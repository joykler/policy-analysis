beschreven en hoeven in het maatregelenprogramma slechts kort te worden samenge-
vat, terwijl categorie 2b-maatregelen volledig nieuw zijn en daarom in het maatregelen-
programma uitgebreider zullen worden beschreven (met de andere twee typen 
ertussenin).
De maatregelen zijn ingedeeld per beschrijvend element (of descriptor) uit bijlage 1 van  
de KRM:
Descriptor 1 Biodiversiteit 4.2 Maatregelen mariene ecosysteem
Descriptor 2 Exoten 4.3  Maatregelen exoten
Descriptor 3 Commerciële vis en visproducten 
Descriptor 4 Voedselwebben
Descriptor 5 Eutrofiëring 4.4  Maatregelen eutrofiëring
Descriptor 6 Bodemintegriteit
Descriptor 7 Hydrografische eigenschappen 4.5  Maatregelen hydrografische eigenschappen
Descriptor 8 Vervuilende stoffen 4.6  Maatregelen vervuilende stoffen
Descriptor 9 Vervuilende stoffen in vis 4.7  Maatregelen vervuilende stoffen in vis
Descriptor 10 Zwerfvuil 4.8  Maatregelen zwerfvuil
Descriptor 11 Energietoevoer, waaronder onderwatergeluid 4.9  Maatregelen energietoevoer, waaronder onderwatergeluid
Gezien de onderlinge samenhang zijn de descriptoren 1, 3, 4 en 6 samengenomen in 
paragraaf 4.2 ‘Maatregelen mariene ecosysteem’. 
Per descriptor zijn de maatregelen zoveel mogelijk geordend naar bron of veroorzaker, 
bijvoorbeeld: economische sectoren. Per bron of veroorzaker zijn de maatregelen 
gecategoriseerd zoals hierboven is aangegeven (1a, 1b, 2a, 2b). 
Per descriptor wordt, voorafgaand aan de bespreking van de afzonderlijke maatregelen, 
een samenvatting gegeven van de beleidsopgave, toegespitst op de goede milieu-
toestand, de milieudoelen en de huidige situatie. Na de behandeling van de bestaande 
maatregelen (categorieën 1a en 1b) volgt – in relatie tot de (verwachte) ontwikkeling van 
de milieutoestand en de beleidsopgave – een conclusie over de noodzaak om met 
aanvullende maatregelen (categorieën 2a en 2b) het gat tussen de huidige toestand en 
gewenste toestand te overbruggen. Eveneens zijn de indicatoren vermeld waarop zal 
worden gemonitord. De indicatoren en monitoring ervan zijn nader uitgewerkt in het 
KRM-monitoringprogramma (Mariene Strategie Deel 2). 
Op grond van artikel 14 van de Kaderrichtlijn Mariene Strategie moeten lidstaten in hun 
programma van maatregelen de gevallen aangeven waarin de goede milieutoestand niet 
of niet in 2020 in alle opzichten door middel van de genomen maatregelen kan worden 
bereikt. Oorzaken kunnen zijn: maatregelen of het uitblijven van maatregelen waarvoor 
de lidstaat niet verantwoordlijk is; natuurlijke oorzaken; overmacht; wijziging in fysische 
kenmerken van mariene wateren; en natuurlijke omstandigheden die niet toelaten dat de 
toestand van de mariene wateren tijdig verbetert. De KRM schrijft voor dat lidstaten geen 
actie hoeven te ondernemen als er geen significant risico voor het mariene milieu bestaat 
of wanneer kosten van actie onevenredig zijn gelet op het risico voor het mariene milieu, 
en op voorwaarde dat er geen verdere achteruitgang is. Daar waar deze situaties aan de 
22
orde zijn, zal daarop in de betreffende paragraaf worden ingegaan.
22 
Zie ook: European Commission, Reporting on Programmes of Measures (Art. 13) and on exceptions (Art. 14) 
for the Marine Strategy Framework Directive (2015)
40 | Mariene Strategie voor het Nederlandse deel van de Noordzee 2012-2020 (deel 3)
