Maatregelen kunnen qua karakter sterk van elkaar verschillen. Zo kan er sprake zijn van 
een enkele, concrete activiteit of technische maatregel, maar ook van een pakket van 
diverse samenhangende maatregelen. Veel maatregelen komen voort uit wet- en 
regelgeving, veelal gebaseerd op internationale afspraken en regels. Maar soms gaat het 
om activiteiten en verplichtingen die een partij zichzelf oplegt, of om afspraken tussen 
overheid en private partijen om gezamenlijk activiteiten te ontplooien om bepaalde 
doelen te bereiken. Denk bij het laatste aan convenanten of ‘green deals’. Ook kan een 
maatregel bestaan uit financieel-economische prikkels.
De maatregelen hebben betrekking op activiteiten die in Nederland of op het 
Nederlandse deel van de Noordzee worden uitgevoerd of effect hebben. Omdat veel 
maatregelen voortkomen uit EU-regelgeving of internationale verdragen, ligt het  
voor de hand dat in andere Noordzeelanden of landen in de stroomgebieden van de 
rivieren, soortgelijke maatregelen zijn of worden genomen. Nederland probeert in 
internationaal verband (OSPAR, IMO, EU en rivierencommissies) tot gezamenlijk optreden 
of gecoördineerde acties te komen waar dat het meest effectief is. Voor zover relevant 
beschrijft dit hoofdstuk deze internationale (gecoördineerde) maatregelen en de 
Nederlandse inzet daarbij om te komen tot een coherent programma van maatregelen 
voor de Noordzee. De afspraken over maatregelen in OSPAR-verband en andere  
internationale gremia hebben een redelijk hoog abstractieniveau. Alle bestaande 
afspraken over maatregelen in OSPAR-verband worden begin 2016 vastgelegd het ‘OSPAR 
Joint Documentation on Coordination of Measures (MSFD)’. Dit document zal ook een 
agenda van mogelijke aanvullende onderwerpen voor versterking van de samenwerking 
en coördinatie bevatten. De Nederlandse inzet voor internationale afspraken bestaat uit 
de maatregelen die in dit document zijn opgenomen. De beschrijving ervan vormt een 
nadere toelichting en uitwerking van de internationaal afgesproken maatregelen.
Het programma van maatregelen is tot stand gekomen in nauwe afstemming met de 
betrokken stakeholders. In het geval van aanvullende beleidsopgaven is in een iteratief en 
interactief proces gezocht naar maatregelen die kosteneffectief en technisch haalbaar 
zijn. Duurzame ontwikkeling en in het bijzonder de milieueffecten en sociale en economi -
sche gevolgen van de overwogen maatregelen hebben daarbij voortdurend de aandacht 
gehad. Voor de aanvullende maatregelen om zwerfvuil terug te dringen is een effectbe -
oordeling uitgevoerd, inclusief een kosten- en batenanalyse. Ook ten behoeve van de 
uitwerking van aanvullende bodembeschermende maatregelen op de Noordzee is een 
maatschappelijke kosten-batenanalyse opgesteld inclusief een inschatting van de 
milieueffecten en van de sociale gevolgen. Op deze wijze is gezorgd voor een programma 
van maatregelen dat bijdraagt aan duurzame ontwikkeling en dat technisch haalbaar, 
kosteneffectief en betaalbaar is. 
Met de ODEMM-methodiek is geanalyseerd in hoeverre de maatregelen doorwerken  
in de (ketens van) effecten van menselijke activiteiten op het ecosysteem (zie  
paragraaf 4.11). In het Plan-Milieueffectrapport en in de Voortoets Natuurbeschermings-
wet 1988 voor het Nationaal Waterplan 2016-2021 zijn de effecten van de aanvullende 
KRM-maatregelen meegenomen (zie paragraaf 4.12).
Hoofdstuk 8, paragraaf 8.2 beschrijft de financiële consequenties van het KRM-
programma van maatregelen.
Mariene Strategie voor het Nederlandse deel van de Noordzee 2012-2020 (deel 3) |41
