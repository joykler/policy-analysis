Beoordeling Mariene Strategie Deel 1 door de Europese Commissie
In het voorjaar van 2014 heeft de Europese Commissie ex artikel 12 KRM de eerste producten van het 
implementatietraject van de richtlijn beoordeeld: de initiële beoordeling van de huidige toestand van het 
mariene milieu (artikel 8 KRM), het beschrijven van de goede milieutoestand voor 2020 (art. 9 KRM) en 
het vaststellen van milieudoelen en bijbehorende indicatoren (art. 10 KRM). In Nederland zijn deze 
producten vastgelegd in de Mariene Strategie voor het Nederlandse deel van de Noordzee 2012-2020, 
Deel 1. Daarnaast heeft de Commissie bekeken in hoeverre de internationale afstemming tot regionale 
coherentie heeft geleid.
De Commissie legt voor het vervolgproces de nadruk op het verbeteren van de coherentie binnen de  
vier mariene regio’s van Europa. Voor Nederland is dat de Noordoost-Atlantische mariene regio (OSPAR-
verdrag). Hierover zijn afspraken gemaakt tussen de Commissie en de verdragspartijen van OSPAR, 
neergelegd in het regionale plan. De afspraken omvatten het werken aan gezamenlijke indicatoren, 
monitoring, assessment en het vullen van kennisleemten, het gecoördineerd opstellen van  
beschrijvingen van de goede milieutoestand en milieudoelen en de coördinatie bij het opstellen en 
uitvoeren van maatregelen. 
De Europese Commissie beoordeelt de wijze waarop Nederland in de Mariene Strategie Deel 1 de KRM 
technisch heeft uitgewerkt op weinig punten als ‘adequaat’. In vergelijking met de landen die goed 
scoren, is het verschil gedeeltelijk terug te voeren op het feit dat Nederland de invulling van de begrippen 
uit artikelen 8, 9 en 10 anders heeft geïnterpreteerd dan de Commissie op dit moment wil, maar wel 
conform één van de werkwijzen waarover de Commissie en de lidstaten in 2012 overeenstemming 
hadden (Common Understanding Document). Meer in het algemeen geldt dat landen die meer zichtbaar 
en uitgebreid hebben gekwantificeerd, hoger scoren. Het compact samenvatten van analyses met 
verwijzing naar en beschikbaar stellen van onderliggende kwantitatieve gegevens, zoals Nederland  
heeft gedaan, blijkt niet voldoende. In 2016 zal het Commissiebesluit 2010/477/EU tot vaststelling van 
criteria en methodologische standaarden inzake de goede milieutoestand van mariene wateren worden 
herzien. Dit zal de nodige duidelijkheid geven over de wijze waarop de goede milieutoestand, milieu-
doelen en indicatoren technisch moeten worden ingevuld bij de actualisatie van de Mariene Strategie  
in 2018. Nederland denkt hier al actief in mee. De uitkomst van deze herziening is nu nog ongewis.  
Het is daarom weinig zinvol om tussentijds, bijvoorbeeld in het NWP 2, de beschrijvingen van de goede 
milieutoestand en de doelen aan te passen. Daarnaast zette de Commissie in het algemeen vraagtekens 
bij de hoogte van de Nederlandse ambitie bij de implementatie van de Mariene Strategie. 
De (pro-)actieve rol die Nederland zowel op OSPAR- als EU-niveau speelt, wordt door de Commissie 
gezien en hoog gewaardeerd. Deze inzet wordt voorgezet. 
Concrete consequenties van de beoordeling door de Commissie van Mariene Strategie Deel 1 voor dit 
KRM-programma van maatregelen zijn: beter en concreter laten zien wat de ambities en acties zijn  
in huidig en aanvullend beleid die bijdragen aan de goede milieutoestand en duurzaam gebruik, waar 
mogelijk met behulp van operationele doelen, concretisering van de kennisopgave en versterking van  
de inzet op regionale coördinatie en samenwerking. 
Zie ook: Tweede Kamer, 2013-2014, 33450, nr. 22; OSPAR Commission, Regional Plan to improve adequacy and 
coherence of MSFD implementation (2014).
28 | Mariene Strategie voor het Nederlandse deel van de Noordzee 2012-2020 (deel 3)
