Economische ontwikkeling door de jaren heen 
De Noordzee-economie is relatief hard getroffen door de financiële en 
economische crisis. De werkgelegenheid en toegevoegde waarde zijn na 
2008 meer dan gemiddeld gedaald.
 
2005-2008	 ‘periode	van	welvaart’
De toegevoegde waarde van de Noordzee-economie groeide in deze 
periode met 9 procent in reële termen (dus gecorrigeerd voor inflatie).  
De nominale groei was 18,1 procent als gevolg van prijsstijgingen in deze 
periode. De Nederlandse economie als geheel groeide in deze periode met 
9,7 procent in reële termen. De Noordzee-economie groeide dus ongeveer 
even snel in deze periode van economische voorspoed. Het aantal werk- 
zame personen in de Noordzee-economie nam toe met 6,8 procent.   
2008-2010	 ‘financiële	en	economische	crisis’
Tijdens de financiële en economische crisis (2008-2010) daalde de toe- 
gevoegde waarde van de Noordzee-economie met 4,7 procent in reële 
termen, terwijl in dezelfde periode de Nederlandse economie kromp met 
1,7 procent. De Noordzee-economie is dus relatief hard getroffen door  
de economische crisis. De werkgelegenheid in de Noordzee-economie 
daalde met 5,2 procent, terwijl de werkgelegenheid (werknemers en 
zelfstandigen) op nationaal niveau met 1,7 procent afnam. 
2010-2011	 ‘de	crisis	voorbij?’
In de periode 2010-2011 nam de werkgelegenheid in de Noordzee-  
economie met 1,7 procent toe. In deze periode was de groei in reële 
termen –1,3 procent voor de Noordzee-economie en +1,2 procent voor  
de Nederlandse economie. De economische activiteiten in de Noordzee- 
economie stonden in deze periode dus gemiddeld meer onder druk  
dan in de rest van de economie.  
(Bron: CBS, 2014)
32| Mariene Strategie voor het Nederlandse deel van de Noordzee 2012-2020 (deel 3)
