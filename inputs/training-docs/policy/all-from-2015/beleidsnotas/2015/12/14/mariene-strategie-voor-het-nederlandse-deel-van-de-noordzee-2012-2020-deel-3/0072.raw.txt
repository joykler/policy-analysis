Internationale afspraken in OSPAR-kader
Beste	beschikbare	technieken	voor	reductie	van	verontreiniging	vanuit	
bronnen	op	het	land
In de periode 1980-2002 zijn in het kader van het OSPAR-verdrag voor  
11 industriële sectoren in totaal 38 aanbevelingen en juridisch bindende 
besluiten aanvaard over de beste beschikbare technieken om veront-
reiniging van de zee vanuit bronnen op het land te beperken of te 
voorkomen. Deze aanbevelingen en besluiten hadden ook betrekking op 
de bijbehorende grenswaarden voor de lozingen op water en emissies 
naar de lucht. Nederland heeft deze aanbevelingen en besluiten indertijd 
via wet- en regelgeving en d.m.v. vergunningverlening geïmplementeerd. 
In dezelfde periode en nadien is dit verdragsresultaat van OSPAR 
verankerd en verder uitgebreid door middel van de implementatie van 
EU-regelgeving zoals de Richtlijn gevaarlijke stoffen en de Richtlijn 
industriële emissies.
Terugdringing	van	vervuiling	van	het	mariene	milieu	bij	toepassing	van	
gevaarlijke	stoffen	
In de periode 1981-2003 zijn in het kader van het OSPAR –verdrag  
12 aanbevelingen en juridisch bindende besluiten aanvaard over het 
toepassen van gevaarlijke stoffen of producten die zulke stoffen bevatten 
in industriële toepassingen, bij huishoudelijk gebruik, in diensten en 
instellingen (bronnen op het land), maar ook op scheepshuiden en 
onderwaterconstructies. Het gaat om 7 stoffen of groepen van stoffen  
op de ‘OSPAR List of Chemicals for Priority Action’. Nederland heeft deze 
aanbevelingen en besluiten geïmplementeerd in wet- en regelgeving op 
het gebied van stoffen- en productenbeleid, maar heeft ook het beleids-
instrument convenant gebruikt. In dezelfde periode en daarna is dit 
verdragsresultaat van OSPAR verankerd en verder uitgebreid door middel 
van de implementatie van EU-regelgeving zoals onder meer de Richtlijn 
voor het op de markt brengen en gebruiken van gevaarlijke stoffen, de 
Biociderichtlijn, de Richtlijn en verordeningen voor 
Gewasbeschermingsmiddelen, de REACH-verordening (die regels stelt  
aan de productie van en de handel in chemische stoffen), de Richtlijn 
prioritaire gevaarlijke stoffen en het IMO-verdrag over aangroeiwerende 
middelen op zeeschepen. 
70 | Mariene Strategie voor het Nederlandse deel van de Noordzee 2012-2020 (deel 3)
