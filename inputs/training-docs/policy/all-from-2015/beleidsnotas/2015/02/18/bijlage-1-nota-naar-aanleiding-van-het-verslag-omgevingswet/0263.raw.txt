het wetsvoorstel en de bijbehorende memorie van toelichting (en de Invoeringsregelgeving) blijkt 
vervolgens hoe de voorgestelde regeling eruit komt te zien.  
1.3 Invoeringswet 
Het wetsvoorstel zal nog worden gevolgd door in- en uitvoeringsregelgeving, waarin het nieuwe 
stelsel verder zal worden uitgewerkt. In de invoeringsregelgeving wordt duidelijk hoe de precieze 
inbouw zal plaatsvinden. Daaruit wordt dan ook duidelijk hoe de resterende bepalingen in de 
bestaande omgevingsrechtelijke wet- en regelgeving worden aangepast aan het nieuwe stelsel. 
Ook voorziet de Invoeringswet in aanpassing van andere (ook niet-omgevingsrechtelijke) wetten. 
Een compleet overzicht van de te wijzigen wetten is in bijlage 2 opgenomen. Tot slot wordt in de 
Invoeringswet het overgangsrecht geregeld. De Invoeringswet is een zelfstandig wetsvoorstel dat 
ook de volledige parlementaire procedure zal doorlopen. Bij gelegenheid van die behandeling kan 
per te wijzigen wet een gedetailleerder overzicht worden gegeven en kan daarover een meer 
diepgaande gedachtewisseling plaatsvinden.
