maken van een samenhangend digitaal stelsel. In paragraaf 12.3 van deze nota wordt hier verder 
op ingegaan. 
Niet over één nacht ijs … 
Leden van de fracties van D66, van de ChristenUnie en van GroenLinks vragen aandacht voor 
achterliggende evaluaties van de stelselherziening, waarbij wordt gewezen op de oplossing van 
reële problemen in het huidige stelsel en op de transitiekosten die een stelselherziening met zich 
meebrengt. De leden van de GroenLinks-fractie verwijzen daarbij naar de mening van prof. mr. J. 
Struiksma hierover (1.76, 1.80, 1.89, 8.17). De leden van de PvdD-fractie wijzen erop dat er al 
veel is gewijzigd in het omgevingsrecht en dat wijzigingen hoge transitiekosten met zich mee 
brengen (2.23c). Hoewel het niet de vorm heeft aangenomen van een uniforme en brede 
evaluatie heeft de regering zorgvuldig de staat van het huidige omgevingsrecht bezien. In dit 
verband wijst de regering bijvoorbeeld op de probleemanalyse die in 2012 aan uw Kamer is 
2
gezonden (Waarom een nieuwe Omgevingswet? Schets van omgevingsrechtelijke problemen ). Die 
3
schets was gebaseerd op veel uiteenlopende publicaties en onderzoeken. In één daarvan stelden 
onderzoekers van de faculteit der Ruimtelijke Wetenschappen van de Rijksuniversiteit van 
Groningen in 2005 vast dat het stelsel van de omgevingswetgeving zo complex en gefragmenteerd 
is, dat het moeilijk is te overzien. Het systeem wordt overvraagd. Zij stelden dat overheden de 
wetgeving regelmatig onjuist toepasten. Zij stelden ook vast dat dit niet zo verrassend is: “veel 
4
gemeenten weten niet dat ze in overtreding zijn, omdat ze de wet onvoldoende kennen” . Het 
totale bestand aan regels is niet alleen voor de burger, maar langzamerhand ook voor de overheid 
zelf onoverzienbaar geworden. Dergelijke signalen en analyses waren voor de regering voldoende 
aanleiding om de stelselherziening ter hand te nemen. Daarbij is de regering ervan overtuigd dat 
een verdergaande analyse – zoals prof. mr. J. Struiksma die heeft voorgesteld – niet tot een 
andere conclusie had geleid.  
De regering heeft gekozen voor een efficiëntere werkwijze, waarbij de stelselherziening van begin 
af aan in een voortdurende dialoog met de uitvoeringspraktijk plaatsvindt. Er is voor het 
wetsvoorstel gebruik gemaakt van bevindingen en suggesties vanuit de uitvoeringspraktijk, zowel 
van de hoek van de overheden als vanuit die van bedrijven, belangenorganisaties en burgers. Om 
aansluiting te houden met uitvoeringsproblemen heeft een brede consultatie plaatsgevonden en 
zijn door diverse partijen adviezen uitgebracht. Verder zijn ontwerpversies van het wetsvoorstel 
aan diverse toetsen onderworpen. In de hoofdstukken 10 en 11 van de memorie van toelichting 
staat weergegeven wat de consultaties en adviezen behelsden en wat deze hebben opgeleverd. In 
hoofdstuk 10 van de memorie van toelichting wordt ook ingegaan op de kosten van invoering van 
het nieuwe stelsel, evenals in paragraaf 13.1 van deze nota. Dezelfde brede consultatie, inspraak 
en toetsen vinden plaats bij het opstellen van de uit- en invoeringsregelgeving. Dat maakt dit 
wetgevingstraject uniek in zijn soort.  
2.2 Verbeterdoelen stelselherziening 
De leden van de D66-fractie vragen hoe de maatschappelijke doelstellingen van de Omgevingswet 
en de verbeterdoelstellingen van de stelselherziening zich precies tot elkaar verhouden (1.73). In 
antwoord daarop vindt de regering het van belang te benadrukken dat het hier gaat om 
verschillende typen doelstellingen.  
De vier verbeterdoelen voor de vernieuwing van het omgevingsrecht zijn: 
 het vergroten van de inzichtelijkheid, de voorspelbaarheid en het gebruiksgemak van het 
omgevingsrecht; 
                                                
2
 Kamerstukken II 2011/20, 33 118, nr. 1, bijlage 1. 
3
 Leo Huberts, Suzan Verberk, Stephan Berndsen e.a., Overtredende overheden; op zoek naar de omvang en 
oorzaken van regelovertreding door overheden, 2005. 
4
 W.J. Spreeuwers, C. Zuidema en G. de Roo, De basiskwaliteit voorbij; een zoektocht naar milieukwaliteit op 
niveau, Rijksuniversiteit Groningen, 2008, blz. 39. 
19 
 
