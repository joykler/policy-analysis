daarmee beoogde bescherming van de leefomgeving. Daardoor hebben initiatiefnemers zelf de 
mogelijkheid om maatregelen toe te passen die het beste aansluiten bij hun concrete situatie, 
terwijl een gelijkwaardig resultaat wordt behaalt.  
Een voorbeeld van de voordelen van het omgevingsplan is zichtbaar in Bussum. Vooruitlopend op de 
Omgevingswet heeft deze gemeente via de Crisis- en herstelwet geëxperimenteerd met een nieuw 
omgevingsplan. Bussum had zes bestemmingsplannen en vele verordeningen. Deze zijn samengevoegd in één 
nieuw omgevingsplan. Voorheen hadden burgers te maken hadden met het bestemmingsplan, de APV, de 
bomenverordening, de brandveiligheidssverodening, de horecaverordening, de parkeerverordening, de 
telecommunicatieverordening, de verordening op de afvoer van hemelwater en grondwater en de 
wegsleepverordening. Om te zien welke regels er in de fysieke leefomgeving gelden, is nu alleen het 
omgevingsplan van belang.  
Ook stimuleert de Omgevingswet decentrale overheden om hun eigen wet- en regelgeving tegen 
het licht te houden. Het hoogheemraadschap van Rijnland heeft daar, vooruitlopend op de 
Omgevingswet, al grote stappen in gezet. In hun nieuwe keur wordt uitgegaan van de eigen 
verantwoordelijkheid van burgers en bedrijven en zijn veel vergunningplichten geschrapt. Een boer 
die een tijdelijke brug bouwt zal dat altijd veilig en stevig doen. Daar heeft hij immers zelf belang 
bij. Een vergunning is daar dan ook niet meer nodig. Een goed voorbeeld van de impulsen die de 
stelselherziening geeft om de regeldruk voor burgers en bedrijfsleven te verminderen.  
13.2 Effecten rechterlijke macht 
De leden van de fractie van de SP vragen een reactie op hun stelling dat de voorgenomen 
bezuinigingen op de rechtspraak per 2016 niet mogelijk zijn zonder concessies te doen aan de 
kwaliteit (7.4). De regering stelt, in reactie op de stelling van de leden van de fractie van de SP, 
dat de rechtspraak binnen de huidige budgettaire kaders geen concessies hoeft te doen aan de 
kwaliteit. In het Regeerakkoord is afgesproken dat alle overheidsorganisaties een bijdrage leveren 
aan het op orde brengen van de rijksbegroting, de zogenaamde algemene efficiencytaakstelling. 
Dat geldt ook voor de rechtspraak. De eerste tranche van deze taakstelling is verwerkt in de 
Prijsakkoord 2014-2016 dat de Minister van Veiligheid en Justitie met de Raad voor de rechtspraak 
heeft gesloten. In dit akkoord is voor betreffende jaren een bedrag van € 26,5 miljoen extra 
beschikbaar gesteld om de balans tussen werkdruk en kwaliteit te bewaren, voor frictiekosten en 
voor investeringen in het programma Kwaliteit en Innovatie. In het Prijsakkoord is ook rekening 
gehouden met de mix van eenvoudige en complexe zaken. Over de jaren 2017-2019 voert de 
Minister van Veiligheid en Justitie eind volgende jaar prijsonderhandelingen met de rechtspraak. Op 
de uitkomst van deze onderhandelingen kan de regering niet vooruitlopen.  
Overigens heeft de regering de Afdeling bestuursrechtspraak van de Raad van State gevraagd naar 
de werklast voor de Afdeling bestuursrechtspraak. De afdeling geeft in haar advies aan dat nu nog 
niet te overzien is of de Omgevingswet zal leiden tot een verzwaring van de werklast. Ook de Raad 
voor de rechtspraak geeft in haar advies over het wetsvoorstel aan dat ze nog geen fundamentele 
inschatting hebben kunnen maken van de gevolgen voor de werklast van de rechtbanken. In het 
vervolgproces van de stelselherziening zal de Raad daar verder over adviseren.  
De leden van de fractie van de ChristenUnie geven terecht aan dat de beslistermijn voor de 
Afdeling bestuursrechtspraak voor alle projectbesluiten is gemaximeerd op zes maanden terwijl dit 
nu alleen nog geldt voor specifieke projecten onder de Crisis- en herstelwet. Deze leden vragen 
(6.5) wat op het ogenblik de gemiddelde beslistermijn is van projectbesluiten die nu nog niet 
onder deze maximale termijn vallen en of is doorgerekend of deze aangescherpte doelstelling 
haalbaar is voor de Afdeling. 
82
Uit de rapportage ‘Praktijkervaringen Crisis- en herstelwet Voortgangsrapportage 2012-2013’ 
blijkt dat de gemiddelde afhandeltermijn van bestuursrechtelijke beroepszaken ruim 10 maanden 
is. De gemiddelde afhandeltermijn van projecten onder de Crisis- en herstelwet is 8 maanden. De 
                                                
82
 Kamerstukken 2012/13, 32 127, nr. 170, bijlage.
