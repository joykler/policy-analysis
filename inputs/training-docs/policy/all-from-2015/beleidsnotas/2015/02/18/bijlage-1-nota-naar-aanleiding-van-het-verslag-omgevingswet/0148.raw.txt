locatie geen beoordelingsregels om het bouwplan toe te staan, dient het initiatief te worden 
beoordeeld op basis van de bij AMvB gestelde (buitenplanse) beoordelingsregels. Wanneer aan 
deze beoordelingsregels wordt voldaan, kan alsnog de omgevingsvergunning voor de 
desbetreffende afwijkactiviteit (zijnde het bouwplan) worden verleend.  
In het wetsvoorstel is de plicht opgenomen om uiterlijk binnen vijf jaar nadat zo’n 
omgevingsvergunning voor een afwijkactiviteit is verleend, het omgevingsplan daarop aan te 
passen. Met de leden van de fractie van het CDA is de regering het eens dat de huidige in de Wro 
opgenomen legessanctie voor niet-actuele bestemmingsplannen tamelijk zwaar is en bovendien, 
mede daardoor, een averechts effect kan hebben op de materiële kwaliteit van een 
bestemmingsplan. Een tijdig binnen de termijn van tien jaar herzien bestemmingsplan is nog geen 
garantie voor een inhoudelijk actueel bestemmingsplan. Desalniettemin bestaat het beeld dat de 
desbetreffende legessanctie een belangrijke stimulans is geweest voor een goede overgang naar de 
digitalisering van het bestemmingsplan. Een groot aantal bestemmingsplannen is tijdig 
geactualiseerd en voldoet aan de standaarden van de Wro. 
Om onder de Omgevingswet het werken met postzegelbestemmingsplannen niet te verruilen voor 
een werkwijze waarin een omgevingsvergunning voor een concrete afwijkactiviteit, zonder verdere 
beleidsdoorvertaling, wordt ingepast in een omgevingsplan heeft een gemeente voldoende tijd 
nodig. Binnen die tijd, die in artikel 4.17 van het wetsvoorstel is gesteld op maximaal vijf jaar, 
moet een afweging kunnen worden gemaakt welke consequenties een concreet project heeft voor 
vergelijkbare situaties binnen de gemeente. Het met een omgevingsvergunning toestaan dat, in 
afwijking van de regels in het omgevingsplan, op een bepaalde locatie bijvoorbeeld een dakopbouw 
of een bepaald gebruik in een bijgebouw bij een woning wordt toegestaan, verdient mogelijk niet 
enkel een aanpassing van het omgevingsplan op de desbetreffende locatie. De consequenties van 
een dergelijk concreet project dienen ruimer te worden bezien, ook voor andere vergelijkbare 
locaties. Zo nodig dient ook daar tot wijziging van het omgevingsplan te worden overgegaan. 
Alleen zo kan arbitraire versnippering van regelgeving binnen het omgevingsplan vermeden 
worden. 
De leden van de fractie van het CDA hebben gevraagd of in het wetsvoorstel wel voldoende scherp 
is afgebakend voor welke afwijkactiviteiten nu precies het vereiste geldt dat binnen een termijn 
van vijf jaar inpassing in het omgevingsplan dient plaats te vinden (5.55). De 
omgevingsvergunning voor een afwijkactiviteit die bijvoorbeeld bestaat uit het kappen van een 
boom, het tijdelijk plaatsen van een noodlokaal of het met tien procent overschrijden van de 
toelaatbare bouwhoogte, behoeven geen inpassing in het omgevingsplan. Dergelijke activiteiten 
leiden immers niet tot een blijvende inbreuk op de aan de locatie toegedeelde functie en hebben 
evenmin consequenties voor de overige in het omgevingsplan gestelde regels. Dat is anders voor 
een afwijkactiviteit die bijvoorbeeld bestaat uit de bouw van een woning binnen een locatie 
waaraan de functie agrarische productiegronden is toegekend. De regering beziet of de in het 
wetsvoorstel opgenomen verplichting op dit punt verduidelijkt kan worden. Hierover vindt nog 
overleg plaats met betrokken partijen. 
De regering wil de gemaakte keuze om de opgenomen verplichting tot inpassing van 
afwijkactiviteiten in het omgevingsplan niet te sanctioneren, vooralsnog handhaven. Op zichzelf is 
het een terechte constatering van de leden van de fractie van het CDA dat de desbetreffende 
inpassingsverplichting daarmee tamelijk ‘tandeloos’ is. Ook gelet op de eerder beschreven 
voordelen die het wetsvoorstel hiertoe zal bieden, is naar het oordeel van de regering het 
vertrouwen gerechtvaardigd dat gemeenten zelfstandig in staat zijn het omgevingsplan actueel te 
houden op onderdelen waar dat nodig is. Dat geldt zowel voor bij AMvB of provinciale verordening 
gegeven instructies als voor (de nog scherper af te bakenen categorie van) 
omgevingsvergunningen voor afwijkactiviteiten met een blijvende inbreuk op het omgevingsplan. 
Het actueel houden van het omgevingsplan wordt, zoals al toegelicht, minder bewerkelijk. Het feit 
dat omgevingsplannen naar verwachting doorlopend op onderdelen zullen worden gewijzigd 
wanneer dat nodig is, maakt een vast actualiseringsritme voor het omgevingsplan contraproductief. 
Een dergelijk plicht laat zich bovendien niet goed wettelijk handhaafbaar vormgeven. Ook het per 
regel voorschrijven van een tienjarige actualiseringsplicht, zou een complexe boekhouding en 
148
