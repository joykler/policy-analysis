omgevingsplan bij de projectbesluitvorming over rijks- of provinciale projecten. Het kan voor het 
project noodzakelijk zijn om bijvoorbeeld het omgevingsplan te wijzigen, terwijl er voor de 
gemeente beleidsvrijheid is bij de uitwerking van die wijziging. Dan is het wenselijk die wijziging 
door de gemeente zelf te laten doen en niet via het projectbesluit. Een bestuurlijke afspraak om 
een project(onderdeel) mogelijk te maken, biedt niet altijd de juridische zekerheid die nodig is bij 
bijvoorbeeld compensatiemaatregelen of in de programmatische aanpak. Door het geven van een 
instructie kan juridisch zeker gesteld worden dat (onderdelen van) projecten van provinciaal of 
nationaal belang door de gemeente (binnen randvoorwaarden) worden uitgevoerd. Als de 
gemeente in bovenstaande situatie het omgevingsplan zelf kan wijzigen (met enige 
richtinggevende instructies van het Rijk/de provincie) biedt het meer ruimte voor eigen keuzes dan 
als het Rijk/de provincie het helemaal zelf zou doen via het projectbesluit.  
Dit biedt gemeenten meer ruimte voor eigen keuzes bij de uitvoering van het project(onderdeel) en 
biedt het Rijk, de provincie of de rechter de benodigde juridische zekerheid over de realisatie van 
het project(onderdeel). Hieruit blijkt dus dat de instructie ook een nuttig instrument kan zijn als er 
geen sprake is van een bestuurlijke patstelling.  
Instructie als voorwaarde voor ‘eenvoudig betere’ instructieregels 
Ten slotte wijst de regering erop dat de instructiebevoegdheid ook een belangrijke voorwaarde 
vormt voor het geven van sturing aan provincies, gemeenten en waterschappen door middel van 
meer open, richting gevende instructieregels in het voorgenomen Besluit kwaliteit leefomgeving en 
in de provinciale omgevingsverordeningen. Met open geformuleerde instructieregels in plaats van 
gesloten geformuleerde instructieregels kan aan de bestuursorganen van provincies, gemeenten en 
waterschappen een optimale beslis-, afweeg- en handelingsruimte wordt geboden. Binnen de 
stelselherziening staan het subsidiariteitsbeginsel en ook de proportionaliteit van sturing centraal 
opdat een optimale beslis-, afweeg- en handelingsruimte aan de overheden wordt geboden. De 
regering heeft daarom een voorkeur voor het zo open mogelijk formuleren van instructieregels. 
Hieraan zit echter ook een keerzijde: bij het niet goed uitvoeren of toepassing geven aan een open 
geformuleerde instructieregel, taakopdracht of bevoegdheid is taakverwaarlozing moeilijk aan te 
tonen en is een bijsturing met toepassing van het instrumentarium van het generieke 
interbestuurlijke toezicht bijzonder lastig. De instructiebevoegdheid zoals die in het wetsvoorstel is 
opgenomen biedt het Rijk en ook de provincies wel die mogelijkheden. Als een enkele gemeente of 
provincie of een enkel waterschap op een ongewenste wijze uitvoering geeft aan een open 
geformuleerde instructieregel, taakopdracht of bevoegdheid, kan – als voldaan is aan de 
subsidiariteitsmotivering op grond van artikel 2.3 en nadat overleg is gevoerd – de 
instructiebevoegdheid worden gebruikt om die open norm voor dat specifieke geval te 
concretiseren. De instructie schept dan een nadere meer geconcretiseerde rechtsplicht voor de 
bestuursorganen tot wie zij is gericht, waarna bij niet of onvoldoende uitvoering daarvan gebruik 
kan worden gemaakt van de reactieve interbestuurlijke toezichtsinstrumenten. Een voorbeeld, in 
antwoord op de vraag van de leden van de CDA-fractie (5.49b), van een instructie waarbij een 
algemeen of open geformuleerde instructieregel/norm voor een specifiek geval wordt 
geconcretiseerd, is de provinciale instructie over de wijze waarop voor een specifieke locatie 
uitwerking moet worden gegeven aan de in de provinciale omgevingsverordening open 
geformuleerde instructieregel dat ‘Een omgevingsplan dat betrekking heeft op veengebieden die 
kwetsbaar zijn voor oxidatie geen bodembewerkingen toestaat die tot gevolg hebben dat veen aan 
de oppervlakte wordt gebracht’. Die open instructieregel uit de provinciale omgevingsverordening 
kan, als een gemeente onvoldoende gevolg geeft aan de instructieregel, bij instructiebesluit 
worden geconcretiseerd naar ‘Ter uitvoering van het bepaalde in artikel Y van de 
omgevingsverordening wordt in het omgevingsplan dat betrekking heeft op het perceel Landweg 
12 van de gemeente X de aanduiding “vrijwaringszone – bodembewerking” opgenomen en wordt 
daarbij de regel gesteld dat bodembewerkingen, zoals diepploegen, waarbij veen aan de 
oppervlakte gebracht wordt niet zijn toegestaan, met uitzondering van …’. Ook kan bij een 
dergelijke instructie ter concretisering van een algemeen geformuleerde instructieregel gedacht 
worden aan een instructie die aanwijzingen geeft over de precieze wijze van bescherming van 
archeologische waarden op een specifieke locatie.  
139 
 
