zin al uit de Awb. Motiveringsregels zullen op grond van artikel 5.17, tweede lid, dan ook alleen 
worden gesteld als deze extra waarborg noodzakelijk is.  
14.4.2 Artikel 5.26 
De leden van de ChristenUnie-fractie vragen waarom bij de beoordelingsregels in artikel 5.26 niet 
de specifieke toevoegingen staan ten aanzien van de scheepvaart en de landsverdediging die wel 
zijn opgenomen in artikel 4.24 (14.43). De specifieke toevoegingen waarop de leden van de 
ChristenUnie-fractie doelen hebben betrekking op de strekking van de algemene rijksregels voor 
mijnbouwactiviteiten. In paragraaf 5.1.3 van het wetsvoorstel is er voor gekozen om alleen bij de 
milieubelastende activiteit en de lozingsactiviteit op een oppervlaktewaterlichaam of een 
zuiveringtechnisch werk naar de strekking van de overeenkomstige algemene rijksregels voor 
activiteiten te verwijzen. Dit in navolging van de artikelen 8.40 van de Wet milieubeheer, 2.14 van 
de Wabo en 6.25 en 6.26 van de Waterwet, waarin ook een verbinding tussen de inhoud van de 
algemene rijksregels en omgevingsvergunningen voor deze twee categorieÃ«n van activiteiten is 
gelegd.  
14.4.3 Artikel 5.34 
In verband met de in artikel 5.34, tweede lid, opgenomen uitzondering voor mijnbouwactiviteiten, 
hebben de leden van de ChristenUnie-fractie gevraagd waarom op het verwijderen van een 
mijnbouwinstallatie de bepalingen uit de Mijnbouwwet van toepassing blijven en er niet voor is 
gekozen om die bepalingen in de Omgevingswet op te nemen (14.54).  
Op grond van artikel 5.34, tweede lid, kan in een omgevingsvergunning voor een aflopende 
activiteit worden bepaald dat de vergunninghouder na afloop van een bij de vergunning gestelde 
termijn, de voor de verlening van de vergunning bestaande toestand heeft hersteld of een andere, 
in de omgevingsvergunning omschreven, toestand heeft gerealiseerd. Hiervan zijn 
omgevingsvergunningen voor het plaatsen van een mijnbouwinstallatie uitgezonderd. In de 
toelichting op artikel 5.34 is hierover opgemerkt dat voor het verwijderen van een 
mijnbouwinstallatie de paragrafen 5.2.3 en 5.2.4 van het Mijnbouwbesluit een bijzondere regeling 
bevatten, die van toepassing blijft. Hiervoor is gekozen wegens het sectorspecifieke karakter van 
deze regeling. Het gaat hier om zodanig specifieke technische eisen en procedure-eisen, dat 
opname van deze regeling in de Omgevingswet geen meerwaarde zou hebben.  
14.4.4 Artikel 5.41 
De leden van de fractie van de ChristenUnie onderstrepen dat de ambtshalve revisievergunning in 
artikel 5.41 een goed instrument is om een groot aantal gerelateerde vergunningen voor hetzelfde 
bedrijf samen te voegen (14.56). Zij vragen waarom er niet voor gekozen is standaard bij de 
aanvraag van een nieuwe vergunning deze te integreren in een bestaande gerelateerde 
vergunning. De regering gaat er van uit dat het bevoegd gezag van de in artikel 5.41 geregelde 
bevoegdheid steeds gebruik zal maken als het omwille van een doelmatige uitvoering en 
handhaving wenselijk is verschillende gerelateerde vergunningen te administratief te stroomlijnen. 
Ook de initiatiefnemer kan het bevoegd gezag verzoeken deze bevoegdheid toe te passen wanneer 
dat wegens de hiervoor genoemde doelen wenselijk wordt geacht. Een wettelijke verplichting die 
uitgaat van een standaardtoepassing acht de regering niet noodzakelijk en zou onbedoeld ook een 
verplichting kunnen inhouden te reviseren in die situaties waarin dat niet bijdraagt aan de hiervoor 
genoemde doelen.  
14.4.5 Artikel 5.48 
De leden van de fractie van de ChristenUnie vragen een nadere toelichting over artikel 5.48 waarin 
is bepaald dat paragraaf 5.2.2 over voornemen, verkenning en voorkeursbeslissing niet van 
toepassing is op een uitwerking van een projectbesluit als bedoeld in artikel 5.52 of een wijziging 
van een projectbesluit. Genoemde leden vragen of hiermee niet cruciale besluiten buiten het 
participatieproces van de sneller en beter aanpak worden gehouden (14.60). De regering kan 
254
