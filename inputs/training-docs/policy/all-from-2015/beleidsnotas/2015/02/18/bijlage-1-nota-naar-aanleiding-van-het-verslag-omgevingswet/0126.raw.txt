de omgevingsvergunning voor milieubelastende activiteiten, zoals het BBT-beginsel en het 
voorkomen van significante effecten. Bij beide instrumenten is het bieden van dezelfde 
bescherming van de fysieke leefomgeving uitgangspunt. Het wetsvoorstel bevat mogelijkheden 
voor het meewegen van cumulatie van effecten bij activiteiten die worden gereguleerd door 
algemene (rijks)regels.  
6.5 Hoofdstuk bedrijven in de Omgevingswet 
Volgens de leden van de fractie van de PvdA zou het een goed idee zijn om een hoofdstuk over 
inrichtingen of bedrijven in de Omgevingswet op te nemen. Burgers, bedrijven en overheden 
kunnen dan in dat hoofdstuk lezen waaraan bedrijven zich te houden hebben (5.37). Ook de leden 
van de fractie van de ChristenUnie vragen naar de hoofdstukindeling van de wet, en verwijzen naar 
het hoofdstuk inrichtingen in de Wet milieubeheer (1.84). Ook de leden van de SP-fractie vragen 
of er een apart hoofdstuk komt over inrichtingen, of liever nog ondernemingen of bedrijven 
(4.66).  
De wet bevat geen hoofdstuk exclusief voor bedrijven. De regels over activiteiten, die in veel 
gevallen bedrijven betreffen, zijn wel grotendeels geconcentreerd in hoofdstuk 4 en hoofdstuk 5 
(vooral afdeling 5.1). Het creÃ«ren van een hoofdstuk exclusief voor bedrijven zou de nodige 
problemen in de opzet van de wet met zich meebrengen. Zo kunnen vele in artikelen 4.3 en 5.1 
genoemde activiteiten waarover regels worden gesteld ook door particulieren worden uitgevoerd, 
of kan de overheid initiatiefnemer of uitvoerder zijn. Dat geldt uiteraard voor de bouwactiviteit, de 
rijksmonumentenactiviteit, de lozingsactiviteit op een oppervlaktewaterlichaam en de 
wateronttrekkingsactiviteit (waarbinnen het aandeel activiteiten uitgevoerd door particulieren en 
overheden aanzienlijk is), maar bijvoorbeeld ook voor de milieubelastende activiteit. Ook een 
milieubelastende activiteit is niet altijd een bedrijf. Een exclusief hoofdstuk voor bedrijven zou er 
dus toe leiden, dat daarnaast een nagenoeg identiek hoofdstuk voor overige initiatiefnemers zou 
moeten worden opgenomen.  
Zo kan een lozingsactiviteit op een oppervlaktewaterlichaam zowel door de burger, het bedrijf als een overheid 
worden uitgevoerd. Een in het buitengebied gelegen woning kan bijvoorbeeld huishoudelijk afvalwater of 
regenwater rechtstreek lozen op Rijkswater. Een dergelijke lozing kan echter ook afkomstig zijn van een in het 
buitengebied gelegen bedrijf, of uit een brugwachtershuisje. Ook bijvoorbeeld een bouwactiviteit in een 
beperkingengebied van een weg kan zowel door bedrijven, burgers als overheden worden uitgevoerd. 
De leden van de fractie van de PvdA pleiten voor het opnemen van algemene bepalingen, waaraan 
de opsteller van de AMvB zich moet houden bij het bepalen voor welke bedrijven een 
omgevingsvergunning voor milieu is vereist en welke bedrijven onder algemene regels kunnen 
vallen. Het wetsvoorstel bevat naast artikelen 4.20 en 5.2, tweede lid, die expliciet bepalen dat 
vergunningplicht en algemene rijksregels in ieder geval moeten worden ingezet ter uitvoering van 
een aantal daarin benoemde EU-richtlijnen, geen expliciete criteria voor de onderverdeling van 
activiteiten waarvoor het Rijk een vergunningplicht instelt op grond van artikel 5.1 of algemene 
regels op grond van artikel 4.3. Wel blijkt uit de onderverdeling tussen het eerste en tweede lid 
van artikel 5.1 of een vergunning een uitgangspunt is (waarbij vergunningvrije activiteiten worden 
aangewezen), of dat juist algemene regels voorop staan (waarbij de vergunningplichtige gevallen 
benoemd worden). De verdeling tussen het eerste en het tweede lid van artikel 4.3 geeft weer aan 
of algemene regels moeten of kunnen worden ingezet. Bij de daadwerkelijke verdeling tussen 
vergunningplicht en algemene regels spelen ook de artikelen 4.21 tot en met 4.28 een rol. Deze 
artikelen bevatten het doel en oogmerk van algemene rijksregels. Als bij de voorbereiding van die 
rijksregels zou blijken dat dit doel en oogmerk niet met algemene regels en daarbij behorende 
instrumenten als maatwerkregels en maatwerkvoorschriften kan worden bereikt, moet een 
vergunningplicht worden ingezet.  
6.6 Samenhangende regels voor milieubelastende activiteiten 
126 
 
