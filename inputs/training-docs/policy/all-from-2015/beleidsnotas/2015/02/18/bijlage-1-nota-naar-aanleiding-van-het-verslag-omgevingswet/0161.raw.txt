programmatische aanpak (4.27, 14.35). Voor het opstellen van een programma bij (dreigende) 
overschrijding is weliswaar de gemeente als eerste aan zet op grond van artikel 3.9, eerste lid, 
waaraan de leden van de fractie van de ChristenUnie refereren, maar op grond van het tweede lid 
kan daartoe ook een ander bestuursorgaan worden aangewezen. Dat zal duidelijk worden bij de 
uitwerking van de omgevingswaarden of andere doelstellingen voor de fysieke leefomgeving in de 
uitvoeringsregelgeving. Daarbij wordt bepaald welk bestuursorgaan verantwoordelijk is voor het 
realiseren van een omgevingswaarde. Omgevingswaarden zijn in principe zelfbindend voor het 
vaststellende bestuursorgaan, maar via instructieregels kunnen omgevingswaarden gevolgen 
hebben voor besluiten en de taakuitoefening van andere bestuursorganen (zie ook paragraaf 3.7 
van deze nota over omgevingswaarden). Bij (dreigende) overschrijding van een omgevingswaarde 
moet op grond van het wetsvoorstel een programma worden opgesteld waarin wordt uitgewerkt 
hoe aan de omgevingswaarde kan worden voldaan. Bij de vaststelling van de omgevingswaarde 
wordt duidelijk voor welk bestuursorgaan deze programmaplicht geldt. Los van deze verplichting 
hebben bestuursorganen de mogelijkheid om een programma of een programma met een 
programmatische aanpak op te stellen waarin zij aangeven hoe aan een omgevingswaarde wordt 
voldaan.  
Verantwoordelijkheden of problemen bij overschrijding van waarden kunnen niet worden 
afgewenteld. Als er voor het voldoen aan de omgevingswaarde sprake is van een gezamenlijke 
verantwoordelijkheid van bestuursorganen, dan zullen die bestuursorganen ook bij het opstellen 
van dat programma hun bijdrage moeten leveren. Uit artikel 2.2 van het wetsvoorstel volgt immers 
dat bestuursorganen altijd met elkaars bevoegdheden rekening moeten houden. Dat betekent dat 
er altijd overleg tussen de desbetreffende bestuursorganen moet zijn of dat het meest 
verantwoordelijke bestuursorgaan andere relevante bestuursorganen bij het opstellen van een 
programma ter realisatie van een omgevingswaarde moet betrekken.  
Evaluatie bestaande programma’s met een programmatische aanpak 
De leden van de SP-fractie vragen, evenals de leden van de D66-fractie, of het instrument 
‘programmatische aanpak’ nog wordt geëvalueerd (4.25, 4.126). Bij het opstellen van het 
wetsvoorstel is goed gekeken naar de bestaande en in voorbereiding zijnde programma’s met 
programmatische aanpak, namelijk het Nationaal Samenwerkingsprogramma luchtkwaliteit (NSL) 
en de Programmatische Aanpak Stikstof (PAS). De ervaringen met deze programma’s zijn hierbij 
meegenomen. De regeling in het wetsvoorstel bevat algemene eisen die voor elk programma 
gelden. Deze moeten voor een specifiek programma door het Rijk (in AMvB’s), provincie (in de 
omgevingsverordening) of gemeente (in het omgevingsplan) nog worden uitgewerkt. Omdat het 
daarbij altijd om maatwerk gaat, is het niet goed mogelijk om nu alle mogelijke kinderziektes voor 
alle specifieke programma’s in beeld te brengen. Het ligt voor de hand om, als voor een bepaalde 
concrete situatie een programma met programmatisch aanpak wordt uitgewerkt, ook dan weer 
goed te kijken naar ervaringen tot op dat moment. Overigens, op dit moment wordt het NSL 
geëvalueerd. Als de evaluatie daartoe aanleiding geeft, zal de in het wetsvoorstel opgenomen 
regeling daarop worden aangepast.  
De leden van de fractie van de ChristenUnie vragen of verkregen toezeggingen in het kader van 
een beheerplan voor een Natura 2000-gebied door het bevoegde gezag terzijde kunnen worden 
geschoven. Deze leden verwijzen daarbij naar Tabel 3 op bladzijde 58 van de memorie van 
toelichting (4.143). Deze tabel gaat over hele specifieke gevallen waarbij het Rijk kan voorbijgaan 
aan een programmatische aanpak van een decentrale overheid, als deze onevenredig 
belemmerend is voor een projectbesluit. Naar verwachting gaat het hier om zeer uitzonderlijke 
gevallen, waarbij de beslissing tot het voorbijgaan aan deze regeling in het projectbesluit moet 
worden gemotiveerd. Tegen een dergelijk projectbesluit staat rechtsbescherming open. 
8.5 Zorgplichten 
Algemene regels zijn een belangrijk instrument voor de normering van activiteiten met gevolgen 
voor de fysieke leefomgeving. Deze regels richten zich rechtstreeks tot degene die de activiteit 
161 
 
