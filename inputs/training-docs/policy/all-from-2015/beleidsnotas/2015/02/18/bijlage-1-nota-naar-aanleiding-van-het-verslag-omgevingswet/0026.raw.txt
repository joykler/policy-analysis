over projecten met een publiek belang in eigen hand te nemen. Een zorgvuldige betrokkenheid van 
belanghebbenden in een vroeg stadium staat daarbij centraal. Het projectbesluit is de beoogd 
opvolger van het inpassingsplan van de Wet ruimtelijke ordening, het tracébesluit van de Tracéwet 
en het projectplan van de Waterwet. 
De juiste instrumentenmix 
De beleidsinstrumenten vullen elkaar aan en zijn gezamenlijk nodig om te kunnen sturen op de 
kwaliteit van de fysieke leefomgeving. De overheid neemt steeds bij elke doelstelling een bewuste 
beleidsbeslissing over de keuze van een instrument. Vaak zal voor één doelstelling inzet van 
meerdere instrumenten nodig zijn. Als nu al bekend is dat een bepaalde doelstelling gerealiseerd 
zal moeten worden met een bepaald instrument, dwingt het wetsvoorstel vaak tot het gebruik van 
dat instrument. Dat geldt in het bijzonder voor realisatie van doelstellingen waartoe Nederland zich 
internationaal heeft verplicht. Verder kunnen ook andere wetten – bijvoorbeeld energiewetgeving – 
voorschrijven dat bepaalde instrumenten van de Omgevingswet gehanteerd worden voor het 
realiseren van doelstellingen. 
Doelstelling Voorbeeld van een wettelijk voorgeschreven 
instrument 
Waarborgen van de veiligheid en beschermen van de Instructieregel (art. 2.29) 
veiligheid rond luchthavens, behoeden van de staat 
en werking van luchthavens, evenwichtige toedeling 
van functies aan locaties rondom luchthavens 
Waarborgen van de veiligheid en beschermen van de Algemene regel (art. 4.27) 
gezondheid van de gebruikers van een gelegenheid 
voor het zwemmen en baden.  
Het behoud van cultureel erfgoed. Vergunningvereiste rijksmonumenten (art. 5.1) 
De ontwikkeling van de infrastructuur, leidend tot de Projectbesluit (art. 5.44) 
keuze voor aanleg (of substantiële wijziging) van een 
autoweg of autosnelweg, spoorweg of vaarweg. 
 
Het wetsvoorstel geeft voor een groot aantal onderwerpen aan dat het Rijk bij AMvB regels gaat 
stellen en geeft sturing aan de inhoud van deze regels. Daarnaast biedt het wetsvoorstel de 
mogelijkheid om bij AMvB instructieregels en omgevingswaarden te stellen voor andere 
doelstellingen op het terrein van de fysieke leefomgeving. Die mogelijkheid kent de huidige 
regelgeving overigens ook. Voorbeelden zijn artikel 4.3 van de huidige Wet ruimtelijke ordening 
(regels omtrent de inhoud van bestemmingsplannen) en de artikelen 5.1 en 5.2 van de huidige 
Wet milieubeheer (milieukwaliteitseisen en daaraan gekoppelde uitvoeringsregels). Door deze 
mogelijkheid kan de regering flexibel inspelen op maatschappelijke en politieke ontwikkelingen. 
Een voorbeeld zijn de instructieregels over duurzame verstedelijking (zie paragraaf 3.9.6 van deze 
nota voor een inhoudelijke toelichting hierop). Op de afweging die in dergelijke gevallen nodig is op 
grond van artikel 2.3 van het wetsvoorstel, waarin het subsidiariteitsbeginsel tot uitdrukking komt, 
wordt nader ingegaan in paragraaf 7.1.1 van deze nota.  
2.4.3 Flexibiliteit 
Een gevarieerde leefomgeving 
De fysieke leefomgeving in Nederland varieert, er zijn drukbevolkte verstedelijkte gebieden, 
landelijke gebieden, natuurgebieden en grote wateren. Ook binnen die gebieden is er grote 
variatie. Er zijn fysieke verschillen in bodemgesteldheid, in functies enzovoort. Ook zijn er 
verschillen in ontwikkelingsrichting van gebieden, zoals landelijke gebieden waar de bevolking 
krimpt tegenover landelijke gebieden die steeds meer de invloed van de stad voelen, of stabiele 
stadswijken tegenover transformatiegebieden. Dat vraagt om sturing op maat, zodat zo goed 
mogelijk rekening wordt gehouden met lokale omstandigheden en ontwikkelingen. Die 
mogelijkheden biedt het wetsvoorstel voor decentrale overheden en voor burgers en bedrijven. 
Zonder flexibiliteit kan er onvoldoende rekening worden gehouden met die verschillen. Dan is een 
regel die geldt voor het hele land soms onvoldoende beschermend in een kwetsbaar gebied, of 
26 
 
