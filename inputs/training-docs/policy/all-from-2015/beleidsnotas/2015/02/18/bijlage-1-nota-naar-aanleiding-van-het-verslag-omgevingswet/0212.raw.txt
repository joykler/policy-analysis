algemene overgangsrecht dat inhoudt dat het oude recht van toepassing blijft, geldt het volgende. 
Als onder het nieuwe recht geen vergunning meer vereist is, zal – wegens het wegvallen van het 
materiële belang bij de beslissing op de aanvraag – het bevoegd gezag een lopende aanvraag die 
gedaan is onder het oude recht buiten behandeling laten of afwijzen. De rechter zal een beroep 
tegen een beslissing op zo’n aanvraag niet-ontvankelijk verklaren. In sommige gevallen zal er 
echter nog wel een belang zijn om op basis van het oude recht op de aanvraag of het beroep te 
beslissen, bijvoorbeeld als het gaat om vergunningvoorschriften die kunnen worden aangemerkt als 
maatwerkvoorschriften. Ook dergelijk overgangsrecht is niet ongebruikelijk. Wat er moet gebeuren 
met onder het oude recht vallende aanvragen voor activiteiten waarvoor onder de Omgevingswet 
geen vergunning meer is vereist, moet daarom van geval tot geval worden bezien. 
10.5 Verhouding met de Crisis- en herstelwet 
De leden van de fractie van D66 vragen of alle onderdelen van de Crisis- en herstelwet (Chw) 
onverkort in de Omgevingswet terugkeren (8.10). Dat is niet het geval. De Chw beoogt een 
oplossing te bieden voor knelpunten binnen de huidige regelgeving. Inmiddels wordt met een groot 
aantal projecten ervaring opgedaan. Die ervaringen worden gebruikt bij het vormgeven van het 
nieuwe stelsel. Een aantal instrumenten uit de Chw keert terug in de Omgevingswet, zoals de 
experimenteerbepaling. In de bijgevoegde transponeringstabel is dat aangegeven.  
Een aantal andere instrumenten keert niet één op één terug in de Omgevingswet, omdat de nieuwe 
instrumenten van de Omgevingswet en uitvoeringsregels gelijkwaardige mogelijkheden bieden. Een 
voorbeeld hiervan is het projectuitvoeringsbesluit. Fasering binnen het projectuitvoeringsbesluit is 
62
niet toegestaan. Uit de Voortgangsrapportage 2013-2014 blijkt echter dat het lastig kan zijn om 
alle uitvoeringsconsequenties vooraf volledig te overzien. Het voorstel voor de Omgevingswet kent 
gelijkwaardige mogelijkheden voor coördinatie, maar staat fasering wel toe. 
Verkorten proceduretijd 
De leden van de fractie van D66 concluderen op basis van de evaluatie van de Chw dat de 
uitvoering van projecten niet sneller verloopt door versoepelingen in de rechtsbescherming. Zij 
willen weten hoe die conclusie wordt vertaald in de rechtsprocedures van de Omgevingswet 
(8.11). Vooropgesteld dat het niet zo is dat degenen die door een besluit worden geraakt door de 
Chw niet voor hun recht kunnen opkomen (zoals ook blijkt uit de voortgangsrapportages) moet 
onderscheid worden gemaakt naar de doorlooptijd van de procedure en de termijn waarbinnen een 
project is uitgevoerd. De doorlooptijd van de procedures is door de Chw versneld. In dit verband 
kan worden verwezen naar het antwoord op de vragen van de leden van de CDA-fractie in de 
volgende sectie van deze paragraaf. Deze leden constateren dat de versnelling als gevolg van de 
Chw bij de bestuursrechter succesvol is. Zoals uit het onderzoek blijkt, worden Chw-zaken 
gemiddeld in 7,4 maanden afgedaan, zo’n 40% sneller dan andere zaken. In het wetsvoorstel 
wordt deze bestuursrechterlijke versnelling ook gehandhaafd voor het projectbesluit en de 
gemeentelijke projectenprocedure. De leden van de CDA fractie constateren terecht dat het 
versnellingseffect van de Chw beperkt is als het gaat om de uitvoering en de besluitvorming. Een 
wet is daarop ook niet of beperkt van invloed. Dat is al bij de start van de stelselherziening 
onderkend en eerder ook bij de Chw. 
Dit is, zoals uit de evaluatie volgt, vooral een gevolg van de proceduretermijn en snellere 
werkwijze voor en door de bestuursrechter. De evaluatie toont aan dat er geen verband is tussen 
de rechtsbescherming en de termijn van zes maanden. De beslistermijn voor de rechter wordt voor 
bepaalde gevallen (projectbesluiten en omgevingsplannen die zijn voorbereid met de ‘sneller en 
beter’-procedure) in Omgevingswet gecontinueerd.  
Een wet is echter slechts beperkt van invloed op de doorlooptijd, het gaat veel om de 
voortvarendheid waarmee projecten worden opgepakt en uitgevoerd (cultuur) en om externe 
factoren (financiële crisis). De conclusie dat de doelen van de stelselherziening niet alleen met 
                                                
62
 Kamerstukken II 2013/14, 32 127, nr. 198, bijlage. 
212
