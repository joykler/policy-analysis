passen in het omgevingsplan, dan kan door het verlenen van een omgevingsvergunning een 
dergelijk gebruik toch snel worden toegestaan. 
10.12  Duurzame energie 
Diverse fracties hebben vragen gesteld over de gevolgen van het wetsvoorstel voor de opwekking 
van duurzame energie.  
Energieakkoord 
De leden van de SGP-fractie horen – onder verwijzing naar het Energieakkoord – graag welke 
bijdrage de Omgevingswet en onderliggende regelgeving volgens de regering moeten gaan leveren 
aan het faciliteren van de verduurzaming van de Nederlandse energievoorziening. De leden van de 
fractie van de SP vragen in dit verband hoe wordt voorkomen dat bij gemeentelijke 
vergunningverlening ongelijkheid ontstaat in vergunningen en vergunningcriteria op het gebied van 
de integrale uitvoering van het Energieakkoord. Ook willen deze leden weten of hernieuwbare 
energie wordt ingepland in het kader van de Omgevingswet (2.20, 4.98). Verder vragen leden 
van de ChristenUnie-fractie of de huidige regeling waarbij in de energiewetten de 
rijkscoördinatieregeling van toepassing wordt verklaard via de Invoeringswet Omgevingswet op 
dezelfde wijze zal worden voortgezet (14.57).  
Om de energietransitie vorm te geven zijn diverse partijen in het land actief: marktpartijen, 
coöperaties, samenwerkingsverbanden, burgers, gemeenten en provincies. Zij geven vorm aan de 
verduurzaming van de energieopwekking, bijvoorbeeld door de aanleg van voorzieningen voor 
windmolenparken, warmte-koudeopslag, zonnepanelen, aardwarmte en biovergisting. Maar ook de 
daarvoor benodigde infrastructuur voor transport en opslag van energie is van belang. Voor de 
realisatie van de energietransitie is naar het oordeel van de regering vooral de markt aan zet. De 
bestaande energiewetten blijven als wettelijk kader voor de energievoorziening bestaan. Het 
wetsvoorstel voor de Omgevingswet faciliteert wel projecten voor duurzame energieopwekking. 
Voorzieningen die voor de verduurzaming nodig zijn, worden immers – met het oog op de gevolgen 
voor de fysieke leefomgeving – met het omgevingsrecht gereguleerd. De verbeteringen die de 
herziening van het omgevingsrecht biedt zijn derhalve ook voor de duurzame energievoorziening 
van betekenis. Zo integreert het wetsvoorstel de verschillende toestemmingen die nodig zijn, 
doordat vergunningenstelsels uit diverse wetten integreert. De aanvrager kan daardoor in één 
vergunning snel toestemming vragen voor meerdere activiteiten. Daarnaast voorziet het 
wetsvoorstel ook in de ‘sneller en beter’-procedure voor energieprojecten op lokaal niveau als deze 
projecten worden gerealiseerd met een omgevingsplan voor projecten van publiek belang. Dit zorgt 
voor een zorgvuldige voorbereiding die daarna tijdwinst oplevert doordat de Afdeling 
bestuursrechtspraak van de Raad van State een maximum krijgt. Verder voorziet bijvoorbeeld het 
omgevingsplan in mogelijkheden om tijdelijk te bestemmen of regels te stellen aan het 
omgevingsplan met het oog op toedeling van functies aan locaties die bijvoorbeeld zien op nader te 
stellen voorwaarden. Voor projecten voor duurzame energieopwekking is ook de introductie van 
het projectbesluit van belang, dat onder meer in de plaats komt van de rijkscoördinatieregeling. 
Met dit instrument kan bijvoorbeeld een grootschalig windmolenpark worden gerealiseerd. Boven 
de 100 MW is het Rijk bevoegd en boven de 5 MW heeft de provincie bevoegdheid tot het nemen 
van een projectbesluit. Dit wordt via de Invoeringswet Omgevingswet geregeld. Alle benodigde 
toestemmingen kunnen met die procedure in één besluit worden opgenomen. Bij een dergelijk 
besluit kan ook planologische toestemming worden geregeld voor transport en opslag van energie. 
Bovendien kan met de ‘sneller en beter’-aanpak de benodigde tijd voor een beroepsprocedure bij 
de Raad van State beperkt blijven tot 6 maanden.  
In het energieakkoord worden overigens concreet twee zaken genoemd die in de Omgevingswet 
moeten worden geregeld. Zo moet het mogelijk worden om een vergunning aan te vragen voor een 
duurzame energie-installatie zonder dat het nodig is voor het hele bedrijf een (hernieuwde) 
vergunningaanvraag te doen. Ook moet het wetsvoorstel zo zijn ingericht dat vergunningverlening 
voor warmte-koude-opslaginstallaties wordt vereenvoudigd door het introduceren van één 
223 
 
