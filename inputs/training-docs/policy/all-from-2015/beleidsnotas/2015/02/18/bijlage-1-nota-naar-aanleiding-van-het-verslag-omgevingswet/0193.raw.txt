worden gesteld. Dit is een uitvloeisel van het kabinetsstandpunt van 3 november 2008 inzake het 
51
functioneren van het welstandstoezicht . De kenbaarheid vooraf van regels waaraan een bouwplan 
moet voldoen, is daarmee gewaarborgd. Dat geldt ook voor de regels die in het omgevingsplan zijn 
gesteld over het uiterlijk van bouwwerken. Deze eisen aan het uiterlijk van bouwwerken behoeven 
bij de toepassing ervan vaak nog uitleg. Denk hierbij aan de regel dat het uiterlijk van een 
bouwwerk niet in strijd mag zijn met redelijke eisen van welstand. Artikel 4.19 van het 
wetsvoorstel voorziet er in dat bij dergelijke in het omgevingsplan gestelde regels door de 
gemeenteraad beleidsregels worden vastgesteld. Het gaat hier om wetsinterpreterende 
beleidsregels, als bedoeld in artikel 1:3, vierde lid, Awb, zoals die nu nog op grond van artikel 12a 
van de Woningwet door de gemeenteraad moeten worden opgenomen in een welstandsnota. 
Hiermee blijft gegarandeerd dat ook bij abstracter geformuleerde regels over het uiterlijk van 
bouwwerken (zoals bij het gebruik van de term ‘redelijke eisen van welstand’), voorafgaand in 
voldoende mate duidelijkheid bestaat over hoe die regel, op basis van concretiserende 
beleidsregels, in individuele gevallen wordt toegepast bij de verlening van een 
omgevingsvergunning. Het met de Woningwet beoogde doel van een meer transparant en 
toetsbaar welstandstoezicht blijft hiermee behouden. Dat geldt ook voor de doelstelling van het 
democratiseren en vermaatschappelijken van het welstandstoezicht. Met dat oogmerk is destijds in 
de Woningwet vastgelegd dat de desbetreffende beleidsregels niet door het bevoegd gezag maar 
52
door de gemeenteraad worden vastgesteld . Ook aan die waarborg wordt in het voorliggende 
wetsvoorstel vastgehouden. 
De leden van de fractie van D66 hebben in dit verband nog gevraagd of is overwogen om in artikel 
4.19 van het wetsvoorstel niet alleen het uiterlijk van bouwwerken centraal te stellen, maar ook de 
integrale ruimtelijke kwaliteit van de fysieke leefomgeving (5.78). Ook de leden van de fractie van 
ChristenUnie vragen waarom het wetsvoorstel niet een bepaling zoals in artikel 4.19 bevat voor 
kwaliteitsregels op een hoger schaalniveau, te weten de stedenbouwkundige of landschappelijke 
inrichting van een gebied, cultuurhistorie, gebouwde structuren en openbare ruimte. Zij vragen of 
‘het uiterlijk van bouwwerken’ niet een te smal kader is en of dergelijke regels niet ook betrekking 
moeten kunnen hebben op andere vergunningplichtige activiteiten dan alleen bouwactiviteiten 
(5.112)? 
In antwoord op deze vragen wordt voorop gesteld dat het gemeenten, net als bij andere 
verordeningen, in beginsel vrij staat in het omgevingsplan te werken met regels waarvan de uitleg 
bij de uitoefening van een bevoegdheid (ook) afhankelijk is van eerder bedoelde 
wetsinterpreterende beleidsregels. Daarmee kan op alle andere onderwerpen waarover in een 
omgevingsplan regels zijn gesteld, gewerkt worden met beleidsregels. Dat geldt dus ook voor 
kwaliteitsregels op een hoger schaalniveau, zoals op het terrein van stedenbouw, landschap, 
cultuurhistorie en andere aspecten van ruimtelijke kwaliteit. Artikel 4.19 van het wetsvoorstel 
behelst uitsluitend een voortzetting van de nu in de Woningwet opgenomen verplichting om in 
ieder geval over het vereiste van redelijke eisen van welstand dergelijke beleidsregels vast te 
53
stellen. Dit komt voort uit eerder genoemde wetgeschiedenis van de Woningwet die er op gericht 
was de praktijk van het welstandstoezicht transparanter, beter toetsbaar en democratischer te 
maken. De plicht tot vaststelling van beleidsregels was een directe reflex op de toenmalige praktijk 
waarin veelal pas na het moment waarop een aanvraag om vergunning voor een bouwproject werd 
ingediend, door een welstandscommissie met onafhankelijke deskundigen de concrete regel werd 
bepaald waaraan het bouwplan moest voldoen. De regering wenst vast te houden aan de 
desbetreffende verplichting tot vaststelling van beleidsregels, om te voorkomen dat de oude 
praktijk van het welstandstoezicht weer gemakkelijk zou kunnen terugkeren. Vooralsnog ziet de 
regering geen aanleiding om deze verplichting echter een bredere werkingssfeer te geven, 
waardoor ook voor andere aspecten van het ruimtelijk kwaliteitsbeleid de mogelijkheid om te 
werken met ‘wetsinterpreterende beleidsregels’ zou worden omgezet in een verplichting hiertoe. De 
                                                
51
 Kamerstukken II 2008/09, 28 325, nr. 94. 
52
 Verwezen wordt onder meer naar Kamerstukken II 1998/99, 26 734, nr. 3, blz. 16 e.v. en Kamerstukken II 
1998/99, 26 734, nr. 6, blz. 11 en volgende. 
53
 Kamerstukken 26 734. 
193 
 
