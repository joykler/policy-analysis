Europese voorschriften dan ook niet op wetsniveau geïmplementeerd. Het EU-recht vereist dat ook 
niet. Het zou bovendien hebben geleid tot omvangrijke en gedetailleerde formele wetgeving, die 
met grote regelmaat moet worden gewijzigd. Ook zou het onderscheid maken tussen normen die 
wel en normen die niet op wetsniveau worden geregeld afdoen aan de eerder beschreven 
bundeling van de normen ter bevordering van de inzichtelijkheid. Die lijn is dan ook niet gevolgd 
bij het voorstel voor de Omgevingswet. 
Het nieuwe stelsel zal moeten zijn ingericht om tijdig aan de Europese en internationale 
verplichtingen te kunnen voldoen. Nederland is gehouden om binnen de voorgeschreven termijn de 
nationale regelgeving daarmee in overeenstemming te brengen. In Europees verband is het belang 
van tijdige implementatie de afgelopen jaren nog eens onderstreept met een verscherpt 
sanctiebeleid op termijnoverschrijding door de lidstaten.  
Eerder zijn er voorstellen gedaan om te komen tot een versnelde implementatie van in het 
38
bijzonder EU-richtlijnen. Naar aanleiding van de motie-Jurgens is de vaste lijn dat bij lagere 
regelgeving niet wordt afgeweken van hogere regelgeving ter implementatie van EU-regelgeving. 
Toch bestaan er in de huidige regelgeving verschillen in de wijze waarop wordt omgegaan met de 
implementatie van Europese en internationale regelgeving. Zo bevat de Wet milieubeheer de 
verplichting om – wanneer er sprake is van strikte implementatie en, conform de motie-Jurgens 
geen afwijking of wijziging van een AMvB nodig is – implementatie te regelen in een ministeriële 
regeling. De Waterwet bevat de mogelijkheid om bij AMvB of ministeriële regeling nadere regels te 
stellen ter uitvoering van internationale verplichtingen. Dergelijke bepalingen gaan ervan uit dat bij 
strikte implementatie regeling op het laagste niveau aangewezen is, dit gegeven het primaat van 
de internationale regelgever en de beperkte nationale beleidsruimte. Een gevolg hiervan is echter 
dat er een niveauverschil ontstaat met nationale regels over een dergelijk onderwerp. Dit doet 
afbreuk aan de eenheid binnen het systeem. Ook is het hierdoor lastiger voor het parlement en de 
uitvoeringspraktijk om zicht op het geheel te houden.  
Met de stelselherziening voor het omgevingsrecht beoogt de regering die verschillen weg te nemen 
door nationale regels en regels met een internationale oorsprong op hetzelfde niveau te regelen. 
Het wetsvoorstel voor de Omgevingswet stelt voor elk onderwerp een eenduidig niveau vast, dat 
zowel geschikt is om nationale onderwerpen te regelen als voor de tijdige implementatie van 
Europese en internationale regelgeving.  
5.3 Regeling van specifieke onderwerpen 
Normen voor de fysieke leefomgeving 
Een aantal fracties vraagt om in de wet normen op te nemen voor de kwaliteit van de fysieke 
leefomgeving. De leden van de fractie van de PvdA noemen als voorbeelden maximale 
geluidniveaus en bescherming van drinkwatergebieden (1.55). De regering is het met deze 
fracties eens dat het nieuwe stelsel waarborgen moet bevatten voor de kwaliteit van de fysieke 
leefomgeving. Het is daarvoor echter niet noodzakelijk dat die normen ook in de wet zelf worden 
opgenomen. Waarborgen kunnen ook liggen in een wettelijke opdracht en verankering in een AMvB 
met parlementaire betrokkenheid. De als voorbeeld genoemde normen zijn overigens ook om 
andere redenen niet in het voorliggende wetsvoorstel opgenomen. De regeling van geluid zal via 
separate aanvullingswetgeving in het nieuwe stelsel worden opgenomen. De bescherming van 
drinkwatergebieden geschiedt, evenals nu het geval is, primair op provinciaal niveau. Het 
wetsvoorstel bevat daarvoor een wettelijke taakopdracht voor de provincie in artikel 2.18.  
Handhaving en rechtsbescherming 
De leden van de fractie van het CDA vragen naar de visie van de regering over de regeling van de 
voorschriften over handhaving en rechtsbescherming (7.10). Naar de visie van de regering dienen 
in ieder geval de hoofdlijnen daarvan op wetsniveau geregeld te worden. Dit is voor een belangrijk 
                                                
38
 Kamerstukken I 2005/06, 21 109, A, en Kamerstukken I 2007/08, 26 200 VI, D. 
113
