in de fysieke leefomgeving. Voor een deel zijn deze ook al verplicht voorgeschreven in het 
wetsvoorstel. Met de toelichting over de normstelling in de rest van deze nota hoopt de regering de 
zorg van de leden van de PvdD-fractie te kunnen wegnemen. 
3.6 Omgevingskwaliteit 
3.6.1 Het begrip ‘omgevingskwaliteit’  
De leden fracties van de ChristenUnie (14.11), D66 (15.1, 15.2) en de SP (1.57, 1.60) hebben 
vragen over de begrippen ‘kwaliteit van de (fysieke) leefomgeving’ en ‘omgevingskwaliteit’.  
In de memorie van toelichting wordt het begrip ‘kwaliteit van de fysieke leefomgeving’ steeds 
gebruikt om in generieke en abstracte zin de eigenschappen van de fysieke leefomgeving te 
beschrijven. Daarmee wordt aangesloten bij de gangbare betekenis in het spraakgebruik van het 
woord ‘kwaliteit’. ‘Kwaliteit van de fysieke leefomgeving’ dekt dus kwaliteiten op het gebied van 
veiligheid, gezondheid, belevingswaarden, maar ook bruikbaarheid voor zowel de huidige generatie 
als toekomstige generaties. Daarmee omvat het eveneens abstracte begrippen die nu wel worden 
gebruikt zoals ‘ruimtelijke kwaliteit’ en ‘milieukwaliteit’. In deze algemene en abstracte betekenis 
speelt het begrip ‘kwaliteit’ in het wetsvoorstel geen rol, anders dan als grondslag voor 
uitvoeringsregelgeving, en de regering ziet dan ook niet dat hierover in de jurisprudentie of de 
praktijk onduidelijkheid zou kunnen ontstaan. Bepaalde concrete kwaliteiten van de fysieke 
leefomgeving kunnen op grond van de Omgevingswet genormeerd worden met bijvoorbeeld 
omgevingswaarden, instructieregels en algemene regels. 
De leden van de ChristenUnie-fractie verwijzen naar het voorstel van Mooiwaarts (14.12) om 
‘goede omgevingskwaliteit’, dat is opgenomen in artikel 1.3, onder a, te definiëren als 
“evenwichtige integratie van belevingswaarde, toekomstwaarde en gebruikswaarde van de fysieke 
leefomgeving”. De drieslag belevingswaarde, toekomstwaarde en gebruikswaarde speelt al langere 
tijd een rol in het overheidsbeleid voor ruimtelijke kwaliteit. Zij is te herleiden op de definitie van 
architectonische kwaliteit door de Romeinse architect Vitruvius: het samenspel van utilitas, 
10
venustas en firmitas (nuttigheid, schoonheid en degelijkheid). 
De gebruikswaarde komt in het wetsvoorstel vooral tot uitdrukking door de formulering “doelmatig 
beheren, gebruiken en ontwikkelen van de fysieke leefomgeving ter vervulling van 
maatschappelijke functies”. De toekomstwaarde komt vooral tot uitdrukking door de formuleringen 
“met het oog op duurzame ontwikkeling” en “veilige en gezonde fysieke leefomgeving”. De 
belevingswaarde komt vooral tot uitdrukking door de formulering “goede omgevingskwaliteit”. 
Overnemen van het voorstel zou dan ook leiden tot een soort Droste-effect, waarbij de elementen 
van de hoofddoelstelling weer terugkomen in de begripsbepaling van één van die elementen, en is 
daarom niet wenselijk. 
De term ‘goede omgevingskwaliteit’ is opgenomen in de doelstelling van het wetsvoorstel naar 
aanleiding van opmerkingen die Mooiwaarts maakte in een eerdere fase, nadat het kabinet in zijn 
11
brief van 9 maart 2012 als hoofddoelstelling van de Omgevingswet had aangekondigd: “een 
veilige en gezonde leefomgeving te bewerkstelligen en deze op een duurzame en doelmatige wijze 
te kunnen behouden, beheren, gebruiken en ontwikkelen”. Mooiwaarts gaf indertijd terecht aan dat 
12
de belevingswaarde ontbrak en de regering heeft die omissie indertijd opgelost door ‘een goede 
omgevingskwaliteit’ toe te voegen aan de doelstelling. Zoals de memorie van toelichting (blz. 63) 
aangeeft, duidt dit “… op het belang van aspecten als cultureel erfgoed, architectonische kwaliteit 
van bouwwerken, stedenbouwkundige kwaliteit en kwaliteit van natuur en landschap. Het gaat 
daarbij zowel om de menselijke beleving van de fysieke leefomgeving als om de intrinsieke 
waarden die de maatschappij toekent aan de identiteit van gebieden en aan dier- en 
                                                
10
 Marcus Vitruvius Pollio, De Architectura, ca. 15 voor Christus. 
11
 Kamerstukken II 2011/12, 33 118, nr. 3. 
12
 Mooiwaarts, Pleidooi voor een waardevolle leefomgeving, 29 november 2012. 
43
