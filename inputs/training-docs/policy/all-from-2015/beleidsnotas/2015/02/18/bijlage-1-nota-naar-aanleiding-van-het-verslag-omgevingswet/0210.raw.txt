10.2.5 Toepassing in de exclusieve economische zone 
De leden van de PVV-fractie vragen waarom het plaatsen van windturbines op zee wel behoort tot 
de rechtsmacht van de staat, maar bij de reguliere scheepvaart niet(5.66). Dit vloeit voort uit het 
verdrag van de Verenigde Naties inzake het recht van zee (VN-Zeerechtverdrag). Hierin is bepaald 
dat staten aansluitend aan de territoriale zee tot 200 zeemijl uit de kust een exclusieve 
economische zone (EEZ) mogen instellen. Binnen de EEZ hebben staten slechts bevoegdheden 
voor zover dat is geregeld in het verdrag. Het verdrag kent wel bevoegdheden aan lidstaten toe om 
windturbines te plaatsen binnen de EEZ, maar geen bevoegdheden met betrekking tot de 
scheepvaart. Overigens is Nederland binnen de territoriale zee (tot 12 zeemijl uit de kust) 
soeverein en kan scheepvaart wel gereguleerd worden (met inachtneming van het recht op 
onschuldige doorvaart). 
10.2.6 Mobiel erfgoed 
De leden van de VVD-fractie vragen of de Omgevingswet ook betrekking heeft op mobiel cultureel 
erfgoed zoals schepen of dat het alleen gaat om – bedoeld zal zijn – onroerende zaken (1.2). De 
Omgevingswet heeft betrekking op cultureel erfgoed dat onderdeel uitmaakt van de fysieke 
leefomgeving. De memorie van toelichting (blz. 60) stelt hierover: “Of een door de mens 
vervaardigd of geteeld object tot de fysieke leefomgeving behoort, zal naar de maatschappelijke 
opvattingen vooral worden bepaald door de mate waarin iets bestemd is om zich meerjarig op 
dezelfde plaats te bevinden. Een gebouw, een standbeeld of een woonboot moet dan ook worden 
gerekend tot de fysieke leefomgeving. Voertuigen en gehouden dieren (als bedoeld in de Wet 
dieren) worden niet tot de fysieke leefomgeving gerekend.” Een historisch schip dat als woonschip 
gebruikt wordt en nauwelijks meer vaart behoort dus tot de fysieke leefomgeving. Een historisch 
schip dat daadwerkelijk mobiel is behoort er niet toe. Wel kunnen omgevingsplannen, net als de 
huidige bestemmingsplannen, voorzien in ligplaatsen voor historische schepen. 
10.3 Invoeringswet Omgevingswet 
Naar aanleiding van een verzoek van de leden van de fractie van de VVD (1.15) is in bijlage 2 bij 
deze nota naar aanleiding van het verslag een overzicht opgenomen van de wetten die door de 
invoering worden ingetrokken of aangepast. De wetten waarvan de inhoud geheel integreert in de 
Omgevingswet, zullen worden ingetrokken. Het overzicht maakt onderscheid tussen de intrekking 
van wetten die zal plaatsvinden via de Invoeringswet Omgevingswet respectievelijk via 
61
aanvullingswetten waarvoor in de brief van 1 oktober 2014 een planning is aangegeven. 
Daarnaast zullen veel wetten moeten worden aangepast. Het gaat hierbij om wetten waarvan de 
onderdelen die opgaan in de Omgevingswet moeten vervallen of om wetten die in technische zin 
aan de Omgevingswet moeten worden aangepast. Het gaat niet om substantiële wijzigingen, maar 
om veelal wetstechnische (dus beleidsneutrale) aanpassingen van verwijzingen naar (onderdelen 
van) van de wetten die bij de Invoeringswet Omgevingswet worden ingetrokken. In de memorie 
van toelichting bij het wetsvoorstel voor de Invoeringswet Omgevingswet zal de intrekking en 
aanpassing van al deze wetten nader worden toegelicht. 
10.4 Overgangsrecht 
De leden van de CDA-fractie zijn meer in algemene zin benieuwd naar de regeling van het 
overgangsrecht rondom de inwerkingtreding van de Omgevingswet (1.71a). 
Om een goede en soepele overgang van bestaande wetten naar de Omgevingswet te waarborgen, 
zal in de Invoeringswet Omgevingswet overgangsrecht worden opgenomen. Globaal kan worden 
aangegeven dat overgangsrecht in elk geval nodig is, waar de Omgevingswet een aantal nieuwe 
instrumenten of rechtsfiguren introduceert, die bestaande wetten, instrumenten of rechtsfiguren 
zullen vervangen. Daarnaast brengt de Omgevingswet ook voor een aantal andere bestaande 
                                                
61
 Kamerstukken II 2014/15, 33 118, nr. 17. 
210 
 
