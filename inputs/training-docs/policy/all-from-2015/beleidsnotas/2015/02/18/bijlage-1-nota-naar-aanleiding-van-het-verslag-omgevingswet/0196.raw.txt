de in het omgevingsplan opgenomen randvoorwaarden. Zo wordt onderzoek naar allerlei 
uitvoeringsvarianten die zich daadwerkelijk niet voor zullen doen, voorkomen. 
Voorbeeld 
In de huidige praktijk kunnen de onderzoekslasten bij globale bestemmingsplan nog behoorlijk oplopen, omdat 
de ‘of-vraag’ en de ‘hoe-vraag’ gelijktijdig moeten worden beantwoord. De gemeente Den Haag stelde zo’n 
globaal bestemmingsplan op voor het gebied Laakhaven West en Petroleumhaven. In dat bestemmingsplan 
biedt de gemeente ruimte voor zelfbouw via particulier opdrachtgeverschap. De Wet geluidhinder dwong de 
gemeente om een gedetailleerd akoestisch onderzoek te doen terwijl nog niet zeker was wanneer en hoeveel 
woningen er komen. Ook de fasering werd daarbij bekeken. Voor geluid is het namelijk relevant of eerst 
woningen in de spoorzone of langs de wegen worden gerealiseerd, of eerst in het middengebied. Uiteindelijk 
heeft de gemeente acht varianten (inclusief faseringsvarianten) laten onderzoeken. Of daarbij ook de variant is 
onderzocht die ook daadwerkelijk wordt gerealiseerd is van het toeval afhankelijk. De gemeente wil dat bij het 
omgevingsplan voor de Binckhorst anders aanpakken (zie ook de kaders over casus Binckhorst die zijn 
opgenomen in de paragrafen 9.1.6 en 12.4). Daar worden – nadat de bestaande geluidskwaliteit – in kaart is 
gebracht de gewenste randvoorwaarden in het omgevingsplan opgenomen (bijvoorbeeld: niet meer dan x dB 
bij het verlenen van een vergunning voor een geluidsgevoelige functie). Als dan later de vergunningen worden 
aangevraagd wordt getoetst aan deze randvoorwaarden. Die aanpak zorgt er voor dat er niet meer allerlei 
fictieve uitvoeringsvarianten worden onderzocht. 
Daarnaast leidt ook het toepassen van vuistregels en de mogelijkheid om te beoordelen of een 
ontwikkeling ‘niet in betekenende mate’ (NIBM) bijdraagt aan de verslechtering van de kwaliteit 
van de fysieke leefomgeving tot vermindering van onderzoekslasten. Deze twee instrumenten 
zorgen er voor dat er pas onderzoek wordt gedaan als er van uit de specifieke casus voldoende 
aanleiding voor is. Het toepassen van vuistregels en de NIBM-toets is uiteraard gemakkelijker als 
de huidige kwaliteit van de fysieke leefomgeving bekend is bij het wijzigen of afwijken van een 
omgevingsplan of het toetsen van een vergunning. Het instrument NIBM wordt op dit moment al 
toegepast bij het aspect luchtkwaliteit. Bij het opstellen van de uitvoeringsregelgeving wordt bezien 
of het instrument op meerdere aspecten van de fysieke leefomgeving kan worden toegepast. 
Het wetsvoorstel biedt zoals gezegd een goede basis voor het terugdringen van onderzoekslasten. 
Bij het opstellen van de uitvoeringsregelgeving wordt hier nader invulling aan gegeven. Daarbij, zo 
kan in antwoord op de vraag van de leden van de SGP-fractie worden gemeld (6.21), wordt 
invulling gegeven aan de aanbevelingen die de Actal in dat verband heeft gedaan. De 
uitvoeringsregelgeving wordt zo ingericht dat de onderzoekslasten in z’n totaliteit worden 
gereduceerd. Daarbij kan onder andere worden gedacht aan de eerder beschreven betere fasering 
van onderzoek en het hergebruik van onderzoeks- en monitoringsgegevens.  
Vanzelfsprekend kunnen onderzoekslasten pas daadwerkelijk worden teruggedrongen als daar 
voldoende aandacht voor is in de uitvoeringspraktijk. De regering herkent de opmerking van de 
leden van de SGP-fractie, als zij constateren dat vergunningaanvragers regelmatig aanlopen tegen 
de tendens dat ook voor relatief eenvoudige projecten een uitgebreid dossier, inclusief allerlei 
onderzoeksgegevens wordt gevraagd, die veel verder gaat dan nodig is. Ook de 50PLUS-fractie 
gaat hier impliciet op in bij de vraag hoe de toenemende gemeentelijke beleidsruimte zich verhoudt 
tot de wens om onderzoekslasten te verminderen (1.95). In paragraaf 2.3 van deze nota is al 
aangegeven dat de regering met het programma Nu al Eenvoudig Beter de benodigde 
cultuuromslag tracht te bevorderen. De stelselherziening wordt door de regering ingezet als een 
stimulans voor decentrale overheden om minder regels te stellen en waar mogelijk de 
onderzoekslasten te beperken. 
Met de stelselherziening kan dan ook een aanzienlijke reductie van onderzoekslasten worden 
bereikt. Dit geldt zowel voor eenvoudige als complexe projecten. Tegelijkertijd beseft de regering 
goed dat voor grootschalige complexe projecten een integrale besluitvorming en een zorgvuldige 
belangenafweging noodzakelijk is. De leden van de fractie van de VVD (1.3) vragen naar de 
omvang van een MER voor complexe projecten (zoals de Tweede Maasvlakte). Gelet op de omvang 
van het project Tweede Maasvlakte en de effecten op de zee, de haven en het achterland zal een 
MER voor een dergelijk project omvangrijk blijven. Inzet van de stelselherziening omgevingsrecht 
ten aanzien van onderzoeksverplichtingen is dat alleen die informatie verzameld moet worden die 
noodzakelijk is voor de besluitvorming en dat gebruik gemaakt mag worden van bestaande 
informatie. Specifiek voor de MER betekent dit dat onderzoekslasten worden verminderd door de
