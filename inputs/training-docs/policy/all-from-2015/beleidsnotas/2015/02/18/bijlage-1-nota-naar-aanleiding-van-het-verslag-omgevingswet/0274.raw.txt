Waterwet 
De Waterwet is gericht op integraal waterbeheer. In de Waterwet zijn acht wetten op het gebied 
van waterbeheer en zes vergunningstelsels geïntegreerd. De Waterwet heeft in zekere zin model 
gestaan voor de Omgevingswet, die op vergelijkbare wijze is opgebouwd. Het wetsvoorstel biedt 
een generieke regeling voor alle onderwerpen die de Waterwet al regelt voor water, zoals het 
stellen van doelstellingen en normen, het maken van plannen en het reguleren van activiteiten 
door middel van algemene regels en vergunningen. De opname van de Waterwet in de 
Omgevingswet borgt een goede integratie van besluitvorming over wateronderwerpen bij besluiten 
over andere onderwerpen en omgekeerd. De planverplichtingen zijn aangepast aan het 
voorgestelde generieke planstelsel. Deze wijzigingen zijn nader toegelicht in paragraaf 4.3.9 van de 
memorie van toelichting. Bijzondere aandacht bleek nodig voor de omgevingsvergunning in 
gevallen dat zowel activiteiten aan de orde zijn die de verantwoordelijkheid betreffen van de 
waterbeheerder (zowel Rijk als waterschappen zijn waterbeheerder) als activiteiten die de 
verantwoordelijkheid betreffen van het algemeen bestuur (meestal de gemeente). Hierop is 
ingegaan in paragraaf 4.5.2 van de memorie van toelichting. De besluitvorming over projecten die 
worden geïnitieerd door de waterbeheerder heeft in hoofdstuk 5 van de Waterwet vorm gekregen 
via een zogenoemd projectplan met daarbij een projectprocedure voor coördinatie van 
besluitvorming. Deze sectorale projectprocedure kan vervallen omdat ook de waterbeheerder 
gebruik kan maken van de projectprocedure in afdeling 5.2 van het wetsvoorstel. Voor de aanleg, 
versterking of verlegging van primaire waterkeringen is dat zelfs verplicht. Gegeven de keuze voor 
een modulaire aanpak blijven enkele onderdelen van de Waterwet, die niet nodig zijn om het 
nieuwe stelsel te laten functioneren, vooralsnog achter in die wet. Dit betreft regelingen rond het 
deltaprogramma, de deltacommissaris en hoofdstuk 7 (het deltafonds, heffingen en financiering en 
bekostiging primaire waterkeringen). In paragraaf 7.4 van de memorie van toelichting wordt 
ingegaan op de voorziene latere inbouw van deze regelingen. 
Waterwet  Omgevingswet  
 
Hoofdstuk 1. Algemene bepalingen  
§ 1. Begripsbepalingen Afdeling 1.1 Begripsbepalingen + bijlage 
Paragraaf 2.4.2 Aanwijzing van locaties 
§ 2. Geografische bepalingen Afdeling 1.2 Toepassingsgebied en doelen 
Hoofdstuk 2. Doelstellingen en  
normen 
§ 1. Doelstellingen Afdeling 1.2 Toepassingsgebied en doelen 
Daarnaast komen in de definitie van “beheer van 
watersystemen” en in de artikelen 4.23 en 5.23 de 
doelstellingen van de Waterwet terug. Via die weg werken 
ze ook door in de uitvoeringsregelgeving. 
§ 2. Normen waterkering Paragraaf 2.3.3 Omgevingswaarden provincie 
Paragraaf 2.3.4 Omgevingswaarden Rijk 
Paragraaf 2.4.1 Toedeling van specifieke taken aan 
gemeenten, waterschappen, provincies en Rijk 
Afdeling 2.6 Bijzondere beheerbevoegdheden (rangorde 
bij waterschaarste)
