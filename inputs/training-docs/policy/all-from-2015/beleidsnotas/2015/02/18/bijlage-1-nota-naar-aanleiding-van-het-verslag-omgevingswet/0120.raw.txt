Maatschappelijke participatie bij projecten met een publiek belang 
Dat laat onverlet dat er wel een wettelijke regeling voor maatschappelijke participatie in het 
wetsvoorstel is opgenomen. Deze is gekoppeld aan de besluitvormingsprocedure voor belangrijke 
projecten in de fysieke leefomgeving. Op grond van het wetsvoorstel kunnen het Rijk, provincies 
en waterschappen voor dergelijke projecten de projectprocedure doorlopen. Veelal is de overheid 
zelf voor dergelijke projecten verantwoordelijk. Voor bepaalde grote infrastructuurprojecten is de 
projectprocedure verplicht. De projectprocedure kent een verkenningenfase, waaraan een 
voorkeursbeslissing kan worden gekoppeld. De voorkeursbeslissing is dan gebaseerd op een 
gedegen probleemanalyse en een integrale afweging met ruimte voor participatie. Verder moet op 
grond van het wetsvoorstel in het projectbesluit worden gemotiveerd hoe met de inbreng van 
burgers, bedrijven en maatschappelijke organisaties is omgegaan. Gemeenten hebben weliswaar 
niet de mogelijkheid een projectbesluit te nemen, maar zij kunnen ervoor kiezen deze procedure te 
doorlopen voor projecten met een publiek belang die via aanpassing van het omgevingsplan 
worden gerealiseerd. Extra voordeel voor gemeenten is dat bij een eventueel beroep de Afdeling 
bestuursrechtspraak van de Raad van State dan binnen 6 maanden uitspraak doet. Hiermee is dus 
geregeld dat maatschappelijke participatie voor deze besluiten plaatsvindt, waarbij de specifieke 
invulling ervan aan het verantwoordelijke bestuursorgaan wordt overgelaten. De code is daarvoor 
een belangrijke leidraad, maar er is maatwerk mogelijk.  
Rol belanghebbenden bij projectbesluit privaat initiatief 
De leden van de ChristenUnie-fractie vragen hoe bepalingen over voornemen, verkenning en 
voorkeursbeslissing zich verhouden tot de praktijk dat een particulier ontwikkelaar het initiatief 
neemt. Ook willen deze leden weten of er een dubbele verkenning kan ontstaan, één van een 
particuliere initiatiefnemer, en één op grond van het wetsvoorstel (5.143). Formele besluitvorming 
over een initiatief, of dit nu privaat is of niet, is op grond van het wetsvoorstel altijd aan het 
bevoegde bestuursorgaan voorbehouden. Vroeg of laat zal dus een private initiatiefnemer bij het 
bevoegde bestuursorgaan moeten aankloppen. Daar waar sprake is van een privaat initiatief, is 
naar het oordeel van de regering daarom de samenwerking tussen private partijen en de overheid 
bij de verkenning van belang. Beide partijen trekken dan samen op, bijvoorbeeld om 
belanghebbenden te betrekken, maar ook bij de inventarisatie van geschikte locaties, bijvoorbeeld 
in verband met technische vereisten bij de aanleg van een buisleiding. Het bestuursorgaan heeft 
daarbij wel een zelfstandige verantwoordelijkheid voor de politiek-beleidsmatige uitgangspunten en 
voor een zorgvuldige voorbereiding van de uiteindelijke politiek te nemen voorkeursbeslissing. De 
regering is dan ook van oordeel dat een dubbele verkenning in de praktijk niet aan de orde is. 
Bestuurscultuur bepalend 
Overigens blijkt uit onderzoek dat verdergaande juridische borging veel minder bepalend is voor 
40
een adequate aanpak van maatschappelijke participatie in een vroeg stadium. Dat kan leiden tot 
juridisering van de voorfase van besluitvorming wat de vruchtbaarheid van die fase niet ten goede 
komt. Daarom is – in antwoord op een vraag van de leden van de ChristenUnie-fractie (5.156) – 
wetgeving niet de goede weg om een dergelijke ‘cultuur’ te bevorderen. Een kwalitatief goede 
besluitvorming met draagvlak vraagt een specifieke op de situatie toegesneden vormgeving en 
professionele aanpak van maatschappelijke participatie. Het kan en moet dus aan decentrale 
overheden worden overgelaten – in antwoord op een vraag van de leden van de D66-fractie – en in 
de praktijk gebeurt dat ook. De beschreven visie op maatschappelijke participatie sluit aan bij het 
gedachtegoed van de Commissie Elverding. Naast de eerder beschreven regeling voor 
maatschappelijke participatie voor belangrijke projecten wil de regering ook op een andere wijze 
een vroegtijdige betrokkenheid van burgers, bedrijven en maatschappelijke organisaties 
bevorderen. Maatschappelijke participatie in een vroeg stadium vraagt – zoals gezegd – om een 
bepaalde ‘cultuur’ van beleids- en besluitvorming en een professionele houding. De regering zet 
daar in het kader van Nu al Eenvoudig Beter en de implementatie van de Omgevingswet op in. Zie 
                                                
40
 Zie Kamerstukken II 2013/14, 31 755, nr. 45, bijlage. 
120 
 
