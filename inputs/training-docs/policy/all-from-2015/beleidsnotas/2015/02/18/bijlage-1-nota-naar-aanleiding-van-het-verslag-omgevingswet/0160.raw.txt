toestemmingsbesluit volgt over een activiteit en een programma met programmatische aanpak, 
waarbij uit het programma zelf de toelaatbaarheid van de activiteit volgt. In het eerste geval staat 
voor een belanghebbende beroep open tegen het nadere besluit. In het tweede geval kan beroep 
worden ingesteld tegen de onderdelen van het programma die zijn gericht op rechtsgevolg, zoals 
de beschrijving van activiteiten die met het programma zijn vrijgesteld van een vergunningplicht. 
Dit zal via de Invoeringswet Omgevingswet in de Awb worden geregeld. Voor de vragen over de 
garanties en de juridische houdbaarheid verwijst de regering naar de beantwoording van de vragen 
van de leden van de SP-fractie onder het kopje ‘Evaluatie bestaande programma’s met een 
programmatische aanpak’ in deze paragraaf.  
De leden van de SP-fractie vragen om rechtsbescherming die ervoor zorgt dat maatregelen van 
een programma met programmatische aanpak ook worden getroffen. Zij vragen of burgers een 
verzoek tot handhaving kunnen indienen op grond van het wetsvoorstel. De leden van de fractie 
van GroenLinks vragen om een mogelijkheid voor belanghebbenden om een verzoek tot wijziging 
van een programma met programmatische aanpak te kunnen doen, zodat dat programma op zijn 
doel gericht blijft (4.26, 5.193).  
In antwoord op deze vragen wijst de regering er op, dat in algemene zin een bestuursorgaan eraan 
gehouden is om het programma uit te voeren. Dat geldt in het bijzonder voor de uitvoering van de 
in programma’s opgenomen maatregelen. Omdat het om beleidsplannen gaat, is het aan 
vertegenwoordigende organen (de gemeenteraad, provinciale staten of de Tweede Kamer) om te 
controleren of programma’s daadwerkelijk worden uitgevoerd. Op grond van artikel 3.17 is een 
specifieke uitvoeringsplicht aan de orde voor beheerplannen voor Natura 2000-gebieden en voor 
programma’s die een programmatische aanpak bevatten. Dergelijke programma’s hebben immers 
direct betekenis voor toestemmingsbesluiten over activiteiten die in het programma zijn 
opgenomen (projectbesluiten, omgevingsvergunningen of wijzigingen van het omgevingsplan). 
Belanghebbenden kunnen in voorkomende gevallen het desbetreffende bestuursorgaan vragen om 
uitvoering of wijziging van een programma. Ook kunnen zij de kwestie aankaarten bij het 
vertegenwoordigende orgaan. Een belanghebbende kan ook een civiele procedure starten als hij 
van mening is dat het desbetreffende bestuursorgaan door niet goed uitvoering te geven aan het 
programma onrechtmatig is. Belanghebbende burgers, bedrijven en milieuorganisaties hebben op 
grond van het wetsvoorstel dus al mogelijkheden om invloed uit te oefenen op het voldoen aan de 
plicht tot uitvoering van het programma. Een verzoek tot handhaving – waar de leden van de SP-
fractie over spreken – is altijd mogelijk (met toepassing artikel 1:3, derde lid, Awb).  
Resumerend is de regering – in tegenstelling tot de leden van de fractie van de PvdD – van mening 
dat het wetsvoorstel voldoende waarborgen bevat dat de in een programmatische aanpak aan de 
orde zijnde omgevingswaarde of andere doelstelling gerealiseerd zullen worden (6.25). Een 
programmatische aanpak – met de daarin opgenomen maatregelen – is op grond van artikel 3.17 
van het wetsvoorstel bindend voor bestuursorganen die deze (mede) hebben vastgesteld of 
daarmee hebben ingestemd. Bovendien geldt op grond van dat artikel een uitvoeringsplicht voor de 
maatregelen en moet de mate van realisatie van de omgevingswaarde of de andere doelstelling 
voor de fysieke leefomgeving voortdurend worden gemonitord. Het wetsvoorstel bevat daarbij de 
plicht een programmatische aanpak aan te passen als deze niet tot dat beoogde doel leidt. 
Belanghebbenden kunnen met toepassing van de Awb altijd om handhaving verzoeken als niet 
conform een programmatische aanpak wordt gehandeld of als niet aan het doel van die aanpak 
wordt voldaan. Bestuursorganen zijn gehouden aan uitvoering en moeten ook elkaar daaraan 
houden. Bovendien hebben vertegenwoordigde organen de verantwoordelijkheid op uitvoering toe 
te zien en wordt ook in het kader van interbestuurlijk toezicht op correcte uitvoering toegezien. In 
dit verband verwijst de regering ook naar bovenstaande antwoorden op vragen van de leden van 
de fracties van de ChristenUnie, de PvdA en GroenLinks over het zekerstellen van het doelbereik.  
Verhouding bestuurslagen 
De leden van de fracties van de SP en de ChristenUnie vragen naar de verhouding tussen de 
verschillende bestuurslagen bij de verantwoordelijkheid voor het voldoen aan omgevingswaarden 
en het opstellen van een programma bij (dreigende) overschrijding, met name in het geval van een 
160
