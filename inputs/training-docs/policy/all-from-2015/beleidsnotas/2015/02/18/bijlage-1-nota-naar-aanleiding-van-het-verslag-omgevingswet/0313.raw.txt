Begrip Omschrijving 
Maatwerkregels Algemene regels van een gemeente, waterschap of provincie, aanvullend 
op of afwijkend van de algemene regels van een provincie of het Rijk 
(artikel 4.6). 
Maatwerkvoorschrift Beschikking waarmee het bevoegd gezag de plicht oplegt te voldoen aan 
voorschriften in aanvulling op of afwijking van geldende algemene regels 
(artikel 4.5). 
Middelvoorschrift  Bepaling die een middel voorschrijft dat de initiatiefnemer moet hanteren.  
Milieu De fysieke leefomgeving, bezien vanuit het belang van de bescherming 
van mensen, dieren, planten en goederen, de bescherming en verbetering 
van de kwaliteit van water, bodem en lucht, de beheersing van het 
klimaat, een doelmatig beheer van afvalstoffen en afvalwater en een 
zuinig gebruik van energie en grondstoffen. 
Omgevingsplan Plan met de door het gemeentebestuur gestelde regels over de fysieke 
 leefomgeving. In ieder geval bevat het voor het gehele grondgebied van 
de gemeente een evenwichtige toedeling van functies aan locaties en de 
regels die met het oog daarop nodig zijn (artikelen 2.4 en 4.2). 
Omgevingsvergunning Toestemming op aanvraag tot het uitvoeren van één of meer activiteiten 
 in de fysieke leefomgeving (afdeling 5.1). 
Omgevingsverordening Een verordening van de provincie die de regels bevat over de fysieke 
leefomgeving (artikel 2.6). 
Omgevingsvisie Een beleidsdocument met de hoofdlijnen van de voorgenomen 
 ontwikkeling, het gebruik, de bescherming, het beheer en het behoud van 
het grondgebied van een bestuursorgaan en de hoofdzaken van het voor 
de fysieke leefomgeving te voeren integrale beleid (artikel 3.2). 
Omgevingswaarde Een maatstaf voor de staat of kwaliteit van de fysieke leefomgeving of een 
onderdeel daarvan, of de toelaatbare belasting door activiteiten of 
toelaatbare concentratie of depositie van stoffen in de fysieke 
leefomgeving of een onderdeel daarvan, uitgedrukt in meetbare of 
berekenbare eenheden of andere objectieve termen (artikel 2.9). 
Programma Een uitwerking van het te voeren beleid of de ontwikkeling, het gebruik, 
 het beheer, de bescherming of het behoud, of maatregelen om aan een of 
meer omgevingswaarden te voldoen of een of meer andere doelstellingen 
voor de fysieke leefomgeving te bereiken, voor een of meer onderdelen 
van de fysieke leefomgeving (artikel 3.4).  
Projectbesluit Besluit van het Rijk, een provincie of een waterschap voor het uitvoeren 
 van een project en het in werking hebben of in stand houden 
daarvan(artikel 5.42). 
Register Een openbare bron met feitelijke informatie over de fysieke leefomgeving. 
Seveso-inrichting Het volledige door een exploitant beheerde gebied als bedoeld in bijlage I 
van de Seveso-richtlijn waar gevaarlijke stoffen aanwezig zijn in een of 
meer installaties, met inbegrip van gemeenschappelijke of bijbehorende 
infrastructuur of activiteiten. 
‘Sneller en beter’-aanpak Werkwijze bij voorbereiding en aanleg van complexe projecten, gebaseerd 
op het advies van de Commissie versnelling besluitvorming 
infrastructurele projecten onder leiding van P. Elverding. Centrale 
kenmerken van de werkwijze zijn een integrale en gebiedsgerichte 
aanpak, brede en vroegtijdige participatie van burgers, bedrijven en 
organisaties, getrechterde besluitvorming, een helder budgettair kader en 
zinvolle effectbepaling.  
Subsidiariteitsbeginsel Uitgangspunt voor de wijze waarop de taakverdeling tussen 'hogere' en 
'lagere' openbare overheden wordt vormgegeven. Het houdt in algemene 
zin in dat hogere instanties niet iets moeten doen wat door lagere 
instanties kan worden behartigd. 
Toetsingskader Het geheel aan wettelijke regels en beleidsregels dat geldt voor een 
bestuursorgaan bij het nemen van een besluit. 
Uitvoeringsregelgeving Bij of krachtens de Omgevingswet vastgestelde algemene maatregelen 
 van bestuur en ministeriële regelingen. 
Voorkeursbeslissing Beslissing naar aanleiding van de verkenning in de projectprocedure. De 
voorkeursbeslissing kan inhouden: a. het uitvoeren van een project,  
b. een oplossing zonder project, c. een combinatie van de onderdelen a of 
b met de uitvoering van andere projecten, of d. het niet uitwerken van 
een oplossing (artikel 5.47). 
VTH-taken Taken op het gebied van vergunningverlening, toezicht en handhaving. 
Waterschapsverordening Een verordening van het waterschap die de regels bevat over de fysieke 
leefomgeving (artikel 2.5). 
 
313
