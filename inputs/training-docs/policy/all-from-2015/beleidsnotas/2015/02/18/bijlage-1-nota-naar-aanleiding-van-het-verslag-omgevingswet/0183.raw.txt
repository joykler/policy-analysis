ieder geval worden gesteld als dat nodig is voor de implementatie van EU-verplichtingen of als 
decentrale overheden de monitoring van rijksomgevingswaarden uitvoeren. Ook zullen op grond 
van artikel 20.8 eisen worden gesteld aan de wijze waarop gegevens toegankelijk worden gemaakt 
voor het publiek (zie ook de volgende paragraaf).  
De leden van de ChristenUnie-fractie vragen waarom verplichte meetnetten die zijn genoemd in 
voetnoot 163 in paragraaf 4.20.4 van de memorie van toelichting niet zijn opgenomen in het 
wetsvoorstel (5.188). Enkele van de daar genoemde meetnetten dienen ter uitvoering van de 
verplichte monitoringstaken die zullen worden geregeld in de uitvoeringsregelgeving op grond van 
hoofdstuk 20. Het Landelijk Meetnet Luchtkwaliteit en het Landelijk Meetnet Grondwaterkwaliteit 
zijn immers van belang voor de monitoring van wettelijk verplichte omgevingswaarden. Andere 
genoemde meetnetten zijn vooral van belang voor onderdelen van het omgevingsrecht die geen 
deel uitmaken van dit wetsvoorstel. Enkele daarvan zullen via aanvullingswetten wel binnen de 
reikwijdte van de Omgevingswet komen te vallen. Via de aanvullingswetten of daarbij behorende 
aanvullingsbesluiten zullen ook monitoringsverplichtingen worden toegevoegd. 
Open data 
De leden van de ChristenUnie-fractie vragen waarom geen bepaling is opgenomen over het open-
data-karakter van de verzamelde gegevens (5.187). De regering zet er op in dat de gegevens die 
beschikbaar worden gesteld aan het publiek de vorm krijgen van open data. Het is echter niet 
zeker dat dit bij inwerkingtreding van de Omgevingswet al kan gelden voor alle gegevens. Ten 
eerste zal het voor sommige gegevens blijvend onmogelijk zijn om de brongegevens te verstrekken 
omdat deze gegevens niet openbaar zijn in de zin van de Wet openbaarheid van bestuur, 
bijvoorbeeld omdat dit vertrouwelijke bedrijfsgegevens zijn of omdat deze gegevens herleidbaar 
zijn tot individuele personen. Een optie is dan dat de overheid in dat geval de geaggregeerde 
gegevens aan het publiek verstrekt. Ten tweede worden veel gegevens verzameld door bedrijven 
en particuliere organisaties tegen commerciÃ«le tarieven, zoals gegevens die worden gebruikt ter 
onderbouwing van een aanvraag of worden verstrekt aan de overheid ter uitvoering van een 
wettelijke informatieverplichting. Op deze gegevens kunnen intellectuele eigendomsrechten rusten 
van derden. Om dergelijke gegevens te kunnen vrijgeven aan het publiek zal de Staat in beginsel 
over een voldoende toereikende licentie moeten beschikken. Ten derde is het denkbaar dat 
bepaalde gegevens nog niet in machineleesbare vorm kunnen worden aangeboden. Om deze drie 
redenen is geen algemene bepaling opgenomen over het open-data-karakter van de verzamelde 
gegevens. In de uitvoeringsregelgeving zal worden bepaald op welke wijze en onder welke 
voorwaarden gegevens beschikbaar worden gesteld. 
De suggestie van de leden van de ChristenUnie-fractie een uniform landelijk overzicht van veilige 
zwemlocaties mogelijk te maken, dat via open data beschikbaar is voor aanbieders die 
mogelijkerwijs verwerkt zou kunnen worden in mobiele apps (8.13), zal de regering meenemen bij 
de ontwikkeling van de Laan van de Leefomgeving. 
 
183 
 
