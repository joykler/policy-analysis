maatwerkregels waar mogelijk de voorkeur, omdat ze in een eerder stadium aan initiatiefnemers 
en derden duidelijkheid kunnen bieden over regels die gelden. Ook kunnen ze waar nodig voor 
meerdere locaties en dus gebiedsgericht worden ingezet. Wegens het meer proactieve en 
gebiedsgerichte karakter bieden maatwerkregels ook, meer dan maatwerkvoorschriften, 
mogelijkheden om te voorkomen dat in specifieke situaties een derde belanghebbende onevenredig 
in zijn recht is aangetast, waar de leden van de fractie van de PvdA-fractie naar vragen (4.12). Dit 
is ook een voorbeeld van een aanpak die flexibel is en voldoende rechtszekerheid biedt, waar de 
leden van de CDA-fractie naar vragen (7.7). 
Maatwerk en cumulatie 
Maatwerkregels bieden wegens het meer proactieve karakter ook mogelijkheid om rekening te 
houden met cumulatie. In het door de leden van de PvdA-fractie genoemde voorbeeld van 
afwatering van een wijk (4.9) kunnen nu al regels bij verordening worden gesteld om problemen 
in het rioolstelsel en het watersysteem te beperken. In een verordening op grond van artikel 
10.32a van de Wet milieubeheer kan de gemeenteraad regels stellen aan de afvoer van regenwater 
in verband met de afwatering van percelen. Bij toepassing daarvan leidt dit nu tot een extra 
gemeentelijke verordening, met eigen regime en voor de burger problemen wat kenbaarheid 
betreft. In het wetsvoorstel is een dergelijke afzonderlijke verordeningbevoegdheid niet aan de 
orde. De regels aan de afwatering van percelen zullen zo nodig in het omgevingsplan als 
maatwerkregels kunnen worden gesteld, afgestemd op de wijze waarop de gemeentelijke 
zorgplicht voor afvoer van regenwater in het desbetreffende gebied is ingevuld. Voor de burger is 
dan gelet op de digitale ontsluiting per locatie eenvoudig zichtbaar of maatwerkregels aan afvoer 
van afvalwater gelden.  
Ook in het tweede voorbeeld waar de leden van de PvdA-fractie naar vragen – de verbreding van 
de functie wonen naar wonen en werken in een wijk – kan de gemeente gelijktijdig aan die 
verbreding in het omgevingsplan op de wijk toegesneden parkeerregels opnemen. Zo kan 
bijvoorbeeld bij daadwerkelijke realisatie van de werkfunctie de verplichting gelden om een 
bepaalde mate van parkeergelegenheid op eigen terrein te realiseren.  
Op bovenbeschreven wijze kan ook bij toepassing van algemene regels worden bereikt, dat de 
kosten van mitigerende maatregelen, waar de leden van de fractie van de PvdA naar vragen 
(4.11), bij de initiatiefnemers worden gelegd.  
Verbreding toepassing maatwerkvoorschriften 
De leden van de fractie van D66 vragen of de regering wel van te voren een analyse heeft gemaakt 
van de manier waarop maatwerkvoorschriften zullen uitpakken op deelterreinen van het 
omgevingsrecht waar we ze nu nog niet kennen (4.121). De regering heeft voor alle deelterreinen 
de mogelijkheden van maatwerk geanalyseerd. Naast het gebruik van maatwerkvoorschriften bij 
milieubelastende activiteiten en lozingsactiviteiten in een oppervlaktewaterlichaam of een 
zuiveringtechnisch werk is nu al bij een aantal activiteiten maatwerk mogelijk via andere 
instrumenten, zoals de bevoegdheid nadere eisen te stellen. Deze instrumenten verschillen niet 
wezenlijk van de maatwerkvoorschriften, zodat voortaan ook daarvoor het begrip 
maatwerkvoorschrift kan worden toegepast. Bij een aantal activiteiten worden algemene regels nog 
weinig toegepast, bij verbrede toepassing daarvan bieden maatwerkvoorschriften ook perspectief.  
4.4 Nadere instrumentenkeuze bij regels over activiteiten  
In de memorie van toelichting bij het wetsvoorstel is aangegeven dat naarmate de gevolgen voor 
de fysieke leefomgeving van activiteiten groter worden, de regels ook meer waarborgen zullen 
bieden. De leden van de VVD-fractie vragen een nadere toelichting hierop (5.1). Met de door de 
leden van de VVD-fractie aangehaalde tekst wordt in de memorie van toelichting gedoeld op de 
keuze van het instrument voor het stellen van regels voor activiteiten, met als twee uiterste 
instrumenten een algemene zorgplicht voor de fysieke leefomgeving, die zeer globaal geformuleerd
