maatschappelijke kosten te beperken. Wel is het zo dat bestuursorganen deze maatschappelijke 
kosten kunnen laten meewegen bij besluiten zoals een omgevingsplan.  
Deze leden vragen ook in hoeverre is nagedacht over de toerekening en spreiding van risico’s van 
bepaalde activiteiten parallel met de kosten van dierziekte-uitbraken die door de sector mede 
gedragen worden. Bij acute problemen met de volksgezondheid, zoals uitbraken van dierziekten, 
speelt het omgevingsrecht en dus ook dit wetsvoorstel slechts een beperkte rol. Hoofdstuk 19 van 
het wetsvoorstel bevat enkele bevoegdheden voor ongewone voorvallen. Dit betreffen bijvoorbeeld 
de bevoegdheid voor het bevoegd gezag om de veroorzaker van een ongewoon voorval te 
verplichten tot het treffen van maatregelen en de regeling voor alarmeringswaarden voor de 
luchtkwaliteit of verontreiniging van de buitenlucht door stoffen (afdeling 19.1 en 19.3). 
Wanneer de omstandigheden ernstig zijn of escaleren en de gezondheid van de bevolking in het 
geding is, vindt opschaling van verantwoordelijkheden plaats via de Wet veiligheidsregio’s. Bij 
dierziekten is er specifieke regelgeving zoals de Regeling preventie, bestrijding en monitoring van 
besmettelijke dierziekten en zoönosen en TSE’s. Dit laat zich ook zien in de praktijk, zoals bij de 
recente uitbraak van de vogelgriep. 
Voorzorg 
De leden van de fracties van de PvdA, PvdD en SP hebben vragen over de relatie tussen het 
voorzorgbeginsel en het wetsvoorstel voor de Omgevingswet. De leden van de PvdA-fractie hebben 
de indruk dat het voorzorgsprincipe met deze wet verlaten wordt. Deze leden achten dit een goed 
principe en vragen de regering te overwegen dit opnieuw op te nemen in de Omgevingswet 
(3.21). Ook de leden van de SP-fractie vragen op welke wijze het voorzorgprincipe een plek in 
deze wetgeving vindt (4.93). In aanvulling hierop vragen ook de leden van de PvdD-fractie of de 
regering de mening deelt dat het uitgangspunt bij het waarborgen van de volksgezondheid altijd 
het voorzorgbeginsel zou moeten zijn (3.46).  
Het voorzorgbeginsel is niet expliciet in het wetsvoorstel van de Omgevingswet gecodificeerd 
(3.21) (zie hierover paragraaf 3.4 van deze nota). Uit recente jurisprudentie blijkt dat 
bestuursorganen, vooral de gemeenteraad bij het vaststellen van het bestemmingsplan in het 
besluit voorzorg kunnen toepassen. Wanneer dat niet slaagt bij de rechter, ligt dat meestal aan de 
onderbouwing van het besluit. Omdat de toepassing van het voorzorgbeginsel juist aan de orde is 
als er geen algemeen aanvaarde wetenschappelijke inzichten bestaan waarop de overheid zich kan 
baseren, kan met een op de lokale situatie en het toegesneden besluit toegesneden motivering 
worden volstaan (3.47). Het inwinnen van hierop toegesneden adviezen van deskundigen zal 
kunnen bijdragen aan een meer succesvolle toepassing van het voorzorgbeginsel. 
Uit de jurisprudentie blijkt dat de toepassing van voorzorgvoorschriften bij het toestaan van 
concrete initiatieven via maatwerkvoorschriften of vergunningsvoorschriften niet goed mogelijk is. 
Een voorbeeld hiervan zijn niet genormeerde risico’s zoals zoönosen en zendmasten (4.93). Er 
wordt gedacht aan versterking van de mogelijkheden van gemeenten met het oog op voorzorg. 
Insteek daarbij is dat gemeenten onder voorwaarden maatregelen kunnen treffen rondom (nog) 
niet genormeerde risico's. Dit wordt gedaan in de context van de mededeling van de Europese 
19
Commissie over het voorzorgbeginsel . Deze komt er samengevat op neer dat het nemen van 
maatregelen op basis van voorzorg proportioneel en tijdelijk moet zijn en dat periodiek herijking 
moet plaatsvinden in het nieuwe stelsel op basis van onderzoeksresultaten. De regering zal in dit 
kader bezien hoe verder wordt omgegaan met bestaande pseudoregels voor onderwerpen als 
spuitzones (3.39) en hoogspanningslijnen (3.51).  
                                                
19
 Mededeling van de Commissie over het voorzorgsbeginsel, COM(2000)1. 
71 
 
