van dat artikel er in ieder geval toe zullen strekken dat instructieregels over omgevingsplannen van 
overeenkomstige toepassing zijn. Daarbij is ook bepaald dat bij die beoordelingsregels tijdelijke 
afwijkactiviteiten of afwijkactiviteiten van beperkte omvang hiervan kunnen worden uitgezonderd. 
Het gaat hier dus om uitzonderingscriteria waaraan nader invulling zal worden gegeven bij het 
uitwerken van het Besluit kwaliteit leefomgeving. De wijze waarop dat gebeurt zal blijken uit die 
AMvB en is niet ter beoordeling aan het bevoegd gezag in elk individueel geval. De gewenste 
betrokkenheid van het Rijk is hiermee verzekerd. Van een te grote interpretatieruimte is onder 
deze omstandigheden geen sprake. 
De leden van de SP-fractie vragen of er ‘dubbele toetsingskaders’ uit wetgeving zijn gehaald 
(4.87). Voor de vergunningstelsels voor wat in de Omgevingswet ‘milieubelastende activiteit’ en 
‘afwijkactiviteit’ heet, gelden onder het huidige recht meerdere, apart van elkaar beschreven, 
beoordelingsregels. Deze zijn niet zozeer dubbel, ze zien elk op een apart aspect, maar ze leiden 
wel tot een voor de initiatiefnemer en het bevoegd gezag onoverzichtelijk geheel. Onder de 
Omgevingswet worden deze beoordelingsregels bij elkaar gebracht in het beoogde Besluit kwaliteit 
leefomgeving. Verder zijn er op dit moment soms nog dubbele vergunningen. Een bijvoorbeeld is 
een vergunning van de gemeente in het bestemmingsplan die gericht is op de bescherming van 
een primaire waterkering, terwijl voor dezelfde waterkering ook al beschermd is door een 
vergunningstelsel van de waterbeheerder. De initiatiefnemer moet dan twee vergunningen vragen 
en twee keer leges betalen voor in essentie één afweging. Hiervoor wordt in het huidige stelsel 
soms gekozen omdat de kenbaarheid van het bestemmingsplan beter is dan die van de 
verordening van het waterschap. In het voorziene nieuwe stelsel is er geen aanleiding meer voor 
dergelijke duplicatie van regelgeving, omdat ook de waterschapsverordening kenbaar wordt 
gemaakt via de opvolger van Ruimtelijkeplannen.nl. 
8.7.4 Samenhangende beoordeling van activiteiten 
Algemeen 
De leden van de fracties van de PvdA en D66 (2.8, 4.119) hebben vragen gesteld over hoe tot 
een integrale afweging wordt gekomen bij verschillende activiteiten op één locatie en hoe een 
integrale afweging wordt vormgegeven in de omgevingsvergunning.  
Allereerst merkt de regering hierover op dat wanneer het gaat om het aanbrengen van samenhang 
tussen belangen die verband houden met verschillende activiteiten, vooral instrumenten als de 
omgevingsvisie en het omgevingsplan, tot afstemming van de verschillende bij de fysieke 
leefomgeving betrokken belangen kunnen leiden. Het primaat bij de toedeling van functies aan 
locaties en in verband daarmee te stellen regels, ligt bij het omgevingsplan waarmee helderheid 
wordt gegeven over de aanvaardbaarheid van activiteiten op een locatie (zie hiervoor ook 
paragraaf 8.1 van deze nota). In het omgevingsplan kunnen ook maatwerkregels worden 
opgenomen wanneer een te groot gevolg ontstaat als gevolg van een optelsom van meerdere 
activiteiten op een bepaalde locatie (cumulatie).  
Een samenhangende benadering van de fysieke leefomgeving betekent verder niet altijd dat bij alle 
besluiten een integrale afweging van belangen plaatsvindt. Voor besluiten over activiteiten in het 
kader van een omgevingsvergunning, zet het wetsvoorstel de met de Wabo ingezette procedurele 
integratie voort. In antwoord op de vragen van de leden van de ChristenUnie-fractie die in 
overweging geven om een algemeen beoordelingsregel ‘belang van de fysieke leefomgeving’ uit te 
werken waaraan een aanvraag om een omgevingsvergunning moet worden getoetst (5.135), 
merkt de regering op dat er in het wetsvoorstel voor is gekozen om de verschillende 
toetsingskaders voor activiteiten niet te vervangen door één heel algemeen te benoemen belang of 
toetsingskader. De toetsingskaders blijven per activiteit verschillen. Per activiteit wordt daarom in 
het wetsvoorstel aangegeven met het oog op welk specifiek doel of belang concrete regels worden 
gegeven over het nemen van besluiten, zoals het verlenen of weigeren van een vergunning. Die 
regels dragen bij aan de rechtszekerheid en voorspelbaarheid voor de aanvrager en derden, en aan 
de beperking van de bestuurslasten voor het bevoegd gezag. Door de aparte beoordelingskaders in
