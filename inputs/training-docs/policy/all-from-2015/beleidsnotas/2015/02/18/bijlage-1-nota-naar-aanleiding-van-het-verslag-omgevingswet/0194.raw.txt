verplichting tot het instellen van een welstandscommissie vervalt. Ook dit is een uitvloeisel van het 
eerder genoemde kabinetsstandpunt van 3 november 2008 inzake het functioneren van het 
54
welstandstoezicht . Dat kabinetsstandpunt is gebaseerd op een evaluatie van het functioneren van 
het welstandstoezicht. Op basis daarvan is besloten dat een wettelijke plicht tot de instelling van 
welstandscommissies niet langer nodig is. De evaluatie wees uit dat een eenduidige beoordeling 
van bouwplannen mogelijk is door de in een welstandsnota vastgestelde beleidsregels, ook zonder 
dat daarbij advies wordt ingewonnen van een welstandscommissie. In dit verband is, vooruitlopend 
op de Omgevingswet, al eerder de plicht uit het Besluit omgevingsrecht geschrapt om advies in te 
55
winnen bij een welstandscommissie. Dat staat overigens los van het uitgangspunt, zoals al eerder 
aangegeven, dat het gemeenten onverminderd vrij staat een adviesorgaan in te stellen om zich te 
laten adviseren over welstandskwaliteit of ruimtelijke kwaliteit in brede zin. 
Los van de vrijheid voor gemeenten om adviesorganen in te stellen en te betrekken bij 
besluitvorming, verplicht artikel 17.9 van het wetsvoorstel tot het instellen van een adviesorgaan 
met een specifieke taak op het terrein van de monumentenzorg. Dit adviesorgaan heeft in ieder 
geval tot taak om te adviseren over aanvragen om omgevingsvergunning voor een 
rijksmonumentenactiviteit (voor zover het andere dan archeologische monumenten betreft). 
Hiermee wordt voorzien in het voortbestaan van de monumentencommissie, die nu nog wordt 
gereguleerd door artikel 15 van de Monumentenwet 1988. Voor dit op grond van de Omgevingswet 
in te stellen adviesorgaan geldt dat de gemeenteraad het aantal leden en de benoemingstermijn 
vaststelt. Het is ook aan de gemeenteraad om leden te benoemen en te ontslaan. Bepaald is verder 
dat de burgemeester en de wethouders geen lid kunnen zijn van deze commissie en dat ten minste 
enkele leden van de commissie deskundig moeten zijn op het gebied van de monumentenzorg. 
Deze waarborgen worden nodig geacht omdat het voor monumenten, anders dan bij bijvoorbeeld 
eisen die worden gesteld aan het uiterlijk van bouwwerken, niet mogelijk is om op zinvolle wijze 
van tevoren voorspelbare beoordelingscriteria vast te leggen waaraan een aanvraag voor een 
eventuele wijziging van het monument moet voldoen, wil deze voor vergunningverlening in 
aanmerking komen. Vooraf is immers niet te voorspellen op welke activiteit of combinatie van 
activiteiten een aanvraag betrekking zal hebben. Dit kan variëren van grote wijzigingsplannen en 
sloop tot ontsierend gebruik van het monument. Elk initiatief dient zorgvuldig te worden 
beoordeeld en afgewogen tegen het behoud van de waarden van het monument. Als onvoldoende 
informatie over de monumentale waarden van het betrokken monument beschikbaar is, kan het 
nodig zijn dat eerst bouwhistorisch of cultuurhistorisch onderzoek plaatsvindt voordat een 
aanvraag om vergunning verder in behandeling kan worden genomen. Deze informatie over de 
monumentale waarde is nodig om de voor het verlenen van een vergunning benodigde afweging te 
kunnen maken of te bepalen onder welke voorwaarden de verlangde ontwikkelingen toelaatbaar 
zijn. De Rijksdienst voor het Cultureel Erfgoed biedt hierin ondersteuning aan de praktijk met 
brochures en – in de ingrijpende gevallen – met advies en draagt er zorg voor dat beschikbare 
informatie over rijksmonumenten zoveel mogelijk wordt ontsloten. Het voorafgaand vastleggen van 
voorspelbare beoordelingscriteria, zoals door de leden van de fractie van de VVD is gevraagd, is 
daarmee voor de monumentenzorg geen haalbare optie. Wel wijst de regering erop dat de in dit 
verband relevante uitgangspunten uit het Verdrag van Granada over het behoud van het 
architectonische erfgoed via artikel 5.21 van het wetsvoorstel doorwerken in de beoordelingsregels 
(toetsingskader) voor de rijksmonumentenactiviteit. Bij de beoordeling van een 
vergunningaanvraag staat het behoud van het monument en zijn monumentale waarden voorop. 
De commissie die op grond van artikel 17.9 wordt ingesteld om te adviseren over 
vergunningaanvragen voor rijksmonumentenactiviteiten moet voldoende zijn toegerust om zich in 
elk individueel geval een deskundig oordeel te kunnen vormen over de impact van de 
voorgenomen activiteit(en) op de monumentale waarden en of de activiteit in overeenstemming is 
(te brengen) met het belang van de monumentenzorg. 
Samenvattend kan worden gesteld dat het gemeenten vrij staat om externe adviseurs te betrekken 
bij de besluitvorming wanneer dat nodig of wenselijk wordt geacht. Het staat gemeenten ook vrij 
                                                
54
 Kamerstukken II 2008/09, 28 325, nr. 94. 
55
 Staatsblad 2013, nr. 75.
