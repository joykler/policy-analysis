Tracéwet en Spoedwet wegverbreding  
De Tracéwet beschrijft een procedure voor de totstandkoming van besluiten over aanleg en 
wijziging van infrastructuurprojecten van nationaal belang. De procedure is per 1 januari 2012 
aangepast aan de adviezen van de Commissie versnelling besluitvorming infrastructurele 
93
projecten . De regeling voor het projectbesluit in afdeling 5.2 van het wetsvoorstel is gebaseerd 
op de procedure van de huidige Tracéwet en is daarmee ook de voorziene opvolger van het 
tracébesluit.  
De nieuwe regeling geldt voor een breder scala aan projecten dan infrastructuurprojecten. Om dit 
mogelijk te maken is de regeling uit de huidige Tracéwet veralgemeniseerd. Begrippen uit de 
Tracéwet komen daarom niet allemaal letterlijk terug in het wetsvoorstel, maar zijn ondergebracht 
in meer algemene begrippen. De startbeslissing heet onder de Omgevingswet bijvoorbeeld het 
«voornemen» tot het starten van een verkenning. In de algemene regeling in het wetsvoorstel is 
de voorkeursbeslissing een facultatieve stap. Het is aan het bevoegd gezag om te beoordelen of 
het nemen van een voorkeursbeslissing meerwaarde heeft voor het specifieke project. Voor 
projecten die nu onder het regime van de Tracéwet vallen, geldt dat in de wet is geregeld wanneer 
in ieder geval een voorkeursbeslissing wordt genomen (artikel 5.44). Deze bepaling is in het 
wetsvoorstel overgenomen om de continuïteit van de huidige wettelijke regeling te borgen en zo 
veel als mogelijk recht te doen aan de adviezen van de Commissie versnelling besluitvorming 
infrastructurele projecten. De oplevertoets daarentegen heeft geen generieke regeling gekregen in 
het wetsvoorstel. Het doel van deze bepaling, inzicht geven in de werkelijk optredende 
(milieu)gevolgen en eventueel bijsturen, wordt in het wetsvoorstel overgenomen door de 
bepalingen die zijn gericht op het vastleggen van de beleidscyclus. Het monitoren van de staat of 
kwaliteit van de fysieke leefomgeving en het nemen van maatregelen bij dreigende 
overschrijdingen wordt op programmaniveau vormgegeven. Daar waar dit niet toereikend is, 
kunnen aan de vergunning of – als die vergunning in het projectbesluit is meegenomen – aan het 
projectbesluit voorschriften worden verbonden. Uit de toelichting op artikel 10 van de Tracéwet 
blijkt dat beoogd is de oplevertoets alleen betrekking te laten hebben op de aspecten 
luchtkwaliteit, geluidhinder en natuur. Deze aspecten worden via de bestaande 
monitoringsprogramma’s gedekt. Hiermee, en door de mogelijkheid om projectspecifiek 
voorschriften te stellen over monitoring, is een generieke regeling voor de oplevertoets niet meer 
noodzakelijk. 
Tracéwet Omgevingswet  
 
Hoofdstuk I. Algemene Bepalingen  Afdeling 1.1 Begripsbepalingen + bijlage 
 
Hoofdstuk II. Startbeslissing en Paragraaf 5.2.2 Voornemen, verkenning en 
verkenning voorkeursbeslissing 
Hoofdstuk III. Tracébesluit  
Paragraaf 3.1. Algemene bepalingen Paragraaf 5.2.3 Projectbesluit 
Paragraaf 16.1.2 Gebruik van gegevens en methoden 
Paragraaf 16.6.2 Projectbesluit 
Paragraaf 16.7.3 Beroep 
                                                
93
  Wijziging van de Tracéwet met het oog op de versnelling en verbetering van besluitvorming over 
infrastructurele projecten (Stb. 2011, nr. 595). 
272
