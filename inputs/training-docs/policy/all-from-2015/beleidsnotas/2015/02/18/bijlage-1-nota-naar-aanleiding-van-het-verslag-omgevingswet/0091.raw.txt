en te onpas, voor elk pleidooi kan worden ingezet. De onduidelijkheden van het begrip ‘gelijk 
speelveld’ zijn een voedingsbodem voor misverstanden.” Het rapport maakt duidelijk dat niet in het 
algemeen kan worden gezegd of een verzoek om een gelijk speelveld gerechtvaardigd is. 
Daarnaast concludeert het CPB dat pleidooien voor een gelijk speelveld vaak zwak zijn 
onderbouwd. Dit komt omdat vaak niet duidelijk is wat een gelijk speelveld precies betekent.  
De regering ziet de genoemde benaderingen als afweegcriteria bij de totstandkoming van de 
uitvoeringsregelingen. Zij geeft er zich rekenschap van dat ‘het gelijk speelveld in termen van 
regels’ voor het bedrijfsleven vanuit het oogpunt van concurrentie van belang is en ‘het 
gelijkspeelveld in termen van uitkomst’ voor het bereiken van de doelen van de Omgevingswet van 
belang is. Dit vraagt om een genuanceerde benadering. Overigens zal bij de opstelling van de 
uitvoeringsregelingen natuurlijk rekening worden gehouden met de EU-regels waar deze beogen 
een vrije markt te creëren voor de toepassing van goederen en producten. Dat zal voornamelijk 
aan de orde zijn bij het beoogde Besluit bouwwerken leefomgeving en het beoogde Besluit 
activiteiten leefomgeving.  
Ten slotte merkt de regering in zijn algemeenheid ten aanzien de eventuele invloed van lokaal 
specifieke regels op de concurrentiekracht van bedrijven nog het volgende op. In de MNP-studie 
30
Milieubeleid en concurrentiepositie wordt vastgesteld dat de kosten die de huidige 
milieuregelgeving in Nederland met zich meebrengt, beperkt zijn vergeleken met de kosten van 
een productiefactor als arbeid en van hulp- en grondstoffen. Gemiddeld over de gehele industrie 
vormen de milieukosten in Nederland minder dan 1% van de totale productiekosten en 2,3% voor 
de bedrijfstak met de hoogste milieulasten. Er zijn geen cijfers bekend welk deel van de 
beschreven kosten voortvloeit uit generieke regels die gelden voor ieder bedrijf en welk deel is 
terug te voeren op lokaal specifieke eisen. De veronderstelling is gerechtvaardigd dat het aandeel 
van de lokaal specifieke eisen bij vergunningen voor milieubelastende activiteiten (zeer) gering is. 
Hierbij moet worden beseft dat de voorschriften die aan een vergunning worden verbonden bijna 
altijd algemeen worden gebaseerd op documenten over de beste beschikbare technieken (de Best 
Available Techniques Reference Documents, afgekort als BREF’s). In markteconomische termen zijn 
die (meer)kosten marginaal en blijft voldaan aan een gelijk speelveld.  
Internationaal bestaat overeenstemming over het beginsel dat de financieel-economische gevolgen 
van milieumaatregelen volledig voor rekening behoren te komen van de vervuiler. Toch kunnen 
zich situaties voordoen waarin het toepassen van dit beginsel tot onbillijkheden leidt: een bedrijf 
kan door een opgelegde milieumaatregel in vergelijking met concurrenten een onevenredige last 
ondervinden. Er is sprake van een onevenredige last als de concurrentieverhoudingen wezenlijk 
worden verstoord. Die last zal veelal bestaan uit relatief hoge en zwaarwegende kosten voor 
’bovennormale’ voorzieningen. ’Bovennormaal’ vergeleken met gangbare voorzieningen elders in 
ons land of in andere moderne industrielanden. In zo’n omstandigheid moet of van de specifieke 
eis worden afgezien of zal sprake moeten zijn van een financiële tegemoetkoming in de kosten. Als 
die bovennormale voorzieningen worden gevraagd met het oog op een gebiedsontwikkeling 
voorziet artikel 6.2.4, onder d, van het Besluit ruimtelijke ordening in de mogelijkheid die kosten 
een onderdeel te doen zijn van het grondexploitatieplan. 
4.2.6 Gebiedsgerichte instructieregels op maat 
De leden van de GroenLinks-fractie stellen dat flexibiliteit voor natuur nagenoeg onmogelijk zal zijn 
en vragen in dat licht of de mogelijkheid moet worden geboden om onder bepaalde 
omstandigheden lokaal juist strengere normen te hanteren (5.191). De EU-richtlijnen voor 
natuurbescherming bieden inderdaad weinig ruimte om natuurbelangen af te wegen tegen andere 
belangen. In beginsel kunnen projecten echter worden toegestaan als er sprake is van een 
dwingende reden van groot openbaar belang, er geen alternatieven zijn en de schade aan de 
natuur gecompenseerd wordt. Die richtlijnen zijn vertaald in de Wet natuurbescherming en nog 
niet in dit wetsvoorstel. Via een aparte aanvullingwet met bijbehorend aanvullingsbesluit zal de 
Wet natuurbescherming worden ingebouwd in het stelsel van de Omgevingswet.  
                                                
30
 Milieu- en Natuurplanbureau, Milieubeleid en concurrentiepositie, MNP Rapport 500091002/2007, 2007. 
91
