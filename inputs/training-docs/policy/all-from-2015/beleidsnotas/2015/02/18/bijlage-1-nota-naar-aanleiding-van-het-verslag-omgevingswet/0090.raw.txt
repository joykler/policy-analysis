worden afgewogen tegen meer geuroverlast, zeker als de toename van geur leidt tot een niveau 
dat als ongezond kan worden aangemerkt. Het betekent dan dat appels met peren moeten worden 
vergeleken (3.2). 
De regering onderkent dat het eenvoudiger is om ‘vinkjes’ te zetten op een denkbeeldig formulier 
waarin vragen staan, zoals: ‘is voldaan aan de regels voor geluid, voor stank, voor externe 
veiligheid, enzovoort’. Maar bedacht moet worden dat ook nu al binnen veel normen een 
discretionaire bandbreedte is ingebouwd, waarbij het besluitvormend bestuursorgaan diverse 
belangen moet wegen. Ook binnen de huidige regelgeving kan dan sprake zijn van de dilemma’s 
waar de leden van de PvdA-fractie op doelen. Binnen de wettelijke bandbreedte moet het bevoegd 
gezag dan de belangen van de initiatiefnemer en de belangen van derden of – abstracter – het 
milieu, de natuur en dergelijke afwegen. De praktijk laat zien dat die belangenafweging meestal 
procedureel en inhoudelijk op een goede manier vorm en inhoud krijgt. In dit verband wordt ook 
28
gewezen op de studie van de Stichting Natuur en Milieu over dit thema. Bevoegde 
bestuursorganen betrekken bij deze afweging ook dikwijls deskundigen (bijvoorbeeld de 
gezondheidsdienst) en maken gebruik van hulpmiddelen voor een goede besluitvorming zoals de 
gezondheidseffectentoets. Ook de inbreng van belanghebbende burgers (bijvoorbeeld in de vorm 
van een belevingsenquête) wordt gebruikt te komen tot een goede afweging en besluitvorming. 
Ook de rechter blijkt goed in staat zich een oordeel te vormen of de belangenafweging op een 
goede manier gestalte heeft gekregen.  
4.2.5 Het begrip ‘gelijk speelveld’ 
De leden van de PvdA-fractie vragen of het afwijken van één norm, waarbij deze gecompenseerd 
wordt met andere milieuverbeteringen, niet een ongelijk speelveld creëert voor bedrijven (3.7). 
Ook in de vraag van de leden van de ChristenUnie-fractie over de Code Maatschappelijke 
Participatie wordt gewezen op het begrip ‘gelijk speelveld’ (5.158).  
Het begrip ‘gelijk speelveld’ duikt regelmatig op waar het gaat om het toekennen van 
bevoegdheden aan decentrale overheden, bij het toedelen van discretionaire bevoegdheden en bij 
het mogelijk maken van het stellen van maatwerkregels en maatwerkvoorschriften voor 
activiteiten. Het blijkt lastig om dit begrip te hanteren bij de totstandkoming van het nieuwe stelsel 
voor omgevingsrecht. In het rapport ‘Gelijke regels of gelijke kansen? Het begrip 'gelijk speelveld' 
29
verduidelijkt’ concludeert het CPB dat er twee uiteenlopende interpretaties van het begrip zijn. De 
eerste interpretatie gaat uit van een ‘gelijk speelveld’ in termen van regels: alle regels zijn 
hetzelfde voor alle bedrijven. Met ‘regels’ worden alle vormen van overheidsbeleid bedoeld, zoals 
wetgeving en subsidies. Deze interpretatie gaat ervan uit dat de regels voor bedrijven in een 
gelijke situatie gelijk of symmetrisch zijn. De tweede interpretatie gaat uit van een ‘gelijk 
speelveld’ in termen van uitkomst. Bezien vanuit het perspectief van het bedrijfsleven – dus in 
markteconomische termen – wordt dan gedoeld op het feit dat alle bedrijven een gelijke verwachte 
winstkans hebben. Wanneer bedrijven niet dezelfde kenmerken bezitten, kan de overheid een 
gelijk speelveld in termen van uitkomst creëren door bedrijven met een concurrentienadeel te 
compenseren (bijvoorbeeld via subsidies) of door asymmetrische regels te stellen die bepaalde 
bedrijven bevoordelen en andere benadelen. Wanneer het begrip ‘gelijk speelveld’ in termen van 
uitkomst wordt bezien vanuit het perspectief van de gezondheid of veiligheid burger, dan wordt 
gedoeld op het feit dat burgers in gelijke mate bescherming moeten kunnen genieten. Vanuit dit 
perspectief is het aanvaardbaar dat de overheid de burgers in een gelijke positie (een gelijk 
speelveld) plaatst door bedrijven in een hoog belast gebied aan strengere eisen te binden of door 
gebiedsgericht of locatiespecifiek asymmetrische regels te stellen. Het CPB stelde vast dat het niet 
mogelijk is om één algemene definitie van het ‘gelijke speelveld’ te geven. Het stelde ook vast dat 
het niet mogelijk is om de interpretaties tegelijk toe te passen; ze conflicteren met elkaar. In de 
samenvatting van het genoemde rapport stelt het CPB “dat de uitdrukking ‘gelijk speelveld’, te pas 
                                                
28
 Stichting Natuur en Milieu, De kunst van het wikken en wegen: Bestuurlijke afwegingsruimte en een 
optimale omgevingskwaliteit, 2012, pagina 17 en verder. 
29
 M. Appelman e.a., Equal rules or equal opportunities? Demystifying level playing field, CPB Document nr. 34, 
2003. 
90 
 
