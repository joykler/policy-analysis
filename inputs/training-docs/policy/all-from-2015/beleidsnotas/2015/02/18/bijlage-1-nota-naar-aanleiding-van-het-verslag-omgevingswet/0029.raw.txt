Naast deze zes vormen is er nog de experimenteerbepaling (artikel 23.3). Soms vragen 
kwaliteitsopgaven om innovatieve en nieuwe oplossingen. Met het oog op duurzame ontwikkeling, 
in het belang van het bereiken en in stand houden van een veilige en gezonde fysieke 
leefomgeving en een goede omgevingskwaliteit, kan daarom bij wijze van experiment worden 
afgeweken van bepalingen in de wet. Dit kan alleen in uitzonderlijke gevallen en met inachtneming 
van procedurele waarborgen. Hierop wordt in paragraaf 4.6 van deze nota verder ingegaan. 
Variatie vraagt om flexibiliteit  
Met flexibiliteit in het stelsel wil de regering overheden, burgers en bedrijven de mogelijkheid 
bieden om te werken aan een goede ontwikkeling van de fysieke leefomgeving. Ze bieden ruimte 
om de fysieke leefomgeving intensiever te benutten waar dat mogelijk is, en beter te beschermen 
waar dat gewenst is. Flexibiliteitsmogelijkheden dienen daarmee de doelen van de wet. In 
onderstaande tabel zijn enkele gevallen aangeduid waarin de flexibiliteitsmogelijkheden een rol 
kunnen spelen.  
Reden voor flexibiliteit Voorbeeld 
lokale kwaliteiten beschermen  maatwerkregels of -voorschriften voor het behoud van 
een bovengemiddeld goede kwaliteit in een gebied 
maatregel nemen in situaties waar de kwaliteit inzet van maatwerkregels, -voorschriften of 
bovengemiddeld slecht is  -vergunningen als de cumulatieve gevolgen van 
vergunningvrije milieubelastende activiteiten in een 
intensief gebruikt gebied leiden tot een overschrijding 
van een omgevingswaarde 
meer balans bieden in bescherming in situaties dat inzet van beslissingsondersteunde instrumenten op 
personen blootstaan aan meerdere omgevingsfactoren het gebied van gezondheid voor optimalisatie binnen 
de wettelijke bandbreedte 
rekening houden met de variaties in de fysieke regionaal lagere drempel voor het vergunningvereiste 
leefomgeving, zoals variaties in de bodem, het water voor de ontgrondingsactiviteit wegens de 
of in landschappen bodemeigenschappen 
ruimte geven voor lokaal beleid gemeenten kunnen binnen marges eigen beleid 
voeren voor de geuruitstoot van agrarische bedrijven 
ruimte geven in situaties waar een regel onevenredig toelaten bewoning van voormalige bedrijfswoningen 
bezwarend is op plaatsen waar de instructieregels voor het 
omgevingsplan geen (nieuwe) woningen toestaan 
dynamiek bereiken in gebieden die bij onverkorte uitzonderingsbepalingen voor gebieden zoals de 
toepassing van de regels ‘op slot’ zouden zitten huidige ontwikkelgebieden van de Crisis- en 
herstelwet en projectgebieden van de Interimwet 
stad-en-milieubenadering 
 
2.4.4 Flexibiliteit en rechtszekerheid 
Flexibiliteit met behoud van rechtszekerheid 
Flexibiliteit mag naar het oordeel van de regering niet de rechtszekerheid onder druk zetten. Het 
vraagt om een heldere procedure en een helder kenbaar resultaat. Daarbij is voorzien in 
rechtsbescherming voor belanghebbenden. Het resultaat wordt telkens verankerd in een besluit, 
zoals een vergunning, of in regelgeving. Ook flexibiliteitsbepalingen leiden dus tot harde, juridisch 
afdwingbare normen. De leden van de fracties van de PvdA, het CDA, D66 en GroenLinks vragen 
naar de balans tussen flexibiliteit en rechtszekerheid (1.49, 3.8, 7.7, 7.13, 7.28). De leden van 
de fractie van D66 vragen specifiek naar de borging daarvan in AMvB's (7.14). In de 
beantwoording van deze vragen moet onderscheid worden gemaakt tussen de regels die gericht 
zijn tot bestuursorganen en de regels die direct gericht zijn tot burgers en bedrijven. Ook wijst de 
regering in haar antwoord op de wettelijke randvoorwaarden voor de toepassing van 
flexibiliteitsbepalingen.
