Inderdaad biedt de programmatische aanpak de mogelijkheid om een uitgebalanceerd pakket van 
maatregelen te maken, maar dat is een middel tot een doel. Het doel is het voldoen aan 
omgevingswaarden of andere doelstellingen voor de fysieke leefomgeving, vooral in gevallen waar 
deze onder druk staan. In dergelijke gevallen is de gebruiksruimte – die door een 
omgevingswaarde of andere doelstelling wordt begrensd – beperkt. Een programmatische aanpak 
biedt dan de mogelijkheid om daar nauwkeurig regie op te voeren en belastende activiteiten en 
maatregelen zo op elkaar af te stemmen dat aan de omgevingswaarde of de andere doelstelling 
wordt voldaan. Als in de memorie van toelichting wordt gesproken over het optimaliseren van de 
gebruiksruimte, dan wordt daarop gedoeld. Voorbeelden zijn het Nationaal 
Samenwerkingsprogramma Luchtkwaliteit (NSL) en de Programmatische Aanpak Stikstof (PAS), 
waarbij het mogelijk is maatregelen te nemen die van invloed zijn op de mate waarin aan de 
normen wordt voldaan (in termen van het wetsvoorstel: omgevingswaarden of andere 
doelstellingen). 
Zekerstellen doelbereik 
De leden van de fractie van de SP vragen verder op welke manier duidelijk wordt wat de grenzen 
zijn van de gebruiksruimte en hoe dit wordt bewaakt (4.25). Daarbij vragen leden van de D66-
fractie zich af hoe kan worden voorkomen dat eenzijdig wordt beslist dat vrijgekomen 
gebruiksruimte wordt opgevuld (5.91). In dit verband vragen de leden van deze fractie ook hoe de 
taakverdeling tussen het Rijk, provincies en gemeenten wordt geregeld (5.90). 
In hoofdstuk 3 van het wetsvoorstel zijn minimumeisen opgenomen waaraan een programma met 
programmatische aanpak moet voldoen voordat van de juridische mogelijkheden van een 
programmatische aanpak gebruik gemaakt kan worden. Een programmatische aanpak is echter 
altijd maatwerk en de vormgeving is afhankelijk van de lokale omstandigheden en de 
omgevingswaarde of de andere doelstelling die met de programmatische aanpak worden 
gegarandeerd. Afhankelijk van de taken die bestuursorganen al dan niet hebben ten aanzien van 
de aan de orde zijnde omgevingswaarde of andere doelstelling of ten aanzien van de te treffen 
maatregelen, hebben zij een rol bij de programmatische aanpak. Die rol wordt daarin vastgelegd. 
Bij de vormgeving en uitwerking van het programma zal ook duidelijk moeten zijn hoe de 
gebruiksruimte wordt bepaald en hoe de voor activiteiten beschikbare gebruiksruimte wordt 
verdeeld (artikel 3.16). Via monitoring worden de grenzen van de gebruiksruimte steeds bewaakt. 
Hoofdstuk 20 (artikel 20.1, tweede lid) van het wetsvoorstel eist namelijk van ieder programma 
met programmatische aanpak, dat de voortgang, uitvoering en het doelbereik van zo’n programma 
door monitoring worden bewaakt.  
Terecht wijzen de leden van de fractie van de PvdA op de noodzaak voor monitoring en toezicht op 
de naleving en sancties bij het niet nakomen van afspraken (5.20). Monitoring is, zoals eerder 
aangegeven, een verplicht onderdeel van een programmatische aanpak. Toezicht op de naleving is 
een verantwoordelijkheid van het bestuursorgaan dat of de bestuursorganen die een 
programmatische aanpak (mede) vaststellen. Maatregelen zijn op grond van het wetsvoorstel 
bindend voor bestuursorganen die een programmatische aanpak hebben vastgesteld of daarmee 
hebben ingestemd. Bestuursorganen moeten elkaar daaraan houden. Op grond van het 
wetsvoorstel geldt bovendien een expliciete uitvoeringsplicht (artikel 3.17). Toezicht op de 
uitvoering vindt verder plaats door vertegenwoordigende organen zoals de gemeenteraad of 
provinciale staten. Sancties kunnen in het kader van interbestuurlijk toezicht worden opgelegd aan 
bestuursorganen die in gebreke blijven bij de uitvoering van een programmatische aanpak. Als 
bestuursorganen hun plicht in het kader van afspraken van het programma met programmatische 
aanpak verzaken, dan kunnen burgers, bedrijven en andere belanghebbenden verzoeken om 
handhaving. Zie verder ook de beantwoording van vragen over de SP over rechtsbescherming 
verderop in deze paragraaf.  
De leden van de fractie van de ChristenUnie vragen om te bepalen dat nadere alternatieven 
beschikbaar moeten zijn als de resultaten van een programmatische aanpak tegenvallen. Ook 
leden van de fractie van GroenLinks vragen hoe kan worden geborgd dat de doelen worden 
gehaald (5.126, 5.192). 
158
