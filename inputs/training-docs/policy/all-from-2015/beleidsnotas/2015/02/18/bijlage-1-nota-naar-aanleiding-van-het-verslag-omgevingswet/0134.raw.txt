belang niet doelmatig of doeltreffend door de gemeentebesturen wordt behartigd omdat zij daartoe 
niet bereid zijn en er sprake is van een bestuurlijke patstelling (14.19).  
Provinciaal en nationaal belang 
De leden van de SGP-fractie (3.28) vragen een nadere duiding te geven van wat als provinciaal 
belang moet worden gezien. Of een bepaald onderwerp als een provinciaal of nationaal belang kan 
worden aangemerkt is afhankelijk van de lokale en bestuurlijke context op een bepaald moment. 
Dit betekent dat wat als provinciaal of nationaal belang wordt aangemerkt naar tijd en plaats 
uiteen kan lopen. Gelet op deze zelfstandige beleidsruimte van de provincies bij het bepalen van de 
belangen die zij behartigen, kan niet worden aangeduid wat in concrete gevallen door de provincies 
wel of niet als provinciaal belang kan worden aangemerkt. Dat is een afweging die iedere provincie 
binnen de context van die provincie moet maken. Zoals in de memorie van toelichting (blz. 102-
103) is aangegeven, is echter in ieder geval sprake van een als provinciaal belang te kwalificeren 
belang als aan de provincies bij wet daartoe een taak is toegekend (zoals voor stiltegebieden, 
grondwaterbeschermingsgebieden, luchthavens van regionale betekenis). In aanvulling daarop kan 
worden aangegeven dat dit ook geldt als dit door het Rijk in een beleidsdocument is gedaan 
43
(bijvoorbeeld de zorgtaak voor landschappen die in de Structuurvisie Infrastructuur en Ruimte 
aan de provincies is overgedragen). Daarnaast kunnen provincies onderwerpen als provinciaal 
belang aanmerken als er sprake is van een gemeenteoverstijgende problematiek binnen die 
provincie, dus een problematiek die niet door één of meerdere gemeenten gezamenlijk doelmatig 
of doeltreffend kan worden behartigd (zie hierover onder andere de memorie van toelichting bij 
artikel 2.3, blz. 398-402). Voorbeelden hiervan zijn onder andere de 
gemeentegrensoverschrijdende netwerken zoals fiets-, vaar- en wandelnetwerken of netwerken 
voor energie-infrastructuur. Maar ook kan gedacht worden de gebiedsgerichte zorg voor cultureel 
erfgoed, zorgvuldig ruimtegebruik in het buitengebied, agrarische activiteiten, recreatieterreinen, 
woningbouwplanning, kantoren- en bedrijventerreinenplanning en grootschalige detailhandel) ofwel 
die onderwerpen die maatschappelijke effecten of gevolgen voor de fysieke leefomgeving hebben 
die gemeenteoverstijgend zijn.  
Onder het criterium ‘als het belang niet op doelmatige of doeltreffende wijze kan worden behartigd’ 
kunnen in antwoord op de vraag van de leden van de ChristenUnie-fractie (14.19) ook gevallen 
gevat worden waarin het belang niet doelmatig of doeltreffend door de gemeentebesturen wordt 
behartigd omdat zij daartoe niet bereid zijn en er sprake is van een bestuurlijke patstelling (omdat 
de gezichtspunten van de gemeenten en de provincie uiteen lopen). In dergelijke gevallen biedt de 
behartiging van een provinciaal belang door de provincie meerwaarde. Hiervan dient overigens 
onderscheiden te worden die gevallen waarbij gemeenten in gebreke blijven bij de uitoefening van 
wettelijke medebewindstaken. In die gevallen dient gebruik te worden gemaakt van de 
interbestuurlijke toezichtsinstrumenten. 
Het wetsvoorstel laat dus ruimte voor behartiging van belangen op onderdelen van de fysieke 
leefomgeving door de provincies of het Rijk en co-actorschap. Maar het subsidiariteitsbeginsel 
begrenst de uitoefening van bevoegdheden van de bestuursorganen van provincie en Rijk.  
Of de behartiging van een provinciaal belang met de uitoefening van een concrete bevoegdheid 
meerwaarde biedt, dient op grond van artikel 2.3 te worden gemotiveerd bij de inzet van die 
bevoegdheid en toegesneden op de inzet van die bevoegdheid. Het wetsvoorstel dwingt inhoudelijk 
te motiveren waarom de toepassing van de desbetreffende bevoegdheid met de beginselen van 
subsidiariteit en proportionaliteit in overeenstemming is. Met een enkele constatering dat een 
onderwerp te kenmerken is als een provinciaal belang kan bij de inzet van de bevoegdheden 
waarop artikel 2.3. van toepassing is verklaard, dan ook niet worden volstaan. Dit betekent dat de 
provincie daadwerkelijk dient te motiveren waarom de gemeente of een aantal gemeenten niet in 
staat zijn of niet bereid zijn om op een doelmatige of doeltreffende wijze met de inzet van de aan 
hen toekomende bevoegdheden dat belang te behartigen (subsidiariteit) en waarom de provinciale 
                                                
43
 Kamerstukken II 2010/11, 32.660, A/Nr. 50, bijlage. 
134 
 
