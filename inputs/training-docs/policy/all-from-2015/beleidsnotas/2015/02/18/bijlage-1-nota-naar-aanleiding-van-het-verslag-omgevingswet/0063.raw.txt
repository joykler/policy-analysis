‘water’ een relevant feit is, is het bestuursorgaan verplicht om dat feit en de daarmee verbonden 
belangen te betrekken bij de voorbereiding van besluiten. 
De leden van de SGP-fractie bepleiten een verbreding van de reikwijdte van de watertoets naar 
omgevingsverordeningen (12.3). De regering is van mening dat een dergelijke verbreding 
inderdaad goed past bij het achterliggende doel van de watertoets, voor zover het gaat om 
onderdelen van de provinciale verordening waarin functies aan locaties worden toegedeeld. 
Over de verbreding van de watertoets naar ontwerpen voor een omgevingsvergunning, zoals de 
leden van de PvdA-fractie voorstellen (3.16), merkt de regering het volgende op. Gelet op de 
doelstelling van de watertoets zal de watertoets eveneens van toepassing worden op een 
omgevingsvergunning voor een afwijkactiviteit die voorziet in een ontwikkeling met gevolgen voor 
de waterhuishouding. Deze doorwerking naar de omgevingsvergunning voor de afwijkactiviteit is 
geregeld in artikel 5.20, tweede lid, van het wetsvoorstel. Op grond daarvan zullen de op grond 
van artikel 2.24 gestelde regels over omgevingsplannen van overeenkomstige toepassing worden 
verklaard op het verlenen van een omgevingsvergunning voor een afwijkactiviteit voor zover het 
betreft afwijken van functietoedelingsregels. Voor andere omgevingsvergunningen zal bij de 
opstelling van de beoordelingscriteria van omgevingsvergunningen, die zullen worden opgenomen 
in het voorgenomen Besluit kwaliteit leefomgeving, worden bezien bij welke het belang van de 
waterveiligheid moet worden betrokken. Het verplicht voorschrijven van de watertoets voor alle 
omgevingsvergunningen is een onnodige en daarmee onwenselijke belasting van het 
vergunningverleningstraject.  
Watertoets op wetsniveau of AMvB-niveau 
Ten slotte wil de regering reageren op de wensen van de leden van de fracties van de PvdA 
(3.16), de SP (4.73) en de SGP (12.1) om de regeling van de watertoets op wetsniveau te 
regelen. De regering heeft met het wetsvoorstel bewust ervoor gekozen om inhoudelijke eisen aan 
besluiten van bestuursorganen gebundeld op te nemen op AMvB-niveau. Voor deze uitwerking van 
inhoudelijke eisen bij AMvB is gekozen omwille van harmonisatie en bundeling. 
3.9.3 Drinkwater 
Bescherming van drinkwaterbronnen 
De leden van verschillende fracties hebben vragen gesteld over de bescherming van 
drinkwaterbronnen. Deze vragen hebben betrekking op de taaktoedeling aan overheden, de 
aanwijzing van grondwaterbeschermingsgebieden en boringsvrije zones, de normering, een 
drinkwaterparagraaf en adviesrecht bij besluiten, maatregelen ter bescherming van 
drinkwaterbronnen en regels ter bescherming van oppervlaktewater waaruit water voor de 
drinkwatervoorziening wordt gewonnen. 
Borging op wetsniveau 
De leden van ChristenUnie-fractie stellen dat ingrepen in de fysieke leefomgeving een aanzienlijke 
invloed kunnen hebben op de drinkwatervoorziening. Zij vragen waarom de zorgtaak van 
overheden voor een duurzame veiligstelling van de openbare drinkwatervoorziening (zoals 
bescherming van de drinkwaterbronnen) niet expliciet in het wetsvoorstel wordt geborgd. Daarbij 
14
verwijzen zij naar de aangenomen motie van het lid Smaling en de aangenomen motie van de 
15
leden Jacobi/Van Veldhoven die aangeven dat de openbare drinkwatervoorziening beter moet 
worden beschermd en verankerd (8.16). Ook de leden van de SGP-fractie wijzen op die moties en 
menen dat de gewenste juridische verankering uitstekend zou passen in het voorliggende 
wetsvoorstel. Zij zien daartoe een aanvulling artikel 2.1, derde lid, van het wetsvoorstel waarin de 
bescherming van drinkwaterbronnen wordt vastgelegd als een goede optie (14.18). 
                                                
14
 Kamerstukken II 2013/14, 27 625, nr. 321. 
15
 Kamerstukken II 2013/14, 27 625, nr. 319.
