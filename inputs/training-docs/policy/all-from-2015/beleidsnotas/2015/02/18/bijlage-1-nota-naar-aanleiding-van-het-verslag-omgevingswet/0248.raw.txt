krachtens de Omgevingswet. Ook de regering onderkent dat de zorg voor de inrichting en beheer 
van de openbare ruimte belangrijk is en de aandacht voor architectuur en stedenbouwkundige 
inpassing van gebouwen groeit. Het derde lid is niet bedoeld om de doelen van de wet die in artikel 
1.3 zijn opgenomen te specificeren. In artikel 1.3 van het wetsvoorstel is al opgenomen dat een 
goede omgevingskwaliteit een doel is van deze wet. De zorg voor de inrichting en beheer van de 
openbare ruimte en een goede stedenbouwkundige kwaliteit is daaronder begrepen. Een aanvulling 
van het derde lid met een nieuw onderdeel zoals door de leden van de ChristenUnie-fractie wordt 
voorgesteld, vindt de regering daarom niet nodig.  
Elementen doelstelling overnemen in artikel 2.1? 
De leden van de fractie van de SP stellen voor de termen ‘gezondheid’, ‘veiligheid’ en 
‘omgevingskwaliteit’ op te nemen in artikel 2.1, tweede lid (14.3a). Dit zou echter leiden tot een 
doublure, omdat op grond van artikel 2.1, eerste lid, de ‘doelen van de wet’ al het oogmerk 
vormen van de uitvoering van de taken en bevoegdheden van bestuursorganen. Hierop is in 
paragraaf 3.3 uitgebreider ingegaan. 
Bouwkwaliteit 
De leden van de fractie van de SP stellen voor om in artikel 2.1, derde lid, onderdeel h, niet te 
spreken van ‘bouwkwaliteit’ maar toe te voegen dat het gaat om ‘fysieke en architectonische 
bouwkwaliteit’ (14.3b). Deze suggestie wordt niet overgenomen omdat architectonische kwaliteit 
reeds een onderdeel vormt van de bouwkwaliteit. Daarbij is de architectonische kwaliteit van een 
bouwwerk overigens ook een onderdeel van de fysieke kwaliteit van een bouwwerk. Los daarvan 
zou het expliciet benoemen van een enkel aspect van bouwkwaliteit bovendien vragen oproepen 
waarom andere aspecten van bouwkwaliteit niet expliciet zijn benoemd. 
14.2.2 Artikel 2.4 
De leden van de fractie van de SP stellen wijzigingen voor in artikel 2.4 waardoor de gemeenteraad 
meerdere omgevingsplannen zou moeten vaststellen. Dit wordt niet overgenomen. In paragraaf 
8.1.2 is uitvoerig ingegaan op het eindbeeld van één omgevingsplan per gemeente. In verband met 
de mogelijkheid om hier naar toe te werken is de mogelijkheid geschapen om meerdere 
omgevingsplannen vast te stellen. De bedoeling is dat deze mogelijkheid op termijn uit de wet 
wordt geschrapt. Voor een nadere toelichting hierop wordt verwezen naar paragraaf 8.1.2. 
14.2.3 Artikel 2.8 
De leden van de fracties van de PvdA en de ChristenUnie hebben enkele vragen over de 
mogelijkheid dat de gemeenteraad, het algemeen bestuur van een waterschap of provinciale staten 
de bevoegdheid tot het vaststellen van delen van het omgevingsplan, de waterschapsverordening 
of de omgevingsverordening kunnen delegeren aan respectievelijk het college van burgemeester 
en wethouders, het dagelijks bestuur van het waterschap en gedeputeerde staten. Door de leden 
van de fractie van de ChristenUnie wordt gevraagd of de desbetreffende delegatiebevoegdheden 
niet nader geclausuleerd dienen te worden, of in alle gevallen vooraf kan worden voorzien wat de 
consequenties zijn van een dergelijk delegatiebesluit en of niet verzekerd kan worden dat de 
gemeenteraad, het algemeen bestuur of provinciale staten een kennisgeving ontvangen van het 
vaststellingsbesluit zodat het delegatiebesluit zo nodig kan worden aangepast of ingetrokken 
(14.27). De leden van de fractie van de PvdA merken op het van belang te vinden dat de burger 
een prominentere rol speelt bij visievorming, het ontwerp van nieuwe ontwikkelingen en de 
uitvoering ervan. Deze leden vinden in dat verband de delegatie van besluitvorming van de 
gemeenteraad naar het college van burgemeester en wethouders een omgekeerde richting (1.52). 
In antwoord op deze vragen benadrukt de regering dat het aan de hiertoe democratisch meest 
gelegitimeerde organen wordt overgelaten om te bepalen of en onder welke voorwaarden zij de 
hen toekomende regelgevende bevoegdheid overdragen. Het wetsvoorstel biedt niet de 
248
