garantiewoningen uit de achtste tranche. In dit verband verwijst de regering graag naar de 
7
voortgangsrapportages over de toepassing van de Chw .  
Vanuit de erkenning dat wetgeving an sich niet voldoende is, tracht de regering met het 
programma Nu al Eenvoudig Beter de voor de paradigmawisseling benodigde cultuuromslag te 
bevorderen. In dit kader worden overheden gestimuleerd en geïnspireerd om nu al ervaring op te 
doen met nieuwe manieren van werken. Veel gemeenten zijn al bezig met werken volgens een 
integrale aanpak of met participatie aan de voorkant van het traject, zie bijvoorbeeld de 30 Chw-
experimenten die vooruitlopen op het omgevingsplan zoals in voorgaande alinea al genoemd. In 
het afgelopen najaar is een proef gestart waarbij negen overheden ondersteund worden bij het 
opstellen van een omgevingsvisie, en waarbij nog eens 19 overheden meeleren, waaronder veel 
gemeenten. Ook is onlangs een pilot van start gegaan waarbij ervaring wordt opgedaan met de 
‘Sneller en Beter-werkwijze’ in het brede domein van de fysieke leefomgeving. Het nu al werken in 
de geest van de Omgevingswet ondersteunt de cultuuromslag en zorgt ervoor dat organisaties 
voorbereid zijn op het moment dat de Omgevingswet in werking treedt.  
De beoogde veranderingen leiden tot betere resultaten 
De regering herkent zich niet in de kwalificatie van leden van de PvdD-fractie dat de voorgestane 
paradigmawisseling een agressieve opstelling laat zien naar regels voor de bescherming van natuur 
en milieu (2.25). Integendeel, toepassing van de beleidscyclus – waar de fractie in dit verband 
naar verwijst – is bedoeld om de zorg voor de kwaliteit van de fysieke leefomgeving in alle fasen 
van de beleidscyclus in beeld te houden. Omdat het huidige recht niet altijd met de beleidscyclus in 
het achterhoofd is vormgegeven, leidt het wetsvoorstel naar het oordeel van de regering tot een 
betere sturing op kwaliteit dan de huidige wet- en regelgeving. De regering is het wel eens met de 
stelling van leden van de PvdD-fractie dat regels nodig zijn voor de kwaliteit van de fysieke 
leefomgeving. Tegelijkertijd is de regering van mening dat regels geen doel op zich zijn. Er zijn 
meer manieren om te sturen op kwaliteit, zoals de regering bijvoorbeeld ook via het programma 
Nu al Eenvoudig Beter laat zien.  
Verder wijzen leden van de fractie van de PvdD er terecht op dat duurzame ontwikkeling alleen 
mogelijk is als het milieu niet overmatig wordt belast (2.28). Naar het oordeel van de regering is 
het echter niet zo dat economische activiteiten nooit ten koste mogen gaan van het milieu op een 
bepaalde plaats. Economische activiteiten zijn ook van belang voor een (duurzame) ontwikkeling 
van ons land doordat ze bijvoorbeeld bijdragen aan de werkgelegenheid en de leefbaarheid van de 
stad of het platteland. De regering zet in op een goede balans tussen het belang van het soms 
kwetsbare milieu en (potentieel) belastende economische activiteiten. De stelselherziening moet er 
toe bijdragen dat een dergelijk optimum in voorkomende gevallen wordt gevonden en dat alle 
belangen worden gewogen, en niet alleen de economische. Het wetsvoorstel moet dan ook 
bijdragen aan de transitie naar een duurzame samenleving. De paradigmawisseling is daar ook op 
gericht. De regering kan zich niet herkennen in de opvatting dat zij denigrerend ten opzichte van 
het milieu handelt, zoals leden van de fractie van de PvdD menen (2.29a). De stelselherziening is 
juist bedoeld om de toekomstige opgaven in de fysieke leefomgeving het hoofd te bieden. In dit 
verband vragen leden van de fractie van de PvdD naar de achtergrond van de stelling in de 
memorie van toelichting dat de balans in het omgevingsrecht te veel bij zekerheid ligt en te weinig 
bij groei die is gericht op duurzame ontwikkeling (2.23b). De opvatting van de regering is 
gebaseerd op de ervaring dat beperkende (instructie)regels en normen die al een bepaalde 
maatregel of oplossing inhouden, niet altijd behulpzaam zijn bij de noodzakelijke omslag naar een 
duurzame samenleving (zie ook de passages over de onbalans tussen zekerheid en dynamiek in 
paragraaf 1.3 van de memorie van toelichting van het wetsvoorstel). De onbalans tussen zekerheid 
en dynamiek leidt dikwijls tot slepende besluitvormingsprocessen, hoge onderzoekslasten, 
gedetailleerde plannen en tot normen met weinig ruimte voor politieke sturing. Om van oude naar 
nieuwe oplossingen te komen, moet het omgevingsrecht die ruimte ook bieden. De regering wil in 
                                                
7
 Kamerstukken II 2011/12, 32 127, nr. 160, Kamerstukken II 2012/13, 32 127, nr. 170, Kamerstukken II 
2013/14, 32 127, nr. 198.  
22 
 
