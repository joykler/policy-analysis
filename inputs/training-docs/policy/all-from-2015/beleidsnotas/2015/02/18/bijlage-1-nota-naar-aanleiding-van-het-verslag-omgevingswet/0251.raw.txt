Vaak zijn deze gebieden aangeduid als 25- of 100-jaarzones. Rondom het 
grondwaterbeschermingsgebied wordt veelal nog een boringsvrije zone opgenomen. Binnen de 
boringsvrije zone kan bijvoorbeeld het hebben van een boorput of het dieper graven dan x meter 
verboden zijn. De regering is van mening dat het niet nodig is om op wetsniveau te bepalen dat 
elke provincie boringsvrije zones moet regelen. 
14.2.8 Artikelen 2.23 en 2.25 
De leden van de ChristenUnie-fractie (14.29) lezen dat aan instructieregels een termijn kan 
worden gesteld waarbinnen uitvoering moet worden gegeven aan die regels (artikel 2.23, vierde lid 
en 2.25 vierde lid). Zij merken op dat zolang de instructieregel nog niet is verwerkt in het 
omgevingsplan, deze geen bindende werking heeft richting burgers. Deze leden vragen wat er 
gebeurt als de instructieregel niet binnen de gestelde termijn wordt opgevolgd. Geldt er dan wel 
bindende werking, zo vragen zij.  
Bij het stellen van instructieregels die moeten leiden tot wijziging van het omgevingsplan kan 
meestal niet van gemeenten worden gevergd dat het omgevingsplan op het moment van 
inwerkingtreding van de instructieregel direct met die regel in overeenstemming is gebracht. 
Daartoe dient een redelijke termijn te worden gesteld. Gedurende de termijn dat de instructieregel 
nog niet is verwerkt in het omgevingsplan, heeft deze zoals de leden van de ChristenUnie-fractie 
terecht vaststellen geen bindende werking richting burgers. Wanneer bij een instructieregel die zich 
richt op een omgevingsplan een meer directe werking richting burgers gewenst wordt, kan er 
voorafgaand aan of gelijktijdig met de vaststelling van de instructieregel een voorbereidingsbesluit 
op grond van artikel 4.16 van het wetsvoorstel worden genomen. In dat voorbereidingsbesluit 
kunnen dan regels worden gesteld die voorkomen dat met de instructieregel strijdige 
ontwikkelingen kunnen plaatsvinden. Dat voorbereidingsbesluit blijft dan gelden totdat het 
omgevingsplan in overeenstemming met de instructieregel is gebracht. Dus ook als de gemeente 
de gestelde termijn overschrijdt blijft het voorbereidingsbesluit gelden. Als de instructieregel niet 
vergezeld gaat van een voorbereidingsbesluit en de gemeente laat na om de regel binnen de 
gestelde termijn in het omgevingsplan te verwerken, dan heeft de instructieregel geen direct 
burgerbindende werking. Als er dan ontwikkelingen worden toegestaan in strijd met de 
instructieregel kan in het kader van een beroep tegen (een wijziging van) het omgevingsplan 
worden vastgesteld dat het omgevingsplan in strijd is met het recht. Ook is er in dat geval sprake 
van taakverwaarlozing en zijn de kaders en instrumenten voor het interbestuurlijk toezicht van 
toepassing waarmee kan worden bewerkstelligd dat het omgevingsplan alsnog met de 
instructieregel in overeenstemming wordt gebracht.  
14.2.9 Artikel 2.24 
De leden van de ChristenUnie-fractie vragen welke inhoudelijke criteria aan bestemmingsplannen 
zoals die nu geformuleerd zijn in de Wet ruimtelijke ordening en het Besluit ruimtelijke ordening in 
de Omgevingswet niet terugkeren. Ook vragen deze leden welke voorwaarden er straks 
bijvoorbeeld worden gesteld aan de toelichting van het omgevingsplan en waar dit zal worden 
geregeld (14.26). 
Alle inhoudelijke eisen die bij of krachtens de Wet ruimtelijke ordening en de andere wetgeving 
momenteel worden gesteld aan bestemmingsplannen zijn momenteel voorwerp van onderzoek. Met 
toepassing van de criteria, zoals die in paragraaf 7.2.1, meer in het bijzonder in het onderdeel 
‘Doelmatige of doeltreffende uitoefening van de taken en bevoegdheden’ van deze nota zijn 
beschreven, zullen veel regels al dan niet in aangepaste vorm terugkeren als instructieregels in het 
beoogde Besluit kwaliteit leefomgeving of, als het gaat om de vorm van een besluit of de daarin op 
te nemen onderwerpen, in het Omgevingsbesluit.  
14.2.10 Artikel 2.25 
De leden van de ChristenUnie-fractie constateren dat artikel 2.25 de inhoud bepaalt van 
instructieregels van het Rijk (14.30). Op grond van het derde lid, onderdeel b, kunnen de 
251
