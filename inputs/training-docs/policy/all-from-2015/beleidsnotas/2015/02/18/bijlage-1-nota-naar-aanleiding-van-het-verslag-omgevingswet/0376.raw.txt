Nummer Vraag Partij Antwoord 
 in 
 paragraaf 
procedureverplichtingen gelden. Deze leden steunen dit principe 
maar vragen hoe wordt voorkomen dat vele kleine effecten van 
activiteiten optellen tot een groot effect wat wel van betekenende 
mate is.  
6.20 De leden van de SGP-fractie constateren dat gemeenten, SGP 10.11 
projectontwikkelaars en andere betrokken partijen worstelen met de 
herbestemming van leegstaande gebouwen. De normen en regels 
voor nieuwbouw sluiten vaak niet goed aan op de praktijk van 
herbestemming en maken herbestemming en transformatie van 
onder meer leegstaande kantoorpanden naar bijvoorbeeld 
wooneenheden lastig. In de praktijk wordt daarom geprobeerd om 
de normen en regels voor nieuwbouw te omzeilen. Deze leden 
vragen of het voorliggende wetsvoorstel voldoende ruimte en 
instrumenten biedt om herbestemming van leegstaande gebouwen 
beter mogelijk te maken.  
6.21 Deze leden merken dat vergunningaanvragers regelmatig aanlopen SGP 9.3 
tegen de tendens dat ook voor relatief eenvoudige projecten een 
uitgebreid dossier, inclusief allerlei onderzoeksgegevens, wordt 
gevraagd, die veel verder gaat dan nodig is. Gemeenten willen zich 
daardoor indekken, maar het betekent een grote last voor 
vergunningaanvragers. Deze leden vinden dat een ongewenste gang 
van zaken. In hoeverre kan hier via het voorliggende wetsvoorstel 
en gedelegeerde regelgeving wat aan gedaan worden? Op welke 
wijze denkt de regering dit vorm te kunnen geven? Actal heeft 
verschillende aanbevelingen gedaan voor verlaging van de 
onderzoekslasten. Deze leden noemen bijvoorbeeld het zoveel 
mogelijk uitsluiten van onderzoeksverplichtingen voor reguliere, veel 
voorkomende activiteiten met een beperkt effect op de fysieke 
leefomgeving, het ontsluiten van monitoringsgegevens op 
planniveau, hergebruik van onderzoeksgegevens voor vergelijkbare 
gevallen en vervanging van onderzoeksgegevens door expert-
advisering. In hoeverre neemt de regering deze aanbevelingen over, 
zo vragen deze leden.  
6.22 Deze leden constateren dat de regering heeft gekozen voor een SGP 5.1.3 
lichte voorhangbepaling. Deze leden vragen of dat voldoende recht 
doet aan de zwaarte van de normen en toetsingskaders die in de 
AMvB’s worden opgenomen. Waarom heeft de regering niet gekozen 
voor een zware voorhangbepaling voor in ieder geval de AMvB’s die 
invloedrijke normen en toetsingskader bevatten?  
6.23 De leden van de PvdD-fractie lezen dat de regering in haar brief over PvdD 8.3.5 
de stelselherziening zelf ook toegeeft dat de voorgestelde ‘integrale 
benadering van de leefomgeving’ een groot beroep doet op de 
uitvoeringskracht van de partijen die met het wetsvoorstel moeten 
werken. Deze leden zien dat er nu al heel veel mis gaat in de 
uitvoering van de bestaande – en dus bekende  - wet- en 
regelgeving. Gemeenten moeten van dit kabinet tegelijkertijd 
bezuinigen én meer taken op zich nemen en worden nu 
geconfronteerd met een totaal veranderend omgevingsrecht. Kan de 
regering aangeven waarom er niet voor is gekozen om het opstellen 
van een omgevingsvisie voor gemeenten verplicht te stellen?  
6.24 Wanneer is de regering voornemens om te komen met een nationale PvdD 8.3.6 
omgevingsvisie, mocht de Omgevingswet inderdaad in 2018 van 
kracht worden, zo vragen zij.  
6.25 Deze leden zijn zeer sceptisch over de beoogde programmatische PvdD 8.4.2 
aanpak in het wetsvoorstel, mede gezien hun ervaringen met de 
(moeilijke totstandkoming van-) de PAS. Het uitgangspunt in een 
programmatische aanpak lijkt steeds te zijn: er is nu ruimte voor 
economische ontwikkeling, maatregelen voor milieu en natuur 
komen later wel. Deze leden vrezen dat van uitstel afstel komt. In 
het wetsvoorstel zelf is geen enkele garantie opgenomen dat deze 
maatregelen inderdaad genomen zullen worden. Waarom niet? Is de 
regering bereid om dat alsnog te doen? Zonder deze wettelijke 
waarborg hebben belanghebbenden namelijk geen enkele 
rechtsbescherming dat de beloofde maatregelen inderdaad genomen 
zullen worden. Wat vindt de regering daar eigenlijk zelf van? Is de 
regering bereid om in het wetsvoorstel een bepaling op te nemen 
over wat er gebeurt wanneer de beloofde maatregelen niet zijn 
getroffen, zodat betrokkenen een houvast krijgen om de 
376
