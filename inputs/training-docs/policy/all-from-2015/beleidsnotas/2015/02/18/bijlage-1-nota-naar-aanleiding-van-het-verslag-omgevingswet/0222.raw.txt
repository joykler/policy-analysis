eventueel kan worden bijgesteld of worden gestopt. De bedoelde monitoring is nu een onderdeel 
van het zogenaamde winningsplan, als bedoeld in artikelen 34 tot 36 van de Mijnbouwwet. De 
desbetreffende bepalingen zullen naar de stand van denken op dit moment een onderdeel blijven 
van de Mijnbouwwet en niet overgaan naar de Omgevingswet. In meer algemene zin kan het 
principe van ‘hand aan de kraan’ wel worden onderkend in het voorliggende wetsvoorstel. Voor 
onderwerpen waarvoor omgevingswaarden zijn vastgesteld, is er een monitoringsverplichting. Als 
uit deze monitoringsgegevens blijkt dat de omgevingswaarde niet wordt gehaald of dreigt dat deze 
niet tijdig zal worden behaald, zal door het daartoe aangewezen bestuursorgaan een programma 
moeten worden vastgesteld om dit alsnog te bewerkstelligen. Ook los daarvan kunnen krachtens 
het wetsvoorstel monitoringsverplichtingen worden vastgesteld (zie artikel 20.1). 
De leden van de SP-fractie (4.86) vragen of mijnbouwactiviteiten in de toekomst ook worden 
getoetst op potentiële effecten op de grondwaterkwaliteit. Ook vragen zij of dit vastgelegde 
omgevingswaarden worden en zo nee, waarom niet. Mijnbouwwerken kunnen aanzienlijke 
milieueffecten hebben. Daarom zullen diverse milieubelastende activiteiten in het kader van 
mijnbouw worden aangewezen als omgevingsvergunningsplichtige milieubelastende activiteit als 
bedoeld in artikel 5.1, tweede lid, onder b, van het wetsvoorstel. In het kader van de beoordeling 
van die milieubelastende activiteiten zal in antwoord op de vraag van deze leden, naast diverse 
andere milieuaspecten, ook getoetst worden op potentiële effecten op de grondwaterkwaliteit. 
Activiteiten mogen geen significante verontreiniging veroorzaken. In antwoord op de vraag of voor 
grondwater omgevingswaarden worden vastgesteld kan gewezen worden op artikel 2.15, eerste lid, 
onderdeel b, van het wetsvoorstel dat bepaalt dat bij AMvB omgevingswaarden worden vastgesteld 
over de chemische kwaliteit en kwantitatieve toestand van grondwaterlichamen, ter uitvoering van 
de kaderrichtlijn water, de grondwaterrichtlijn en de richtlijn prioritaire stoffen.  
De vraag van de leden van de SP-fractie kan ook anders worden geïnterpreteerd. In het 
wetsvoorstel wordt onder een mijnbouwactiviteit namelijk een heel specifieke 
omgevingsvergunningplichtige activiteit verstaan. Onder ‘mijnbouwactiviteit’ wordt conform het in 
de bijlage bij artikel 1.1 van het wetsvoorstel gedefinieerde begrip verstaan: een activiteit 
inhoudende: a. het plaatsen van een mijnbouwinstallatie, met inbegrip van het om die installatie 
gelegen beperkingengebied zoals dat op grond van artikel 2.20 is aangewezen, of b. het verrichten 
van een verkenningsonderzoek. Op grond van artikel 5.1, tweede lid, onder e, van het wetsvoorstel 
is deze mijnbouwactiviteit een van de milieubelastende activiteit te onderscheiden 
omgevingsvergunningplichtige activiteit. Het betreft daarbij een vergunningplicht voor het plaatsen 
van een mijnbouwinstallatie (een mijnbouwwerk dat verankerd is in of aanwezig is boven de 
bodem van een oppervlaktewater) met de bijbehorende veiligheidszone (onder de Omgevingswet 
beperkingengebied genoemd) in gebieden die worden gebruikt als oefen- en schietgebied of die 
druk worden bevaren. Ook omvat het een vergunningplicht voor verkenningsonderzoek in of boven 
de delen van de territoriale zee en het continentaal plat die worden gebruikt als ankergebieden 
nabij aanloophavens en oppervlaktewater dat wordt gebruikt als oefen- en schietgebied. De 
mijnbouwactiviteit uit het wetsvoorstel betreft dus activiteiten die nu op grond van artikelen 18, 19 
en 44 en 45 van het Mijnbouwbesluit vergunningplichtig of ontheffingsplichtig zijn en die moeten 
worden beoordeeld aan de hand van het belang van de landsverdediging respectievelijk het belang 
van de scheepvaart. De regering onderkent dat, gelet op dit relatief beperkte oogmerk, het ruim 
ogende begrip mijnbouwactiviteit verwarrend kan zijn en zal nog bezien of een begrip kan worden 
gehanteerd dat beter bij het oogmerk aansluit.  
10.11  Herbestemmen leegstaande gebouwen 
De leden van de SGP-fractie vragen zich af of het wetsvoorstel voldoende ruimte biedt om 
herbestemming van leegstaande gebouwen mogelijk te maken (6.20). Het wetsvoorstel maakt het 
mogelijk om in het omgevingsplan te werken met een ruime functietoedeling aan locaties. De 
daarbij te hanteren randvoorwaarden, zoals regels over het toelaatbaar geluidsniveau, 
monumentale waarden en dergelijke, kunnen in het omgevingsplan worden opgenomen. De 
mogelijkheden voor het herbestemmen van leegstaande gebouwen nemen hierdoor al toe. 
Daarvoor zijn dan geen aparte procedures meer nodig. Mocht een gewenst gebruik toch niet
