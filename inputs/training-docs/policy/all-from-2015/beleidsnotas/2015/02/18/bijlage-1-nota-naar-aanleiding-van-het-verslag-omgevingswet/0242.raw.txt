De leden van de D66-fractie vragen ook of de regering bereid is om een onafhankelijk onderzoek te 
laten doen naar de mate van rechtszekerheid van het totale wetsontwerp, dat wil zeggen: 
voorliggende wet, ontwerp-AMvBs en de Invoeringswet Omgevingswet (7.15). Er zijn al 
verschillende onafhankelijke adviezen voorzien waarin onderzoek wordt gedaan naar 
rechtszekerheid. Naast de milieueffectentoets maken een advies van de Raad voor de rechtspraak 
naar de gevolgen voor de rechtspraak door rechtbanken en een advies van de Afdeling 
bestuursrechtspraak Raad van State naar onder andere de rechtsbescherming van 
belanghebbenden onderdeel uit van de formele toetsen die bij de uitvoeringsregelgeving 
uitgevoerd worden. Daarnaast worden, zoals eerder aangegeven, de AMvBâ€™s en de Invoeringswet 
tegelijkertijd voor advies bij de Afdeling advisering van de Raad van State aangeboden. De Afdeling 
kan hierdoor een samenhangend oordeel geven ook over de mate van rechtszekerheid.
