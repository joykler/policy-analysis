Een verdere verbreding met bijvoorbeeld de ontwikkelingen van de kwaliteit van bouwwerken of de 
ontwikkeling van de kwaliteit van de infrastructuur acht de regering minder passend gezien de 
bestuurslasten die dat met zich zou brengen. Beleidsevaluaties op die terreinen vinden plaats naar 
behoefte en niet op structurele basis.  
14.8 Hoofdstuk 23: Overige en slotbepalingen 
14.8.1 Artikel 23.5 
De leden van de SP-fractie (4.40) vragen naar de betekenis van “wijzigingen van ondergeschikte 
betekenis” in artikel 23.5 dat gaat over de voorhangprocedure. Dit betreft bijvoorbeeld 
aanpassingswetgeving in verband met wijziging van andere regelgeving, verzamelwetgeving 
enzovoort. Voor dergelijke wijzigingen, die niet samenhangen met het doel van de 
voorhangbepaling, namelijk de democratische betrokkenheid, zou de procedure en het parlement 
onnodig worden belast.  
14.8.2 Artikel 23.6 
De leden van de fractie van de ChristenUnie vragen of de regering voornemens is in lagere 
regelgeving de werking van artikel 23.6 te verbreden en zo ja, welke voor- en nadelen ziet de 
regering bij het regelen op wetsniveau (14.106). De regering heeft ervoor gekozen om de 
reikwijdte van dit artikel te laten aansluiten op de bestaande reikwijdte van artikel 122 Woningwet. 
De regeling is niet verbreed en zal ook in de uitvoeringsregelgeving niet worden verbreed. Het 
wetsvoorstel bevat daarvoor ook geen grondslagen. Ook voor de toepassing van het artikel zijn 
geen wijzigingen beoogd. De bestaande jurisprudentie en praktijk behoudt op dat punt z’n waarde 
en kan worden gecontinueerd.  
14.9 Redactionele opmerkingen 
De leden van de fractie van de ChristenUnie hebben het wetsvoorstel scherp gelezen en enkele 
terechte redactionele opmerkingen gemaakt (14.61, 14.36). Deze zullen uiteraard worden 
overgenomen.  
14.10  Bijlage  
De leden van de fracties van D66 (15.7), de ChristenUnie (14.10), de PVV (6.1) en de SP (4.94) 
hebben vragen over de begrippen ‘duurzaamheid’, ‘duurzaam’ en ‘hernieuwbaar’. De regering 
merkt op dat de term ‘hernieuwbaar’ in het wetsvoorstel niet gebruikt wordt, behalve in 
verwijzingen naar de richtlijn hernieuwbare energie. Hernieuwbaar betekent dat iets afkomstig is 
uit een stroom (bijvoorbeeld zonlicht, water of wind) of uit een voorraad die niet uitgeput raakt 
omdat de onttrekking in evenwicht is met de aanmaak (bijvoorbeeld hout uit duurzaam beheerde 
bossen of schelpen uit de zee).  
‘Duurzame ontwikkeling’ wordt in het wetsvoorstel gedefinieerd als een “ontwikkeling die voorziet 
in de behoeften van de huidige generatie zonder de mogelijkheden voor toekomstige generaties 
om in hun eigen behoeften te voorzien in gevaar te brengen”. Deze definitie is ontleend aan het 
86
rapport Our Common Future van de commissie-Brundtland . ‘Duurzaam’ is hier een vertaling van 
‘sustainable’. Al vaak is de vraag gesteld of die vertaling wel juist is, maar het woord is na ruim 25 
jaar ingeburgerd in deze betekenis. Het bijvoeglijk naamwoord ‘duurzaam’ kan worden gebruikt als 
iets meer dan het gangbare bijdraagt aan ‘duurzame ontwikkeling’. ‘Duurzaamheid’ is dus het 
waarborgen van de bestaansmogelijkheden van alle mensen op aarde, hier en nu, elders en later. 
In het wetsvoorstel wordt ‘duurzaam’ nog wel gebruikt in de betekenis ‘langdurig’. Gezien de 
                                                
86
 United Nations World Commission on Environment and Development, Our Common Future, 1987. 
259 
 
