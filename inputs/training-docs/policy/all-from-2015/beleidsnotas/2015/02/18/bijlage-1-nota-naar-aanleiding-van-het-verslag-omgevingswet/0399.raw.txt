Nummer Vraag Partij Antwoord 
 in 
 paragraaf 
voorbeeld de mening dat ook als een traject al in de plan-MER fase 
is aangewezen nog steeds relevante verschillende alternatieven 
kunnen zijn voor de project-MER fase, zo vragen zij.  
14.85 Artikel 17.5 ChristenUnie 9.1.5 
De leden van de ChristenUnie-fractie menen dat het van belang is 
dat de commissie voor de milieueffectrapportage onafhankelijk kan 
opereren. Deze onafhankelijke positie maakt dat haar adviezen voor 
zowel bevoegd gezag en initiatiefnemer als belangengroepen en 
burgers meerwaarde hebben. De Wm biedt hiervoor nu op 
wetniveau een concrete waarborg (artikel 2.21). Genoemde leden 
vragen waarom deze onafhankelijkheid niet is verankerd in de 
Omgevingswet mede omdat Europese vereisten vragen om het zeker 
stellen van een deskundige en onafhankelijke beoordeling van de 
kwaliteit van milieueffectrapportages.  
14.86 Artikel 17.8 ChristenUnie 14.6.1 
De leden van de ChristenUnie-fractie zien in artikel 17.8 dat 
onverenigbare functies worden genoemd voor adviesorganen op 
gemeentelijk niveau. Genoemde leden vragen waarom de functie 
van gemeenteraadslid, griffie en gemeentesecretaris niet zijn 
benoemd als onverenigbaar.  
14.87 Artikel 17.10 ChristenUnie 14.6.2 
De leden van de ChristenUnie-fractie constateren dat op grond van 
artikel 17.10 de taak van de stichting advisering 
bestuursrechtspraak voor milieu en ruimtelijke ordening worden 
uitgebreid naar de fysieke leefomgeving. Genoemde leden vragen 
waarom dit een optie is en waarom in de Omgevingswet niet gelijk is 
gekozen voor een integrale benadering voor de fysieke 
leefomgeving. Ook vragen genoemde leden waarom de bepalingen 
uit artikel 20.14 t/m 20.17 uit de Wm niet in zijn geheel zijn 
overgezet naar de Omgevingswet zodat er één plaats in de 
wetgeving is waar de taken van genoemde stichting worden 
geregeld, mede met het oog op het feit dat het de bedoeling is dat 
de Wm op zal gaan in de Omgevingswet.  
14.89 Artikel 18.3 ChristenUnie 7.4.1 
De leden van de ChristenUnie-fractie lezen dat bestuursorganen die 
krachtens artikel 16.15 instemming moeten verlenen met een 
voorgenomen besluit tot het verlenen van een 
omgevingsvergunning, volgens artikel 18.3 in bij algemene 
maatregel van bestuur aan te wijzen gevallen een zelfstandige 
bevoegdheid kunnen toegekend krijgen tot het opleggen van een 
last onder bestuursdwang of een last onder dwangsom. Deze leden 
vragen waarom hier gekozen is voor het aanwijzen van gevallen bij 
AMvB. Waarom is het bestuursorgaan dat op grond van artikel 16.15 
bevoegd is instemming te verlenen niet sowieso bevoegd tot 
oplegging van een last onder bestuursdwang, zo vragen deze leden.  
14.90 Artikel 19.3 SGP 3.9.7 
De leden van de SGP-fractie lezen dat de regering ervoor heeft 
gekozen om de bevoegdheid ten aanzien van ingrijpen bij 
archeologische toevalsvondsten grotendeels door te schuiven naar 
gemeenten. Deze leden hebben enkele vragen over bijbehorende 
lastenverschuiving in verband met het betalen van 
schadevergoedingen. De leden zetten vraagtekens bij het 
voornemen van de regering om pas bij Invoeringswet de bepalingen 
met betrekking tot schadevergoedingen in de wetgeving op te 
nemen met bijbehorende berekening van de financiële gevolgen voor 
gemeenten. Deze bepalingen zijn nauw verbonden aan de keuze om 
de bevoegdheid naar gemeenten door te schuiven. Waarom kiest de 
regering er, in lijn met het advies van de RvS, niet voor om in het 
licht van artikel 2 van de Wet financiële verhoudingen de 
schadeloosstelling in het voorliggende wetsvoorstel te regelen, met 
de berekening van de financiële gevolgen in de toelichting? Kan de 
regering een indicatie geven van de financiële gevolgen voor 
gemeenten? Deze leden kunnen zich voorstellen dat zich bijzondere 
situaties voordoen waarbij schadevergoedingen voor de betreffende 
gemeenten onevenredig hoog uitpakken. Wordt in de bepalingen 
met betrekking tot de schadeloosstelling ook een bepaling 
opgenomen dat het Rijk in bijzondere gevallen bijspringt, zo vragen 
zij. 
399
