rijksregels voor nadelige gevolgen die dergelijke inrichtingen kunnen veroorzaken, regels kunnen 
worden en worden gesteld over vele nadelige gevolgen van veehouderijen. Ook bij het toekennen 
van bestemmingen aan gronden worden met het oog op een goede ruimtelijke ordening die 
nadelige gevolgen beschouwd. De Wet geurhinder en veehouderij vervalt inderdaad, maar wordt 
inhoudelijk in het beoogde Besluit kwaliteit leefomgeving geïntegreerd. In 2015 zal een evaluatie 
van de Wet geurhinder en veehouderij plaatsvinden. De evaluatie zal zich onder andere richten op 
kritiek op het huidige stelsel: de hoogte en onderbouwing van de normen en de mogelijkheden 
voor het bevoegd gezag om eisen te stellen die de hinder verminderen. De uitkomsten van deze 
evaluatie zullen worden meegenomen bij de uitwerking van het genoemde besluit. Anders dan de 
leden van de PvdD-fractie vermoeden is het niet zo dat het stellen van regels aan geurhinder 
vrijblijvend is. Dat verandert ook niet. Burgers kunnen zich op een toereikende regeling van de 
hinder en andere risico’s blijven beroepen, zowel bij de toekenning van functies aan locaties als bij 
het verlenen van een omgevingsvergunning of eventueel maatwerk binnen algemene regels voor 
milieubelastende activiteiten (3.41, 3.42). 
10.7 Aanvullingswet grondeigendom  
Algemeen 
In de memorie van toelichting (blz. 29 en blz. 322-323) is aangegeven dat een afzonderlijke 
aanvullingswet zal worden voorbereid die de Omgevingswet zal aanvullen met regels voor de 
onteigening, voor de inrichting van het landelijk gebied en voor het voorkeursrecht van 
gemeenten, provincies en rijksoverheid. Daarbij is ook aangegeven dat de regering overweegt om 
in deze aanvullingswet een regeling voor stedelijke herverkaveling op te nemen.  
De leden van de fractie van de CDA vinden het jammer maar begrijpelijk dat het grondbeleid niet 
direct in het voorliggende wetsvoorstel is geregeld. De genoemde leden vernemen graag op welke 
wijze toch samenhang verkregen zal worden tussen de omgevingswetgeving en de aanvullingswet 
grondeigendom (5.48). De regering is met de leden van de fractie van de CDA van mening dat het 
belangrijk is dat de gehele stelselherziening omgevingsrecht zoveel mogelijk in onderlinge 
samenhang wordt bezien. Deze samenhang staat beschreven in de brief over de planning van de 
63
stelselherziening omgevingsrecht die op 1 oktober 2014 aan uw Kamer is gezonden. De 
aanvullingswet grondeigendom zal in deze planning gelijk met de Invoeringswet Omgevingswet en 
een aantal andere aanvullingswetten aan uw Kamer worden aangeboden. Door deze gezamenlijke 
aanbieding kunnen het grondbeleid en de overige omgevingswetgeving in onderlinge samenhang 
worden bezien. 
Stedelijke herverkaveling 
De leden van de fracties van de SGP en de PvdA hebben enkele vragen gesteld over stedelijke 
herverkaveling (4.147, 5.29). De leden van de fractie van de SGP geven aan dat de Commissie 
Stedelijke Herverkaveling een advies heeft uitgebracht over het invoeren van een 
herverkavelingsbevoegdheid, en vragen de regering naar een waardering van de voor- en nadelen 
van de genoemde bevoegdheid, naar het voornemen om deze bevoegdheid wettelijk mogelijk te 
maken, en naar de stappen en het tijdpad dat de regering daarbij voor ogen heeft. De leden van 
de fractie van de PvdA vragen om vooruitlopend op de inwerkingtreding van de Omgevingswet al 
een wetsvoorstel aan uw Kamer voor te leggen. 
De regering ziet een regeling voor stedelijke herverkaveling als een nuttige aanvulling op de 
gereedschapskist van het grondbeleid. Deze gereedschapskist is op dit moment overwegend gevuld 
met instrumenten waarmee overheden hun ruimtelijke plannen tot uitvoering kunnen brengen. De 
gereedschapskist bevat nog weinig of geen instrumenten met behulp waarvan eigenaren hun 
plannen in onderlinge samenwerking kunnen realiseren. De regering is met de Commissie 
Stedelijke Herverkaveling van mening dat stedelijke herverkaveling in de eerste plaats een 
                                                
63
 Kamerstukken II 2014/15, 33 118, nr. 17.
