de ChristenUnie-fractie of hierin is voorzien (14.105). De parlementaire betrokkenheid bij het 
opstellen van de AMvB voor het experiment is zoals eerder aangegeven via de voorhangprocedure 
gewaarborgd (artikel 23.5, eerste lid).  
Verlenging als na evaluatie een wetswijziging gewenst is 
32
In de Voortgangsrapportage 2012-2013 over de uitvoering van de Crisis- en herstelwet wordt 
geconstateerd dat de experimenten een waardevolle bijdrage kunnen leveren bij het vernieuwen 
van regelgeving. Na evaluatie van een experiment kan dan ook worden besloten tot wetswijziging. 
Het vierde lid voorziet in een mogelijkheid om het experiment vijf jaar te verlengen, om hiermee 
de termijn van een voorgenomen wetswijziging te overbruggen. De leden van de fractie van de 
PvdA (5.40) kunnen zich voorstellen dat een evaluatie voorafgaand aan de verlenging dan een 
optie is. De regering kan bevestigen dat de verlenging tot doel heeft om tussentijdse strijd met 
regelgeving te voorkomen in de wetenschap dat uit de evaluatie blijkt dat een wetswijziging 
gewenst is en ter hand wordt genomen. Op grond van artikel 23.3, vierde lid, van het wetsvoorstel 
kan het experiment in dat geval met maximaal vijf jaar worden verlengd. De verlenging kan dus 
inderdaad ook zien op afwijking van normstelling en omgevingswaarden maar dan alleen in die 
gevallen waarin het experiment blijkens een evaluatie succesvol is (14.103). Er is in de situatie 
waarop artikel 23.3, vierde lid, ziet dan ook geen herstel nodig van de kwaliteit van de fysieke 
leefomgeving waarvoor bijvoorbeeld een programma nodig is. 
  
                                                
32
 Kamerstukken II 2012/13, 32 127, nr. 170, bijlage. 
106 
 
