vergoeden van bijvoorbeeld planschade die voortvloeit uit die regels of voorschriften het andere 
openbare lichaam te verzoeken om vergoeding van die kosten.  
8.12 Schade 
De leden van de PvdA-fractie vragen met een oplossing te komen waarbij het recht op planschade 
voor nog niet gerealiseerde bestemmingen aan een maximale termijn wordt gebonden (5.33). De 
inwerkingtreding van de zesde tranche van de Crisis- en herstelwet maakt het voor genoemde 
bestemmingsplannen mogelijk om niet benutte bouw- en gebruiksmogelijkheden weg te 
bestemmen, zonder dat een tegemoetkoming voor planschade uitgekeerd dient te worden. De 
gemeente Amsterdam experimenteert momenteel met deze bepaling. Een dergelijke regeling wordt 
mogelijk ook opgenomen worden in hoofdstuk 15 (Schade) van de Omgevingswet. Hierdoor schept 
de Omgevingswet een randvoorwaarde voor uitnodigingsplanologie. Daarnaast kan deze regeling 
toegepast worden voor het wegbestemmen van planologische overcapaciteit in krimpgebieden of 
bij binnenstedelijke transformatie. Het hoofdstuk over schade wordt via de Invoeringswet 
Omgevingswet in de Omgevingswet opgenomen. 
In dat verband zal de regering ook ingaan op de vragen van de leden van de PvdA-fractie om met 
een oplossing te komen waarbij het recht op planschade voor nog niet gerealiseerde functies aan 
een maximale termijn wordt gebonden (1.33). Daarbij wordt aangesloten op de regeling in het 
Besluit uitvoering Crisis- en herstelwet. Deze regeling maakt de aanpak van overcapaciteit van 
bijvoorbeeld kantoren of detailhandel, of meer generiek in krimpgebieden, eenvoudiger. 
De leden van de SGP-fractie vragen zich af of de artikelen 7.18-7.20 van de Waterwet in de 
Omgevingswet zullen worden opgenomen en of de bepalingen worden aangepast om een beter 
sluitend schadevergoedingssysteem te krijgen (5.200). Uitgangspunt is deze schaderegeling zal 
worden opgenomen in hoofdstuk 15. Daarbij zal gekeken worden of aanpassing nodig is en tegelijk 
zal daarbij een harmonisatie en vereenvoudingsslag toegepast worden. Waar nodig zullen 
regelingen worden aangepast. 
8.13 Monitoring en informatie 
Monitoring 
De leden van de PvdA-fractie vragen welke instantie zou moeten toetsen of monitoren (2.6). Zij 
noemen in dat verband ook de mogelijkheid van een gegevensautoriteit, waarop in paragraaf 12.4 
van deze nota zal worden ingegaan. De leden van de D66-fractie vragen of er een onafhankelijk 
orgaan komt dat de kwaliteit van de fysieke leefomgeving zal bijhouden (10.13a). De monitoring 
zoals die in hoofdstuk 20 van het wetsvoorstel is opgenomen is een onderdeel van het bestuurlijke 
takenpakket in de beleidscyclus. Artikel 20.2, eerste lid, bepaalt dat monitoring gebeurt door een 
aangewezen bestuursorgaan. Als daarbij een minister aangewezen wordt, kan de minister de 
monitoring laten uitvoeren door het RIVM, dat een onafhankelijke positie heeft en veel ervaring op 
het gebied van milieumonitoring. Deze monitoring betreft steeds het algemene kwaliteitsniveau 
van de fysieke leefomgeving. Die monitoring van de algemene kwaliteit staat los van de 
monitoringsverplichtingen die op grond van artikel 5.32 opgenomen worden als 
vergunningenvoorschrift of onderdeel vormen van algemene regels. Deze monitoring maakt het 
voor de initiatiefnemer mogelijk om aan te tonen dat hij voldoet aan de voorschriften, bijvoorbeeld 
emissie-eisen. Verder kan het soms nodig zijn om de gevolgen van een activiteit te monitoren 
opdat maatregelen kunnen worden genomen als deze gevolgen ongunstiger zijn dan was voorzien. 
Zo is het bij werkzaamheden in de ondergrond gebruikelijk om peilbuizen te slaan om de invloed 
van de activiteit op de grondwaterstand te volgen.  
De leden van de D66-fractie vragen ook of de regering in de AMvB kwaliteitseisen aan de 
monitoring, kwaliteit en toegankelijkheid van gegevens in het kader van de Omgevingswet gaat 
opnemen (10.13b). Eisen aan de kwaliteit van de monitoring en daarbij verzamelde gegevens 
kunnen op grond van artikel 20.3 bij ministeriÃ«le regeling worden gesteld. Kwaliteitseisen zullen in 
182
