fracties meer inzicht willen hebben in de verdere uitwerking. In deze nota wordt daar nader op 
ingegaan.  
Betrokkenheid van parlement en publiek bij de stelselherziening 
Diverse vragen in het verslag gaan over de verdere uitwerking van het stelsel en de regeling van 
onderwerpen op wetsniveau en bij AMvB. Verschillende fracties vragen om vroegtijdige 
betrokkenheid van het parlement en bedrijven, burgers en belangenorganisaties bij de 
ontwikkeling van de vier beoogde AMvB’s. Hierop wordt uitgebreid ingegaan in hoofdstuk 5 van 
deze nota. Daarin staan de volgende punten centraal: 
- Vroegtijdige betrokkenheid en brede participatie 
De stelselherziening kenmerkt zich door een intensieve betrokkenheid van belangenorganisaties, 
vertegenwoordigers van andere overheden, praktijkdeskundigen, wetenschappers en andere 
belangstellenden. Er is voorzien in een brede openbare informatievoorziening. Ook wordt door 
verschillende partijen in de praktijk al ervaring opgedaan met nieuwe werkwijzen in het project Nu 
al Eenvoudig Beter. Die brede interactie en betrokkenheid wordt ook bij de totstandkoming van de 
AMvB’s voortgezet.  
- Wettelijke waarborgen voor betrokkenheid van parlement en publiek 
Daarnaast zijn in het wetsvoorstel voor de totstandkoming van de AMvB’s twee aanvullende 
waarborgen opgenomen: een voorhangprocedure bij de beide Kamers van de Staten-Generaal en 
internetpublicatie met publieksparticipatie. Die zorgen ervoor dat er vroegtijdig een openbaar debat 
en een brede maatschappelijke discussie over de ontwerp-regelgeving kan plaatsvinden. De 
betrokkenheid van het parlement biedt een waarborg voor democratische controle. 
Publieksparticipatie biedt een extra mogelijkheid om in de samenleving aanwezige kennis en 
ervaring bij de opstelling van de uitvoeringsregels te betrekken. Dit versterkt het draagvlak en de 
kwaliteit van de nieuwe regels. Met de voorhang en met de publieksparticipatie ontstaat een 
1
transparant en open proces, dat aansluit bij de Visie en het Actieplan Open Overheid .  
- Het parlement kan bij de Invoeringswet de balans opmaken  
Vervolgens kan het parlement bij de Invoeringswet Omgevingswet het nieuwe stelsel in 
samenhang beoordelen en de balans opmaken. Dit sluit ook aan bij het advies van de Raad van 
State. Uw Kamer kan als medewetgever via de Invoeringswet wijzigingen aanbrengen in de 
Omgevingswet. Daarmee wordt het dus mogelijk om – zoals de leden van enkele fracties vragen – 
onderdelen van AMvB’s alsnog wettelijk te regelen als uw Kamer dat wenselijk acht. De nieuwe 
omgevingswetgeving kan alleen in werking treden als beide Kamers met de Invoeringswet hebben 
ingestemd. In het totstandkomingsproces van de stelselherziening is dus niet alleen voorzien in 
parlementaire betrokkenheid en democratische controle via een brede voorhang bij de AMvB’s, 
maar ook in de mogelijkheid om als medewetgever de balans op te maken. Het eindoordeel is dus 
aan het parlement. De stelselherziening kent met deze (wettelijke) waarborgen naar de mening 
van de regering een zorgvuldig en transparant totstandkomingsproces met diverse checks and 
balances. 
Hoofdelementen in de wet, bundeling en uitwerking van normstelling bij AMvB 
Een aantal fracties vraagt waarom bepaalde normen op AMvB-niveau en niet in het wetsvoorstel 
zijn opgenomen. In de nota wordt beschreven welke uitgangspunten zijn gehanteerd om 
onderwerpen in het wetsvoorstel te regelen en regels te bundelen in een beperkt aantal AMvB’s. 
Kenbaarheid en samenhang van normen zijn hierbij een belangrijke overweging.  
                                                
1
 Kamerstukken II 2013/14, 32802, nr. 5, bijlage.  
14 
 
