instrument van en voor eigenaren zou moeten zijn. Daarmee sluit de regeling voor stedelijke 
herverkaveling aan bij een belangrijke ambitie van de Omgevingswet, namelijk om private partijen 
meer ruimte te bieden om zelf tot ontwikkeling over te gaan. Anders dan de Commissie Stedelijke 
herverkaveling acht de regering een regeling voor af te dwingen herverkaveling echter niet nodig. 
Vrijwillige stedelijke herverkaveling wordt vooral weinig toegepast doordat het onbekend, 
ingewikkeld, tijdrovend en duur is.  
De regering wil de belemmeringen voor vrijwillige stedelijke herverkaveling wegnemen en zo 
overheden de mogelijkheid bieden het instrument planmatig in te zetten. Daartoe vindt op dit 
moment een onderzoek plaats naar een wettelijke regeling voor vrijwillige stedelijke herverkaveling 
naar analogie van het instrument ruilverkaveling bij overeenkomst in de Wet inrichting landelijk 
gebied. In situaties waarin eigenaren onderling niet tot een herverkaveling bij overeenkomst 
kunnen komen, kan onteigening uitkomst brengen waarmee een optimale bescherming van het 
private eigendomsrecht wordt geboden. Omwille van de samenhang tussen deze regeling voor 
stedelijke herverkaveling en de overige regelingen voor grondbeleid, geeft de regering er de 
voorkeur aan om deze regelingen gezamenlijk in de aanvullingswet grondeigendom aan uw Kamer 
voor te leggen, tegelijkertijd met de Invoeringswet Omgevingswet. 
Onteigening 
De leden van de fractie van de PvdA achten het noodzakelijk dat een goede analyse wordt gemaakt 
van de effecten van de artikelen 40b tot en met 40f, van de onteigeningswet (5.30). Deze 
artikelen zien op de bepaling van de volledige schadeloosstelling die aan de onteigende wordt 
toegekend wegens het verlies van het eigendom. De regering heeft de praktijk de jurisprudentie en 
in de literatuur geanalyseerd en ziet geen aanleiding om tot een heroverweging van de genoemde 
schadeloosstellingsbepalingen te komen. Bij de parlementaire behandeling van aanvullingswet kan 
hierover nog nader van gedachten gewisseld worden. 
Gemeentelijk grondbeleid 
De leden van de fractie van de PVV missen in het wetsvoorstel een proactieve aanpak om het 
probleem rond grondspeculatie door gemeenten aan te pakken (5.67). Zoals eerder aangegeven, 
geldt als een van de uitgangspunten van het grondbeleid in de Omgevingswet de handhaving van 
64
een gevarieerde en evenwichtige gereedschapskist voor zowel actief als faciliterend grondbeleid. 
Daardoor blijven de gemeenten in staat om in verschillende situaties en onder verschillende 
omstandigheden een passend grondbeleid te kunnen voeren. 
Daarbij moet worden aangetekend dat gemeenten de laatste jaren in toenemende mate voor een 
faciliterend grondbeleid kiezen, zonder grootschalige grondverwerving. Gegevens van het Kadaster 
bevestigen dat gemeenten veel minder grond verwerven dan in het verleden. De gemeentelijke 
grondverwervingen bedragen, naar oppervlakte gemeten, in 2012, nog maar éénvijfde deel van de 
omvang van de gemeentelijke grondverwervingen in 2000. De inwerkingtreding van de Afdeling 
grondexploitatie van de Wet ruimtelijke ordening (per 1 juli 2008) met verbeterde regels voor 
particuliere grondexploitatie heeft daarbij een belangrijke rol gespeeld, evenals de tegenvallende 
resultaten op de lopende grondexploitaties van gemeenten. Om deze gemeenten te ondersteunen 
wil de regering in de Omgevingswet de mogelijkheden voor faciliterend grondbeleid verder 
versterken, zodat gemeenten in de gelegenheid zijn te ontwikkelen zonder grote financiële risico’s 
en burgers en bedrijven kansen krijgen zelf het voortouw te nemen. 
10.8 Aanvullingswet natuur 
10.8.1 Doelen en uitgangspunten  
Algemeen 
                                                
64
 Kamerstukken II 2013/14, 27 581, nr. 47, blz. 4. 
215 
 
