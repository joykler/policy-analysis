wetsvoorstel gestart met een beleidsbrief in 2012 die met het parlement is besproken en waarover 
een internetconsultatie heeft plaatsgevonden. Vervolgens is in 2013 een voorontwerp (toetsversie) 
opgesteld waarop eveneens diverse belangenorganisaties en stakeholders een reactie hebben 
gegeven en inbreng hebben geleverd. Er is bij de voorbereiding veel inbreng en intensieve 
betrokkenheid geweest van belangenorganistaties, vertegenwoordigers van andere overheden, 
praktijkdeskundigen, wetenschappers en andere belangstellenden. De inbreng en reacties zijn 
waardevol geweest bij het verder vormgeven van het wetsvoorstel.  
Die praktijk en werkwijze wordt voortgezet bij de uitvoeringsregelgeving. Zo is voor de 
uitvoeringsregelgeving in 2013 een hoofdlijnennotitie verschenen. In een aantal brieven is het 
parlement geïnformeerd over de contouren en de voortgang van de uitvoeringsregelgeving. 
Tegelijk met deze nota naar aanleiding van het verslag ontvangt u de kabinetsbrief Contouren 
uitvoeringsregelgeving over de voorgenomen inhoud en uitwerking daarvan. Aan de hand daarvan 
kan vroegtijdig een inhoudelijk debat worden gevoerd over de hoofdlijnen van de 
uitvoeringsregelgeving. De resultaten daarvan worden vervolgens betrokken bij de uitwerking 
daarvan in concrete ontwerpteksten. Vervolgens zal het gebruikelijke overleg met decentrale 
overheden en andere belanghebbenden plaatsvinden. Ook zullen de gebruikelijke toetsen en 
adviesverplichtingen worden uitgevoerd, zoals de lastentoets door ACTAL of het advies van de 
Raad voor de rechtspraak. 
De wettelijke waarborgen van de voorhangprocedure bij het parlement en de maatschappelijke 
participatie bieden in aanvulling daarop een extra waarborg voor een zorgvuldig 
totstandkomingsproces. In reactie op de opmerking van de leden van de fractie van de PvdD over 
de benodigde spreektijd voor de behandeling van een ontwerp-AMvB, kan erop worden gewezen 
dat het uiteraard aan uw Kamer is om de agenda te bepalen en dat, bijvoorbeeld in een AO, 
hiervoor de benodigde spreektijd op maat kan worden ingeruimd (4.150). Daarnaast zijn er 
natuurlijk ook nog de reguliere wijzen van informatie-uitwisseling en discussie, zoals algemene 
overleggen en het stellen en beantwoorden van schriftelijke vragen.  
Transparant en zorgvuldig totstandkomingsproces 
Met de wettelijk vastgelegde voorhang en met de publieksparticipatie en alle aanvullende acties 
ontstaat een transparant en open proces, dat aansluit bij de Visie en het Actieplan Open Overheid 
35
(Open Government Partnership) . Er is dan ook geenszins sprake van “het wegstoppen van de 
inhoudelijke normen”, zoals de leden van de fractie van de PvdD suggereren (4.149). Parlement 
en publiek zijn immers vroegtijdig en in een open proces bij de totstandkoming van de 
uitvoeringsregels betrokken. 
Bovendien zullen de resultaten van dat proces (de voorhang en alle ontvangen adviezen van de 
decentrale overheden, belanghebbenden en publiek) worden meegezonden met de adviesaanvraag 
aan de Afdeling advisering van de Raad van State. De Afdeling kan deze stukken daarmee 
betrekken bij de eigen advisering.  
Parlement is op verschillende momenten aan zet en kan bij de Invoeringswet de balans opmaken  
36
Zoals in de brief van 1 oktober 2014 is uiteengezet kent de stelselherziening een gefaseerde op- 
en aanbouw. De eerste module bestaat uit het wetsvoorstel, de uitvoeringsregelgeving en de 
invoeringsregelgeving. Ook zijn er enkele aanvullingswetten in voorbereiding, waarbij de 
Omgevingswet wordt uitgebreid met onderwerpen als natuur, bodem, geluid en grond en 
eigendom. Deze stapsgewijze opbouw binnen de eerste module biedt het parlement de 
mogelijkheid om op diverse momenten invloed uit te oefenen op de inhoud van de nieuwe 
regelgeving. Dit komt daarmee tegemoet aan de leden van de VVD-fractie (1.1) die van mening 
zijn dat op deze manier – waarbij de AMvB’s in een voorhangprocedure aan het parlement worden 
voorgelegd – ook recht gedaan kan worden aan de opmerkingen van de Raad van State, zonder 
                                                
35
 Kamerstukken II 2013/14, 32 802 nr. 5, visie blz. 13, actieplan, blz. 28. 
36
 Kamerstukken II 2014/15, 33 118, nr. 17. 
109
