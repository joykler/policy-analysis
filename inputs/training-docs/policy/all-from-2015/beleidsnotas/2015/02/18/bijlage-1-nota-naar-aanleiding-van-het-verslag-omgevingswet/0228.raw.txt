12 Implementatie, digitalisering, uitvoering, toezicht en 
handhaving 
12.1 Inleiding 
Verschillende fracties hebben vragen gesteld over het belang van implementatie van het 
wetsvoorstel. Veel vragen zijn gericht op de wijze waarop de invoering van de Omgevingswet 
wordt ondersteund en welke inzet de regering daarop pleegt. De regering onderschrijft zeer zeker 
het grote belang van een adequate en tijdige implementatie. Gezamenlijk met de 
uitvoeringspraktijk willen de betrokken overheden ervoor zorgen dat de uitvoeringspraktijk in staat 
is de Omgevingswet naar letter en geest uit te voeren. Want alleen dan worden de verbeterdoelen 
van de Omgevingswet ook daadwerkelijk gehaald.  
Daarom is het Rijk in 2013 samen met de VNG, IPO en UvW een verkenning gestart naar de 
inrichting van een gezamenlijk implementatieprogramma dat de uitvoeringspraktijk tijdig in staat 
stelt naar letter en geest van de Omgevingswet te handelen. Uit eerdere implementatietrajecten is 
de les getrokken dat tijdig beginnen met de voorbereiding van de implementatie en dit in 
gezamenlijkheid te doen tussen het Rijk en de decentrale overheden succesfactoren zijn. Met het 
72
gezamenlijke implementatietraject wordt mede uitvoering gegeven aan de motie-Van Veldhoven 
die uitspreekt dat bij de decentralisatie van taken rekening moet worden gehouden met de kennis 
en kunde van decentrale overheden. 
Vanuit de verkenning liggen er nu verschillende bouwstenen om te komen tot een gezamenlijk 
implementatieprogramma en tot verschillende voorstellen over digitalisering (zie ook paragraaf 
12.4). De heer J.C. Verdaas is gevraagd om het komend half jaar op basis van alle bouwstenen 
voorstellen te doen voor interbestuurlijke afspraken over de uit te voeren maatregelen, organisatie 
van de samenwerking en bekostiging. Rijk, VNG, UvW en IPO streven er gezamenlijk naar deze 
afspraken rond de zomer vast te leggen in een Bestuursakkoord.  
12.2 Invoering 
De leden van de fractie van de ChristenUnie hebben grote zorgen over de vraag hoe de 
omvangrijke wijzigingen gaan landen in de uitvoeringspraktijk (1.81). In dit verband vragen de 
leden van de fractie van D66 zich af hoe het Rijk de uitvoering van de Omgevingswet gaat 
begeleiden en ondersteunen. En op welke manier het Rijk betrokken blijft om deze grote omslag in 
de fysieke leefomgeving goed te laten landen. Tot slot willen deze leden weten door welke partij de 
kosten voor de uitvoering en implementatie worden betaald (10.7). De leden van de CDA-fractie 
willen weten hoe de cultuurverandering bij bestuurders, ambtenaren en initiatiefnemers in gang 
wordt gezet, ingebed- en geborgd wordt (2.18). De leden van de fractie van de ChristenUnie 
willen weten hoe de regering de kennis en deskundigheid van burgers, bedrijven en overheden 
gaat ondersteunen (5.99). 
De in het kader van de verkenning uitgevoerde impact-analyse toont aan dat de grootste impact 
van de Omgevingswet op de uitvoeringspraktijk voortkomt uit vergroting van de flexibiliteit en 
afwegingsruimte, meer algemene regels en een meer samenhangende benadering van de fysieke 
leefomgeving. Dit doet een flink beroep op de uitvoeringskracht van partijen die met de 
Omgevingswet aan de slag gaan. Werkprocessen moeten veranderen (meer samenwerking binnen 
en tussen organisaties), mensen hebben andere competenties nodig en digitale systemen moeten 
worden aangepast. Het vraagt om medewerkers die bereid en in staat zijn om ook vanuit de positie 
van de initiatiefnemer te denken. Medewerkers die in samenspraak met burgers, bedrijven en 
maatschappelijke organisaties oplossingen bedenken. En die goed toegerust zijn om toezicht en 
handhaving te kunnen uitvoeren. Het vraagt ook wat van bestuurders. De Omgevingswet biedt 
afwegingsruimte, maar het is aan bestuurders om daar daadwerkelijk invulling aan te geven. Dat 
                                                
72
 Kamerstukken II 2011/12, 31 953, nr. 49.  
228 
 
