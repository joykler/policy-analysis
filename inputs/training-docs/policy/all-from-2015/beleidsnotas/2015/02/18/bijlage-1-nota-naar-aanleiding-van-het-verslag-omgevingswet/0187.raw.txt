eerst een plan-mer-beoordeling wordt verricht. Uitsluitingsdrempels, zoals de huidige D-lijst-
drempels, kunnen niet worden gebruikt omdat de plan-mer-richtlijn (2001/42/EG) voorschrijft dat 
de plan-mer-beoordeling moet plaatsvinden aan de hand van de relevante criteria van bijlage II 
van die richtlijn. Er kan ook onder de uitsluitingsdrempels sprake zijn van aanzienlijke 
milieueffecten.  
9.1.5 Commissie voor de milieueffectrapportage 
Hoofdelementen regeling milieueffectrapportage op wetsniveau 
De regering onderstreept in het wetsvoorstel het belang van de Commissie voor de 
milieueffectrapportage voor de kwaliteitsborging van de mer en deelt het standpunt van de leden 
van de fracties van de ChristenUnie, D66 en de SP (14.85, 4.61, 4.137, 14.7) dat de mer en de 
onafhankelijkheid van de Commissie goed geborgd moeten worden. Zo zal geregeld moeten 
worden dat de door de Commissie te benoemen deskundigen voor een werkgroep niet betrokken 
zijn geweest bij een project of plan waarover de Commissie advies uitbrengt. Het betreft hierbij bij 
uitstek nadere regelgeving over de werkwijze van de Commissie waarvoor regeling bij AMvB (het 
Omgevingsbesluit) het meest geëigend is. Doordat ook andere nadere regelgeving over 
adviesorganen bij AMvB wordt geregeld wordt daarmee ook gelaagdheid voorkomen. Daarvoor is in 
artikel 17.5 van het wetsvoorstel een grondslag opgenomen die in het Omgevingsbesluit moet 
worden ingevuld. Voor de regulering van de mer zijn de meest essentiële onderdelen van de mer in 
het wetsvoorstel opgenomen, zoals de aanwijzing van de plan-mer plicht, het 
alternatievenonderzoek en de verplichte advisering bij plan-mer door de Commissie voor de mer. 
Ook is de Commissie voor de mer op wetsniveau vastgelegd. Hiermee, en doordat verplicht uit te 
werken grondslagen zijn opgenomen, zijn de belangrijkste elementen van de regeling van mer en 
de Commissie voor de mer op wetsniveau goed geborgd.  
In het wetsvoorstel is gekozen voor een verplicht toetsingsadvies door de Commissie voor de mer 
bij plan-mer. De regering merkt naar aanleiding van vragen van de leden van de fracties van de 
ChristenUnie en D66 hierover (5.73, 5.75a, 5.165) op dat uiteindelijk het bevoegd gezag 
verantwoordelijkheid draagt voor de kwaliteit van de informatie voor de besluitvorming waarvan 
het MER onderdeel uitmaakt. In lijn met die verantwoordelijkheid krijgt het bevoegd gezag ook 
meer ruimte om bij projecten van geval tot geval na te gaan of een toetsingsadvies meerwaarde 
heeft. Deze meerwaarde kan onder meer samenhangen met de mate waarin het bevoegd gezag 
ervaring heeft en daarmee de kwaliteit van het MER beter kan inschatten, of vooraf advies heeft 
gevraagd in het kader van het plan dat voorziet in het complexe project. Het bevoegd gezag wordt 
in staat geacht en ook in staat gesteld om bij projecten keuzes op goede gronden te maken en 
daarin een actieve rol te vervullen. De regering verwacht, in tegenstelling tot deze leden, niet dat 
de kosten van het advies daarbij doorslaggevend zullen zijn, zeker niet bij complexe projecten. 
Juist bij deze complexe projecten is een goede voorbereiding van belang in verband met het 
draagvlak. Daarbij kan ook de Commissie voor de mer een rol spelen. Ook bij de initiatiefnemer en 
het bevoegd gezag is bekend dat juist bij complexe projecten de kosten voor vertraging door 
onvoldoende voorbereiding vele malen hoger zijn dan de kosten van een toetsingsadvies. De 
Commissie voor de mer heeft door haar deskundigheid haar meerwaarde al voldoende bewezen. 
Ook de eerste signalen van de Commissie voor de mer wijzen niet op een invloed van de nieuwe 
tariefstelling op het aantal vrijwillig gevraagde adviezen. 
Tariefstelling 
In verband met de vragen van de leden van de fractie van de ChristenUnie (14.68, 14.69, 14.70) 
over de bekostiging van de Commissie voor de mer kan het volgende worden opgemerkt. In 
aanvulling op hun juiste constatering dat voor de vrijwillige adviezen moet worden betaald, moet er 
per 1 juli 2014 ook betaald worden voor de verplichte adviezen, zodat de kosten voor de exploitatie 
van de Commissie geheel gedekt worden door de tariefstelling. De tariefstelling van de Commissie 
voor de mer voor hun adviezen is te vinden op de website van de Commissie. Er is geen 
onderscheid tussen de tarieven voor vrijwillige en verplichte adviezen. Het basistarief in 2015 voor 
187
