zeer grote mate is gebaseerd onderling vertrouwen en transparantie tussen de te onderscheiden 
overheidsinstanties. In de organieke wetgeving, in daaraan ondersteunende wetgeving en in het 
voorliggende wetsvoorstel zijn naar het oordeel van de Regering adequate voorzieningen getroffen 
voor de gevallen waarin horizontaal of verticaal sprake is van doorkruising van wettelijke regels of 
van taakverwaarlozing.  
7.6 Interbestuurlijk toezicht 
De leden van de VVD-fractie vragen in verband met het vertrouwen tussen overheden naar de 
bestuurlijke afstemming met betrekking tot de Wet revitalisering generiek toezicht (Wet RGT) 
(1.44). Het huidige interbestuurlijke toezicht, zoals vastgelegd in de Wet RGT, gaat al uit van 
groter vertrouwen en betere afstemming tussen overheden. Zo zijn de meeste vormen van 
specifiek toezicht afgeschaft en maakt de toezichthouder zoveel mogelijk gebruik van informatie 
die al beschikbaar is in het kader van de zogenaamde horizontale verantwoording (bijvoorbeeld 
verantwoording van het college van burgemeester en wethouders aan de gemeenteraad).  
De betrokken overheden hebben verder nauw samengewerkt bij de implementatie van het herziene 
interbestuurlijke toezicht. Zo zijn door het Ministerie van Binnenlandse Zaken en Koninkrijksrelaties 
samen met de VNG, KING en IPO voorlichtingsbijeenkomsten georganiseerd en is een handboek 
Wet RGT opgesteld. Op dit moment verricht het Ministerie van Binnenlandse Zaken en 
Koninkrijksrelaties een tussenmeting naar de werking van het herziene interbestuurlijke toezicht. 
Naar verwachting wordt uw Kamer dit voorjaar ge√Ønformeerd over de uitkomsten van deze 
tussenmeting.
