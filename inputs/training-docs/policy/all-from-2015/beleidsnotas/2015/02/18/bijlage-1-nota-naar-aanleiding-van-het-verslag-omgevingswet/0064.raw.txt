De regering is het eens met de vragensteller dat de drinkwatervoorziening optimaal moet zijn 
beschermd maar is ook van mening dat de bescherming van de bronnen waaruit water wordt 
gewonnen voor de bereiding van drinkwater in lijn van de motie-Smaling op een toereikende wijze 
in het wetsvoorstel wordt verankerd. In artikel 2.18, tweede lid, onder c, is bepaald dat de 
provincies tot taak hebben om de kwaliteit van het grondwater in 
grondwaterbeschermingsgebieden te beschermen met het oog op de drinkwaterwinning. Op grond 
van artikel 2.27 is het Rijk verplicht om instructieregels te stellen over de omgevingsverordening 
van de provincie met het oog op de bescherming van regionale wateren waaruit water voor de 
drinkwaterwinning wordt onttrokken. Deze regels zullen worden opgenomen in het voorgenomen 
Besluit kwaliteit leefomgeving. Uitgangspunt daarbij is dat aan drinkwaterbronnen een passende 
bescherming wordt toegekend en dat geen potentieel verontreinigende of risicovolle activiteiten 
worden toegestaan in het grondwaterbeschermingsgebied. De levering van drinkwater zelf wordt 
naar de mening van de regering op een toereikende wijze geborgd door de Drinkwaterwet. Daar 
verandert het wetsvoorstel niets aan.  
Een aanvulling van artikel 2.1, derde lid, met een nieuw onderdeel zoals door de leden van de SGP-
fractie wordt voorgesteld, vindt de regering niet nodig. In artikel 2.1, derde lid, zijn namelijk al 
twee onderdelen opgenomen die ook zien op de bescherming van drinkwaterbronnen: ‘het beheer 
van watersystemen’ en ‘het beheer van natuurlijke hulpbronnen’. 
Over de aangenomen motie van de leden Jacobi/Van Veldhoven merkt de regering op dat in 
overeenstemming met het dictum van de motie, hieraan uitvoering wordt gegeven in de 
Structuurvisie Ondergrond die momenteel in voorbereiding is. In de brief van de Minister van 
16
Infrastructuur en Milieu van 12 februari 2014 is dat ook als zodanig verwoord. 
Toedeling van taken 
De regering deelt niet de mening van de leden van de SP-fractie dat de ruimtelijke bescherming 
van drinkwaterbronnen een rijkstaak is (4.76). De bescherming van de kwaliteit van regionale 
watersystemen (waaronder zowel grondwaterlichamen als regionale oppervlaktewaterlichamen 
vallen) is primair een taak van de provincies en waterschappen. Gelet op de schaalgrootte van 
bijvoorbeeld grondwaterbeschermingsgebieden is de regering van mening dat de bescherming van 
grondwaterlichamen een provinciale taak moet blijven. Grondwaterbeschermingsgebieden zijn vaak 
gemeente-overstijgend, maar zijn zo klein dat het niet effectief zou zijn als het Rijk de ruimtelijke 
bescherming van de kwaliteit van het grondwater voor waterwinning aan zich trekt. Ook uit het 
oogpunt van doelmatigheid of doeltreffendheid zijn er geen redenen waarom de 
grondwaterbescherming een taak behoort te zijn waarmee het Rijk moet worden belast. De 
provincies vervullen deze taak in het huidige stelsel en dat verloopt naar tevredenheid. Hetzelfde 
geldt voor de bescherming van regionale oppervlaktewaterlichamen (de bescherming van kwaliteit 
van de rijkswateren is overigens wel een taak van het Rijk). Er is daarom geen reden om 
wijzigingen aan te brengen in de toedeling van de taken voor bescherming van drinkwaterbronnen. 
Overigens heeft het Rijk wel zeggenschap over de taakuitoefening door de provincies. De 
eerdergenoemde instructieregels zijn juist bedoeld om het nationale belang van een goede 
bescherming van drinkwaterbronnen te kunnen behartigen. Op dit moment wordt een verkenning 
uitgevoerd naar de behoefte aan strategische grondwatervoorraden en nationale 
grondwaterreserves voor de drinkwatervoorziening, zoals aangekondigd in de Beleidsnota 
17
Drinkwater . In het kader van de Structuurvisie Ondergrond zullen, in overleg met provincies en 
drinkwaterbedrijven, zo nodig nationale grondwaterreserves worden aangewezen. Als blijkt dat er 
behoefte is aan (aanvullende) strategische voorraden is het primair de taak van provincies om deze 
te beschermen.  
                                                
16
 Kamerstukken II 2013/14, 33 136, nr. 6. 
17
 Kamerstukken II 2013/14, 27 625, nr. 316, bijlage.
