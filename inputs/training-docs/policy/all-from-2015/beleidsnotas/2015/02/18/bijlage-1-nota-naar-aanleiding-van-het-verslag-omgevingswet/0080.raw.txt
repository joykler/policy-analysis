infrastructuur te beschermen via instructieregels over omgevingsplannen en 
waterschapsverordeningen. Een verdere verbetering van het juridische instrumentarium voor 
wandel- en fietspaden zal worden geboden door de voorziene inbouw van de Wegenwet in de 
Omgevingswet. De Wegenwet regelt onder meer de openbaarheid van wegen, wat vooral voor 
particuliere, kleine en onverharde wegen een aandachtspunt is.  
3.10 Gelijkwaardig beschermingsniveau  
3.10.1 Algemeen 
Verbeterdoelen en behoud van het goede 
In paragraaf 3.2 heeft de regering uiteengezet dat het wetsvoorstel en de uitvoeringsregelingen 
ertoe strekken tot een samenhangende ontwikkeling van de fysieke leefomgeving te komen. De 
ambitie om een veilige en gezonde fysieke leefomgeving en een goede omgevingskwaliteit te 
bereiken en in stand te houden die ook in de doelstelling van de Omgevingswet is verwoord, vergt 
dus ook een visie op de wijze waarop de huidige wet- en regelgeving wordt ingepast in de 
uitvoeringsregelingen. Daarin zijn ook immers regels opgenomen om die doelstelling te bereiken. 
Die regels worden omgezet naar de sturingsinstrumenten van het wetsvoorstel, zoals 
omgevingswaarden, instructieregels, algemene regels over activiteiten en vergunningvereisten 
voor activiteiten. Ook de (verdeling) van overheidstaken en –bevoegdheden is van belang. De 
ontwerpopgave behelst niet alleen het terug laten keren van regels, maar ook het bedienen van de 
verbeterdoelen die in paragraaf 2.2 zijn genoemd. Dat kan een spanningsveld opleveren. 
Benaderingswijze van het ontwerpprincipe ‘gelijkwaardige bescherming’  
De veronderstelling van de leden van de GroenLinks-fractie (7.25) dat de op het wetsvoorstel te 
baseren uitvoeringsregelingen uitgaan van een gelijkwaardig beschermingsniveau ten opzichte van 
het huidige omgevingsrecht kan de regering bevestigen. Al eerder heeft de Minister van 
27
Infrastructuur en Milieu aan uw Kamer toegezegd dat bij het ontwerp van de nieuwe 
uitvoeringsregelgeving een gelijkwaardige bescherming als één van de ontwerpprincipes zal 
worden gehanteerd.  
Dat uitgangspunt kent twee benaderingswijzen: de procedurele en de inhoudelijke. De procedurele 
benaderingswijze houdt in dat besluitvormingsprocessen of -procedures, waaronder inspraak en 
rechtsbescherming, een waarborg bieden voor de kwaliteit van de besluitvorming door 
bestuursorganen. Die benaderingswijze krijgt vooral gestalte in het wetsvoorstel zelf en het 
Omgevingsbesluit. De inhoudelijke benaderingswijze ziet op de mate waarin de beoogde 
bescherming van de genoemde belangen op AMvB-niveau wordt geboden. Het houdt in dat de 
voorgenomen AMvB’s zoveel mogelijk in een zelfde mate of op een gelijkwaardige wijze 
bescherming bieden tegen aantasting van essentiële belangen op het terrein van de fysieke 
leefomgeving als de huidige wet- en regelgeving. Deze benaderingswijze zal gestalte krijgen in het 
Besluit kwaliteit leefomgeving, het Besluit activiteiten leefomgeving en het Besluit bouwwerken 
leefomgeving. 
Een gelijk beschermingsniveau of gelijkwaardig? 
Het antwoord op de vraag van de leden van de D66-fractie waarom gekozen is voor een 
‘gelijkwaardig’ en niet voor een ‘gelijk’ beschermingsniveau (5.70) kan als volgt worden toegelicht. 
Om de verbeterdoelen die met de stelselherziening moeten worden bereikt en om de 
(systeem)keuzes die op wetsniveau zijn gemaakt door te trekken naar de uitvoeringsregelgeving 
zal de bestaande uitvoeringsregelgeving opnieuw worden doordacht en uitgeschreven. Dat leidt er 
toe dat de bestaande regels niet altijd op identieke of sterk vergelijkbare wijze zullen worden 
overgebracht naar de beoogde AMvB’s. Wel betekent dit dat het nieuwe stelsel óf op een 
                                                
27
 Kamerstukken II 2011/12, 33 118, nr. 1.
