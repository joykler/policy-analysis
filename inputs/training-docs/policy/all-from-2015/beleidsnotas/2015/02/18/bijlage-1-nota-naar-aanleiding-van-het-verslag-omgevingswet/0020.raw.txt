 het bewerkstelligen van een samenhangende benadering van de fysieke leefomgeving in 
beleid, besluitvorming en regelgeving; 
 het vergroten van de bestuurlijke afwegingsruimte door een actieve en flexibele aanpak 
mogelijk te maken voor het bereiken van doelen voor de fysieke leefomgeving; 
 het versnellen en verbeteren van besluitvorming over projecten in de fysieke leefomgeving. 
De maatschappelijke doelen zijn verwoord in artikel 1.3: 
“Deze wet is, met het oog op duurzame ontwikkeling, gericht op het in onderlinge samenhang: 
a. bereiken en in stand houden van een veilige en gezonde fysieke leefomgeving en een goede 
omgevingskwaliteit, en 
b. doelmatig beheren, gebruiken en ontwikkelen van de fysieke leefomgeving ter vervulling van 
maatschappelijke functies.” 
De verbeterdoelen drukken uit wat de regering wil bereiken met de stelselherziening van het 
omgevingsrecht. Het zijn de doelen van het proces van de stelselherziening. Die verbeterdoelen 
zijn bereikt als de Omgevingswet – in volle omvang en met bijbehorende uitvoeringsregelgeving – 
in werking is.  
De maatschappelijk doelen van het wetsvoorstel (zoals opgenomen in artikel 1.3) daarentegen 
bepalen hoe het wettelijke instrumentarium moet worden toegepast. Het zijn de doelen van de wet 
zelf, die de doelen van de huidige omgevingswetgeving bundelen en verbreden. Zij krijgen hun rol 
pas na de inwerkingtreding van de Omgevingswet. In paragraaf 3.2 wordt nader op de betekenis 
van de maatschappelijke doelen ingegaan. 
Ook vragen deze leden of er in de aanloop naar het wetsvoorstel nog meer verbeterdoelen zijn 
overwogen en, als dat het geval is, waarom deze dan uiteindelijk niet in het voorstel zijn 
opgenomen (1.74). De verbeterdoelen van de stelselherziening zijn niet in het wetsvoorstel 
opgenomen, maar in de memorie van toelichting. Ook waren zij – in iets andere bewoordingen – al 
te vinden in de brieven die, vooruitlopend op het wetgevingsproces, hierover aan uw Kamer zijn 
5
gezonden. In de loop van het traject heeft de regering geen verbeterdoelen losgelaten of 
toegevoegd. Ook zijn na de aanvankelijke besluitvorming in het kabinet geen andere 
verbeterdoelen overwogen. 
Deze leden vragen verder op grond van welke uitgangspunten de regering een ‘beargumenteerde 
keuze’ heeft gemaakt als de verschillende doelstellingen met elkaar schuren (1.75). De regering 
weegt bij een dergelijke keuze de effecten op de verbeterdoelen, de aansluiting op de 
uitgangspunten die in hoofdstuk 2 van de memorie van toelichting zijn beschreven, de standpunten 
van maatschappelijke actoren en andere betrokken belangen. Elke afweging is maatwerk. De 
memorie van toelichting beschrijft de resultaten van dergelijke afwegingen door de regering. Ook 
de nota’s van toelichting van de voorgenomen AMvB’s zullen de resultaten van dergelijke 
afwegingen bevatten. 
2.3 Paradigmawisseling 
Een andere manier van denken faciliteren met stelselherziening 
Leden van de VVD-fractie vragen welke stappen nodig zijn om te komen tot een 
paradigmawisseling en wat geleerd kan worden van de Crisis- en herstelwet (1.10, 1.12).  
Zoals in paragraaf 2.1 is beschreven heeft de regering vastgesteld dat gedurende de laatste vijftig 
jaar het opgebouwde wettelijk stelsel op het terrein van de fysieke leefomgeving een 
beoordelingskader heeft gecreëerd waardoor – vanuit het omgevingsrecht bezien – op een 
gefragmenteerde manier naar de wereld wordt gekeken. Tegelijkertijd is er een behoefte om 
opgaven in de fysieke leefomgeving steeds minder sectoraal en steeds meer in samenhang te 
benaderen. Dat gebeurt door spelers in het veld, en dat komt ook in ontwikkelingen in het 
                                                
5
 Kamerstukken II 2010/11, 31 953, nr. 40; Kamerstukken II 2011/12, 33 118, nrs. 1 en 3. 
20 
 
