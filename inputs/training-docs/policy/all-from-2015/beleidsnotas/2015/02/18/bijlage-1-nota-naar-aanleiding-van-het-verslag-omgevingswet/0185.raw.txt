toepassing. Omdat niet ieder mer-plichtigproject zo maatschappelijk ingrijpend of complex is dat 
een sneller-beter-aanpak gewenst is, wordt uitbreiding van de wettelijke plicht tot participatie op 
grond van het criterium ’mer-plicht‘ niet wenselijk gevonden. Een voorbeeld is een omgevingsplan 
dat voorziet in de mogelijkheid van uitbreiding van een bedrijf in de nabijheid van een 
natuurgebied. Dat kan planmer-plichtig zijn als daarvoor een passende beoordeling is vereist, 
terwijl zo’n ontwikkeling niet altijd complex of maatschappelijk ingrijpend is. 
9.1.3 Aanwijzing mer-plicht 
Aanwijzing plan-mer-plicht sluit aan bij de systematiek van de smb-richtlijn 
Vragen van diverse fracties gaan over de relatie tussen algemene regels en een mer-plicht. Zo zijn 
er vragen gesteld door de fracties van de SP en de ChristenUnie over de mer-plicht voor algemene 
regels (4.63, 5.163). De Omgevingswet dient naast de genoemde plannen en programma’s, ook 
rijksregels en verordeningen aan te wijzen als mogelijk plan-mer-plichtig, zo menen deze fracties.  
De regering merkt hierover op dat de vraag of sprake is van een plan-mer plicht volgt uit de smb-
richtlijn. Op grond van deze smb-richtlijn geldt de plan-mer plicht voor plannen die het kader 
vormen voor de toekenning van toekomstige toestemmingen voor de in bijlagen I en II bij de mer-
richtlijn genoemde projecten. In de meeste gevallen zullen algemene regels, zoals algemene 
rijksregels voor activiteiten, instructieregels en verordeningen niet vallen onder de definitie van 
plannen of programma’s als bedoeld in de smb-richtlijn. Het gaat hier immers om algemeen 
verbindende voorschriften met een algemene strekking. Er is daarmee geen sprake van een plan in 
de zin van de smb-richtlijn. In een enkel geval kunnen algemene regels naast deze regels van 
algemene strekking ook regels bevatten die kaderstellend zijn voor mer-(beoordelings)plichtige 
projecten. Zo bevat het omgevingsplan, naast regels van algemene strekking, ook locatiespecifieke 
regels die kaderstellend kunnen zijn voor een mer-plichtig project. Voor een omgevingsplan kan 
dan ook een plan-mer-plicht van toepassing zijn. Plannen en programma’s waarvoor een plan-MER 
moet worden gemaakt, worden in het wetsvoorstel niet meer expliciet aangewezen. Hiermee is 
gekozen voor een andere systematiek dan in artikel 7.2 van de Wet milieubeheer, waarin plan-
mer-plichtige plannen expliciet zijn aangewezen. Aan de hand van de criteria van artikel 16.34 van 
het wetsvoorstel kan worden bepaald of er een plan-MER gemaakt moet worden. Daarmee wordt 
aangesloten bij de systematiek van de artikelen 2 en 3 van de smb-richtlijn. Door die systematiek 
te volgen wordt voorkomen dat zich de situatie kan voordoen dat een bepaald plan of programma 
waarvoor een plan-MER gemaakt moet worden ten onrechte niet op de limitatieve lijst is 
opgenomen.  
Project-mer-plicht en algemene regels 
Een vraag van de leden van de fracties van de SP, de ChristenUnie en D66 die hiermee 
samenhangt betreft de project-mer plicht. De vraag van deze leden is (4.64, 5.164, 9.2) of het 
reguleren van activiteiten met algemene regels in overeenstemming is met de mer-
(beoordelings)plicht op grond van Europese mer-richtlijn. Deze richtlijn vraagt immers om een 
voorafgaand besluit voor mer-(beoordelings)plichtige projecten.  
De regering kan deze vraag als volgt beantwoorden. Een activiteit kan in overeenstemming zijn 
met de algemene regels in bijvoorbeeld een omgevingsplan of een waterschapsverordening. 
Wanneer een dergelijke activiteit echter ook een mer-(beoordelings)plichtig project is als bedoeld 
in de bijlagen I en II van de mer-richtlijn zal daarvoor altijd een voorafgaand besluit (vergunning) 
worden vereist. Dit is als volgt geregeld. Artikel 16.41 van het wetsvoorstel bepaalt dat bij AMvB 
(het Omgevingsbesluit) projecten en bijbehorende besluiten worden aangewezen waarvoor bij de 
voorbereiding van het besluit een milieueffectrapport moet worden gemaakt. Ook worden projecten 
en bijbehorende besluiten aangewezen waarvoor een mer-beoordeling moet worden verricht. De 
aan te wijzen projecten komen overeen met de mer-(beoordelings)plichtige projecten die zijn 
genoemd in de bijlagen I en II van de mer-richtlijn. Voor een in het Omgevingsbesluit aangewezen 
project is dus altijd een besluit (vergunning) nodig. Het vereiste van een besluit (vergunning) geldt 
daarmee ook als de activiteit op grond van decentrale regels (zoals een omgevingsplan of 
185 
 
