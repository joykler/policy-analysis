Nummer Vraag Partij Antwoord 
 in 
 paragraaf 
Genoemde leden vragen of hiervoor geen juridische grondslag nodig 
is in dit artikel.  
14.29 Artikel 2.23 en 2.25 ChristenUnie 14.2.8 
De leden van de ChristenUnie-fractie lezen dat aan instructieregels 
een termijn kan worden gesteld (artikel 2.23 en 2.25 vierde lid). 
Zolang de instructieregel nog niet is verwerkt in het omgevingsplan, 
heeft deze geen bindende werking richting burgers. Deze leden 
vragen wat er gebeurt als de instructieregel niet binnen de gestelde 
termijn wordt opgevolgd. Geldt er dan wel bindende werking, zo 
vragen zij.  
14.30 Artikel 2.25 ChristenUnie 14.2.10 
De leden van de ChristenUnie-fractie constateren dat artikel 2.25 de 
inhoud bepaalt van instructieregels van het Rijk. Op grond van het 
derde lid onderdeel b kunnen de instructieregels van het Rijk ook 
betrekking hebben op omgevingswaarden die het gemeentebestuur 
in het omgevingsplan of het provinciebestuur in de 
omgevingsverordening op eigen initiatief vaststelt. Deze regels 
kunnen er echter niet toe strekken dat deze regels alsnog in het 
omgevingsplan of de omgevingsverordening moeten worden 
opgenomen. Genoemde leden vragen of deze regels er wel toe 
kunnen strekken dat deze regels worden geschrapt.  
14.31 Op grond van het vijfde lid kunnen de regels over een ChristenUnie 4.5 
omgevingsverordening inhouden dat bij die verordening afwijkende 
regels kunnen worden gesteld. Genoemde leden vragen waarom 
deze bepaling niet is ingekaderd, bijvoorbeeld door te stellen dat 
afwijkende regels alleen ten dienste kunnen zijn van behoud dan wel 
verbetering van de kwaliteit van de leefomgeving.  
14.32 Artikel 2.32 ChristenUnie 4.2.7 
De leden van de ChristenUnie-fractie lezen dat op grond van artikel 
2.32 ontheffing van een instructieregel mogelijk is. Ontheffing wordt 
alleen verleend als de uitoefening van de taak of bevoegdheid 
waarvoor ontheffing wordt gevraagd onevenredig wordt belemmerd 
in verhouding tot het belang dat wordt gediend met de regel 
waarvan ontheffing is gevraagd. Deze leden vragen wat onevenredig 
belemmerend is, als onderdeel van een integrale afweging. Moet dit 
uit jurisprudentie gaan blijken? Deze leden vragen of in dit artikel 
niet expliciet moet worden gemaakt dat een  ontheffing alleen kan 
worden verleend als dit ten dienste is van behoud dan wel 
verbetering van de kwaliteit van de leefomgeving.  
14.33 Artikel 2.39 ChristenUnie 14.2.11 
De leden van de ChristenUnie-fractie zien dat artikel 2.39 de 
leggerplicht voor waterstaatswerken regelt. Op grond van het 
tweede lid geldt een uitzondering voor waterstaatswerken die in 
beheer zijn bij een ander openbaar lichaam dan een waterschap of 
het Rijk. Het vierde lid biedt de mogelijkheid om vrijstelling te 
verlenen van de leggerplicht omdat het voor sommige 
watersystemen te veel gevraagd zou zijn om vorm, afmeting, ligging 
en constructie in een legger op te nemen. Deze leden vragen 
waarom voor de situaties genoemd in het tweede lid niet ook 
gebruik wordt gemaakt van de mogelijkheid van het vierde lid zodat 
er altijd op inhoudelijke gronden een afweging wordt gemaakt of een 
legger nodig is.  
14.34 Artikel 3.2 ChristenUnie 8.3.2 
Blijkens artikel 3.2 constateren de leden van de ChristenUnie-fractie 
dat een omgevingsvisie de hoofdlijnen bevat van de voorgenomen 
ontwikkeling, het gebruik, het beheer, de bescherming en het 
behoud van het grondgebied en de hoofdzaken van het voor de 
fysieke leefomgeving te voeren integrale beleid. Artikel 16.86 biedt 
de mogelijkheid om regels te stellen over procedurele en 
vormvereisten. Maar blijkens de MvT is de inzet om daarvan in dit 
geval zo min mogelijk gebruik te maken. Genoemde leden wijzen er 
op dat artikel 3.2 niet verplicht tot het beschrijven van de aanwezige 
kwaliteit van de fysieke leefomgeving. Zij vragen waarom dit niet is 
opgenomen, aangezien dit een belangrijke voorwaarde is om te 
zorgen dat alle te beschermen elementen van de omgeving in beeld 
zijn.  
14.35 Artikel 3.9 ChristenUnie 8.4.2 
Als aannemelijk is dat niet wordt voldaan of niet zal worden voldaan
