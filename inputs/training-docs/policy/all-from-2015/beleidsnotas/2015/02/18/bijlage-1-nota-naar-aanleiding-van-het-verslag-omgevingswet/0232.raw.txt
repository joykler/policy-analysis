74 75
doorberekening van handhavingskosten en het rapport Maat houden 2014 gelden daarbij als 
toetsingskader. Als uitzonderingen op de regel dat geen doorberekening plaatsvindt, noemt dit 
toetsingskader de situatie dat individuele (rechts-)personen of groepen van (rechts)personen in 
substantiële mate profijt hebben bij toezicht en handhaving en de situatie dat individuele 
(rechts)personen of groepen van (rechts)personen de overheid aanwijsbaar dwingen tot meer dan 
regulier toezicht en handhaving. Naar het oordeel van de regering zijn deze uitzonderingen op de 
beleidsterreinen die onder de Omgevingswet vallen in het algemeen niet aan de orde. Of per saldo 
de uitvoering van VTH-taken onder Omgevingswet meer gaat kosten dan nu, is nog niet met 
zekerheid te zeggen. Zo is nu nog niet goed in te schatten in welke mate er verdere vervanging 
van vergunningen door algemene regels zal plaatsvinden, of deze vervanging extra 
toezichtcapaciteit zal vergen en of dat laatste tot hogere uitgaven zal leiden. De financiële effecten 
van de uitwerking van de AMvB’s zullen uiteraard worden bepaald zodra dit mogelijk is. Bij een 
toename van algemene regels ten gunste van vergunningen zullen overheden middelen die 
voorheen nodig waren voor vergunningverlening kunnen inzetten voor toezicht op de naleving van 
algemene regels. Tot dat toezicht kunnen ook voorlichting en ondersteuning gerekend worden. 
Deze kunnen in aanzienlijk mate bijdragen aan een goede naleving. De kosten van dergelijke 
activiteiten kunnen bij gezamenlijk gebruik van vooral digitale voorzieningen relatief laag blijven. 
De kosten van het verbeteren van de kwaliteit van de uitvoering van VTH-taken, waar deze nodig 
wordt gevonden, zullen mogelijk kunnen worden gecompenseerd door de baten die voortvloeien uit 
het efficiënter kunnen uitvoeren van die taken, bij voorbeeld door taken onder te brengen bij een 
intergemeentelijk samenwerkingverband of een regionale omgevingsdienst. Voor een verdere 
uiteenzetting van de financiële effecten van de stelselherziening op de andere overheden en het 
maken van afspraken over de verdeling van de baten en lasten wordt verwezen naar paragraaf 
13.1 van deze nota.  
De regering heeft op basis van het voorgaande dus geen reden om aan te nemen dat voor 
resterende vergunningen de leges hoger zullen worden. Hierbij wordt wel opgemerkt dat voor 
omgevingsvergunningen voor milieubelastende activiteiten nu nog geen leges geheven mogen 
worden terwijl dat onder de Omgevingswet wel mogelijk zal worden. 
Financiering onafhankelijk toezicht 
De leden van de fractie van de ChristenUnie vragen of de huidige financiering waarbij regionale 
uitvoeringsdiensten per bedrijf betaald krijgen, voldoende onafhankelijk toezicht borgt, in 
aanmerking nemend dat de kosten hoger kunnen worden wanneer er gehandhaafd moet worden 
(10.20). De verantwoordelijkheid voor een toereikende bekostiging van toezicht en handhaving 
door de omgevingsdiensten berust bij de opdrachtgevende gemeenten en provincies. Zij hebben 
afgesproken om de handhaving adequaat en professioneel uit te voeren of uit te laten voeren. Zo 
hebben zij zich verbonden aan de toepassing van de dit jaar door het Bestuurlijk omgevingsberaad 
aangenomen, landelijke handhavingsstrategie, die beschrijft wanneer en hoe handhavend moet 
worden opgetreden. Ook zullen zij kwaliteitseisen opstellen voor de handhaving. De bekostiging is 
daarmee in belangrijke mate ingekaderd en zal zo moeten worden vormgegeven dat de 
handhaving tijdig, doelmatig en van voldoende kwaliteit kan worden ingezet. De bekostiging van 
de door de Omgevingsdiensten uit te voeren taken zal onderdeel vormen van de evaluatie van het 
nieuwe VTH-stelsel en de uitvoering door het stelsel van omgevingsdiensten, dat in opdracht van 
de Staatssecretaris van Infrastructuur en Milieu wordt uitgevoerd. De resultaten van deze evaluatie 
zijn naar verwachting medio 2015 beschikbaar. 
12.3.4 Toezicht en handhaving door private partijen 
De leden van de fractie van de ChristenUnie vragen of de nieuwe regels voor kwaliteitsborging in 
de bouw, waarvan een consultatieversie voorligt, integraal onderdeel worden van de 
Omgevingswet (10.14). De Omgevingswet zal aansluiten bij de uitkomsten van dat 
                                                
74
 Kamerstukken II 2013/14, 24036, nr. 407. 
75
 Kamerstukken II 2013/14, 24036, nr. 407, bijlage. 
232
