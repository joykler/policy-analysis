lokaal onduidelijkheid zou kunnen ontstaan, kan desgewenst ook voor een ruimtelijke begrenzing 
worden gekozen, bijvoorbeeld via verwijzing naar een aangegeven functie in het omgevingsplan. 
De concrete aanwijzing van milieubelastende activiteiten kan op deze wijze beter objectiveerbaar 
worden uitgewerkt in vergelijking met de huidige situatie waarbij van geval tot geval discussie kan 
ontstaan over de vraag of er sprake is van een inrichting. In antwoord op de vraag van de leden 
van de fractie van de SP (4.67) over de status van jurisprudentie over de vraag of er sprake is van 
één inrichting, merkt de regering op dat juist de jurisprudentie het belang van een eenduidige 
aanwijzing en begrenzing onderstreept om daarmee onduidelijkheden te voorkomen. Nu blijkt uit 
jurisprudentie dat de rechter regelmatig van geval tot geval moet beoordelen of er sprake is van 
één inrichting en waar de begrenzing ligt. In antwoord op de vraag van de leden van de fractie van 
D66 (15.6) is de regering dan ook van mening dat door een heldere begrenzing juist procedures 
over reikwijdte van de vergunningplicht en over de algemene regels kunnen worden voorkomen. 
Dit komt de handhaafbaarheid ten goede. In de concrete aanwijzing van de milieubelastende 
activiteiten wil de regering begrippen gebruiken die meer aansluiten bij de belevingswereld van 
degenen die activiteiten uitvoeren. Op die wijze kan ook de doelgroepenbenadering, waar de leden 
van de fractie van de ChristenUnie naar vragen (1.85, 1.86), zo veel mogelijk worden gevolgd.  
Voorbeeld vergelijkbare reikwijdte  
Rijksregelgeving heeft ook betrekking op activiteiten waarvan de omschrijving al voldoende duidelijkheid biedt 
over de reikwijdte, ook zonder het begrip inrichting. Voorbeelden hiervan zijn een jachthaven, een milieustraat 
of een rioolwaterzuiveringsinstallatie. In dergelijke gevallen leidt het niet meer gebruiken van het begrip 
inrichting feitelijk niet tot verschillen. Dat geldt ook voor bedrijvigheid, waarbij een aantal activiteiten tezamen 
een bedrijf vormen, zoals bij tankstations (afleveren vloeibare brandstoffen, reinigen van auto’s), 
garagebedrijven en grafische industrie.  
Aansluiten bij Europa 
De regering wil zo dicht mogelijk aansluiten bij Europese begrippen en kan de leden van de fractie 
van de ChristenUnie dan ook geruststellen (1.85). De regering kiest ervoor om in de 
uitvoeringsregelgeving direct aan te sluiten bij Europese begrippen zoals ‘installatie’ en ‘Seveso-
inrichting’, in plaats van het Nederlandse begrip ‘inrichting’. Het is eenvoudiger en rechtszekerder 
om voor deze situaties die Europese begrippen direct, zonder omweg te gebruiken. Dit ook in 
antwoord op de vraag van de leden van de SP-fractie hierover. Dit geldt in ieder geval voor IPPC-
installaties en Seveso-inrichtingen, bij elkaar ongeveer 3500 situaties. Voor deze 
installaties/inrichtingen moet namelijk op grond van EU-recht een integrale beoordeling van alle 
daarbinnen samenhangende activiteiten. Deze beoordeling moet dus betrekking hebben op alle 
milieuaspecten. De bedoelde installaties/inrichtingen blijven daarom bij de aanwijzing van de 
vergunningplicht een eenheid: één aangewezen milieubelastende activiteit. Deze wordt als zodanig 
in het voorgenomen Omgevingsbesluit op de vergunningplichtige lijst gezet.  
6.7 Complexe bedrijven 
De leden van de fractie van het CDA (5.58) hebben vragen gesteld over de regeling voor 
‘complexe bedrijven’ en ‘complexen van bedrijven’.  
Eén samenhangend geheel, één bevoegd gezag 
De regering heeft de vraag van bovengenoemde leden zo opgevat dat daar waar zij spreken over 
‘complexe bedrijven’ gedoeld wordt op bedrijven die milieubelastende activiteiten verrichten die 
vallen onder de werkingssfeer van richtlijn industriële emissies of van de Seveso-richtlijn. De 
regering benadrukt dat zij het van belang acht dat juist voor deze milieubelastende activiteiten 
wordt geborgd dat sprake is van één samenhangend geheel, waarvoor één bevoegd gezag aan de 
lat staat voor de vergunningverlening, het toezicht en de handhaving. De door de leden geschetste 
zorg dat voor deze situaties onder de Omgevingswet voor iedere (sub)activiteit een aparte 
vergunning moet worden aangevraagd is onwenselijk en wordt dan ook ondervangen, doordat bij 
de aanwijzing van activiteiten in de voorgenomen uitvoeringsregelgeving een IPPC-installatie en 
130
