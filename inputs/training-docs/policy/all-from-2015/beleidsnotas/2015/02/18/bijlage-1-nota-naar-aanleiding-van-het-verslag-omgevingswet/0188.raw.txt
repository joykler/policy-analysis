een advies bedraagt € 29.000 (exclusief BTW), dit geldt voor de meeste projecten. Het (verwachte) 
aandeel van de vrijwillige adviezen in 2014 ligt tussen de 25 en 30%, dit is vergelijkbaar met 
voorgaande jaren. De leden van de fractie van de ChristenUnie vragen eveneens naar de gevolgen 
van de bekostiging voor de hoeveelheid adviesaanvragen (14.69). De eventuele gevolgen van 
deze wijze van bekostiging voor de hoeveelheid adviesaanvragen zijn op dit moment nog niet in te 
schatten. De Minister van Infrastructuur en Milieu heeft, ook om die reden, aan uw Kamer 
48
toegezegd om in 2016 een evaluatie uit te laten voeren naar twee randvoorwaarden: de 
continuïteit en de kwaliteit van de Commissie voor de mer. In dat kader wordt ook bekeken of er 
sprake is van een mogelijke drempel, bijvoorbeeld voor kleinere gemeenten, voor het aanvragen 
van vrijwillige adviezen. Zoals eerder beschreven zijn de eerste signalen van de Commissie voor de 
mer op dit punt zijn dat de nieuwe tariefstelling een minder zware invloed heeft op de keuze om 
wel of niet vrijwillig advies te vragen dan vooraf werd ingeschat. 
De leden van de fractie van de SGP stellen de vraag in hoeverre de motie-Bisschop voor een 
49
voldoende fijnmazige tariefstelling voldoende terugkomt in artikel 13.6 (14.67). De regering kan 
de vraag van deze leden als volgt beantwoorden. De Commissie voor de mer doet elk jaar een 
voorstel voor tarieven van mer-adviezen. Doordat de hoogte van de tarieven rechtstreeks zal 
samenhangen met de kosten voor het uit te brengen advies zal daarmee ook voorzien worden in 
een meer fijnmazig tariefstelling. De Minister van Infrastructuur en Milieu moet deze tarieven 
goedkeuren.  
De leden van de fractie van de ChristenUnie stellen de vraag of differentiatie ook zodanig toegepast 
kan worden dat voor verplichte adviezen meer moet worden betaald waardoor voor niet-verplichte 
adviezen een lager (niet-kostendekkend) tarief kan worden vastgesteld (14.70). De regering 
benadrukt dat de differentiatie geen ruimte laat voor een onderscheid tussen vrijwillige en 
verplichte adviezen. In de toelichting bij artikel 13.6 is aangegeven dat de differentiatie er enkel op 
gericht is dat de tarieven niet meer mogen bedragen dan nodig is om de gemaakte kosten te 
dekken in verband met de te verrichten activiteiten. Differentiatie tussen vrijwillige en verplichte 
adviezen zou leiden tot ongewenste kruissubsidiëring en daarmee onvoldoende invulling geven aan 
het profijtbeginsel. 
Zoals de leden van de fractie van de ChristenUnie aangeven (5.167) is de mer-regelgeving in 2010 
ingrijpend gemoderniseerd en is bovendien de stap gezet om de kosten van de advisering van de 
Commissie voor de mer volledig door te berekenen. Deze leden stellen voor om eerst de effecten af 
te wachten van alle recente wijzigingen. Hierover merkt de regering op dat met de resultaten van 
deze wijzigingen inmiddels ruim vier jaar ervaring is opgedaan. Er zijn diverse evaluaties en 
onderzoeken uitgevoerd, waarvan de resultaten worden meegenomen in de veranderingen in het 
wetsvoorstel. Het gaat daarbij om de evaluatie van participatie, de evaluatie van het gebruik van 
de nieuwe handreiking en handleiding, een onderzoek naar de mogelijke lastenverschuiving als 
gevolg van het verplaatsen van projectcategorieën van de mer-plichtige lijst naar de mer-
beoordelingsplichtige lijst en het onderzoek naar de doorwerking van de adviezen van de 
Commissie voor de mer en doorwerking van het MER zelf in de besluitvorming van het bevoegd 
gezag. De resultaten van deze evaluaties en onderzoeken zijn vorig jaar naar de Tweede en Eerste 
50
kamer gezonden. 
9.1.6 Inhoud van de milieueffectrapportage 
De leden van de fractie van de ChristenUnie (14.81) vragen een nadere toelichting op de te stellen 
regels over de inhoud van het plan-MER. Voor de inhoud van een plan-MER wordt aansluiting 
gezocht bij de inhoudseisen die de smb-richtlijn voor een plan-MER voorschrijft. Dat betekent dat 
de beschrijving van de redelijke alternatieven als eis zal worden genoemd. Andere inhoudseisen 
aan een MER zijn bijvoorbeeld het opnemen van een beschrijving van de voorgenomen 
                                                
48
 Handelingen II 2013/14, nr. 45, item 13, blz. 4. 
49
 Kamerstukken II 2013/14, 33686, nr. 11. 
50
 Kamerstukken I 2012/13, 31 755, S. 
188 
 
