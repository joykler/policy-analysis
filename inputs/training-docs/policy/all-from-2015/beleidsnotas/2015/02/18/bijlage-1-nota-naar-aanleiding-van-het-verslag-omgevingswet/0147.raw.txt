bestemmingsplannen met een tienjaarstermijn (5.12). De leden van fractie van D66 vragen hoe 
de beleidscyclus van het omgevingsplan in de AMvB zal worden vormgegeven (4.127). De leden 
van de fractie van het CDA vragen naar de actualiseringsplicht die geldt voor het omgevingsplan in 
verband met afwijkactiviteiten en instructies. Deze leden vinden de huidige legessanctie, als 
bestemmingsplannen niet actueel zijn, te zwaar. Zij wijzen er ook op dat deze legessanctie tot 
verlies van kwaliteit leidt. Tegelijkertijd wijzen zij er op dat een actualiseringsplicht zonder sanctie 
weinig effectief is. Deze leden vragen wat de ‘prikkel’ wordt voor gemeenten om het 
omgevingsplan actueel te houden (5.54). De leden van de fractie van de ChristenUnie vragen in 
dit verband of een verplicht evaluatiemoment kan bijdragen aan het voorkomen van verouderde 
omgevingsplannen, waardoor een veelvuldig afwijken daarvan met omgevingsvergunning (artikel 
19 van de voormalige Wet op de Ruimtelijke Ordening) kan worden voorkomen (14.22). 
Actualiteit van het omgevingsplan 
In antwoord op deze vragen kan bevestigd worden dat, ook als gevolg van de nu nog in de Wro 
opgenomen actualiseringplicht, inderdaad een werkwijze is ontstaan waarbij bestemmingsplannen 
in een ritme van tien jaar in zijn geheel worden herzien. Zeker gelet op het grote aantal 
bestemmingsplannen in Nederland – op Ruimtelijkeplannen.nl zijn meer dan 40.000 
bestemmingsplannen digitaal beschikbaar gesteld – betekent dat een uitermate bewerkelijke 
exercitie die voortdurend doorgaat. In dit proces worden bestemmingsplannen in zijn geheel 
herzien en opnieuw vastgesteld, terwijl daar lang niet altijd aanleiding voor is. In het wetsvoorstel 
komt deze bewerkelijke generieke actualiseringsplicht niet meer terug. Binnen de gemeentelijke 
beleidscyclus voor het omgevingsrecht, die overigens niet wettelijk of bij AMvB zal worden 
voorgeschreven, zal de wijziging van het omgevingsplan een vast onderdeel vormen.  
Nog los van het feit dat de Omgevingswet één omgevingsplan per gemeente voorschrijft, wordt 
uitgegaan van een doorlopende actualiteit van het omgevingsplan. Die doorlopende actualiteit 
wordt bereikt door alleen als daar aanleiding toe is, regels voor bepaalde locaties en onderwerpen 
aan te passen. De aandacht gaat niet uit naar plandelen of locaties waarvoor een regeling al tien 
jaar ongewijzigd van toepassing is, maar richt zich op onderdelen die gelet op nieuwe praktijk- 
en/of beleidswensen aanpassing behoeven. Het actueel houden van het omgevingsplan is daarmee 
een minder bewerkelijke en een beter beheersbare exercitie. De mogelijkheid om daarnaast in het 
omgevingsplan globaler te bestemmen en minder detailregels op te nemen dan in 
bestemmingsplannen, maakt dat een omgevingsplan flexibeler kan inspelen op de dynamiek in de 
samenleving. De mogelijkheid om meer beoordelingsruimte te scheppen binnen het 
omgevingsplan, maakt dat het beter kan inspelen op onvoorziene ruimtelijke ontwikkelingen. Als 
zich actuele ontwikkelingen of nieuwe beleidsdoelen aandienen die niet binnen de mogelijkheden 
van het omgevingsplan zijn in te passen, behoeft niet het gehele omgevingsplan (met een 
compleet ‘plangebied’) te worden herzien. Alleen de regels waarvan aanpassing nodig is, kunnen 
worden gewijzigd. Omdat er nog maar één omgevingsplan per gemeente bestaat, hoeven hiervoor 
ook niet langer in een zogenoemde ‘paraplu-constructie’ meerdere plannen tegelijkertijd te worden 
gewijzigd. Daarmee wordt het actueel houden van een omgevingsplan beter beheersbaar en 
kunnen gemeenten de nodige aanpassingen gemakkelijker zelfstandig voorbereiden en doorvoeren. 
Inpassen omgevingsvergunningen voor afwijkactiviteiten 
De omgevingsvergunning blijft daarnaast als snel en flexibel instrument inzetbaar om effectief op 
concrete ruimtelijke initiatieven te kunnen inspelen. Het omgevingsplan kan zelf de 
beoordelingsregels bevatten voor het verlenen van omgevingsvergunningen voor dergelijke 
initiatieven. Vergelijkbaar met de huidige systematiek van binnen een bestemmingsplan 
opgenomen regelingen voor afwijkingen (binnenplanse afwijkingsmogelijkheden), kan het 
omgevingsplan het op deze manier mogelijk maken dat een omgevingsvergunning voor een 
afwijkactiviteit wordt verleend voor een bouwproject dat niet voldoet aan de daarvoor geldende 
regels, maar wel past binnen de in het omgevingsplan gestelde beoordelingsregels. Als het 
desbetreffende bouwplan niet met toepassing van de in het omgevingsplan opgenomen 
beoordelingsregels kan worden vergund, of het omgevingsplan bevat voor de desbetreffende 
147 
 
