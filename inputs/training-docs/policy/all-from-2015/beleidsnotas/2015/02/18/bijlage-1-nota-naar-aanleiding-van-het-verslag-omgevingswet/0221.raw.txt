69
Zoals de memorie van toelichting van het voorstel voor de Wet windenenergie op zee aangeeft 
zullen de omgevingsrechtelijke elementen van die wet, zoals het kavelbesluit, na inwerkingtreding 
van de Omgevingswet worden overgeheveld. Het in die wet geregelde kavelbesluit zal dan 
vervangen worden door het projectbesluit van de Omgevingswet. Dat kan waarschijnlijk voor een 
groot deel zijn beslag krijgen in uitvoeringsregelgeving. De regeling voor toedeling van de kavel 
aan marktpartijen blijft buiten de Omgevingswet.  
Deze leden vragen ook of een verbrokkelde situatie kan voorkomen door betrokkenheid van 
meerdere bevoegde gezagsinstanties. Dat speelt echter bij plaatsing van windturbines op zee niet 
omdat daarvoor de bevoegdheid exclusief ligt bij de Minister van Economische Zaken in 
overeenstemming met de Minister van Infrastructuur en Milieu. De leden van de ChristenUnie-
fractie geven aan (14.13) dat het onder het huidige recht zo kan zijn dat het land-deel (de 
netaansluiting) een ander een bevoegd gezag heeft dan het zee-deel. Dit is niet het geval, omdat 
op grond van artikel 9b van de Elektriciteitswet 1998 een windpark van 100 MW inclusief de 
aansluiting onder de rijkscoördinatieregeling valt. Daarmee zijn de ministers van Economische 
Zaken en Infrastructuur en Milieu bevoegd voor het inpassingsplan. Op grond van artikel 5.50, 
tweede lid, van het wetsvoorstel kan bepaald worden dat het projectbesluit ook geldt als 
omgevingsvergunning voor de netaansluitingen op het land en blijft deze situatie gelijk. De 
besluitvorming hierover kan dan integraal onderdeel uitmaken van de projectprocedure. Of hiervan 
gebruik gemaakt zal worden is de vraag. In de nota naar aanleiding van het verslag van het 
70
voorstel Wet windenergie op zee is toegelicht dat een tracé over land onderhandeling vergt 
tussen de eigenaar van de aansluiting, ofwel de vergunninghouder, en grondeigenaren. Omdat de 
vergunninghouder niet bekend is als de ministers van Economische Zaken en Infrastructuur en 
Milieu het kavelbesluit nemen, ligt het niet voor de hand het landtracé mee te nemen. Overigens 
voorziet de routekaart windenergie op zee in vijf gestandaardiseerde platforms van 700 MW van 
TenneT, waardoor de kavelbesluiten slechts zullen lopen tot het platform op zee van TenneT. 
Deze leden vragen ook of de Wet windenergie op zee een uitputtende wet is als bedoeld in artikel 
1.4 (14.13). Dit is aan de orde als besloten zou worden dat de omgevingsrechtelijke delen van de 
Wet windenergie op zee nog enige tijd in werking blijven nadat de Omgevingswet in werking is. De 
regering voorziet op dit moment dat dit het geval zal zijn, omdat daarmee voorkomen wordt dat de 
wijziging van het wettelijke stelsel samenvalt met de uitgifte van de eerste rondes windkavels. De 
Wet windenergie op zee bepaalt in dat geval uitputtend op welke wijze besloten wordt over de 
plaatsing van windturbines op zee, zodat dergelijke besluitvorming dan nog niet op grond van de 
Omgevingswet kan plaatsvinden. Dat wil overigens niet zeggen dat de Omgevingswet niet van 
toepassing is op de bouw en exploitatie van windturbines op zee. Zo zal bijvoorbeeld de 
verplichting tot het opstellen van een milieueffectrapportage blijven gelden voor het kavelbesluit. 
De Omgevingswet is verder, net als de huidige wetgeving, van toepassing op de feitelijke realisatie 
van de windparken en op bijvoorbeeld onderhoudswerkzaamheden aan de windturbines. Zo geldt 
onverkort het verbod om zich zonder vergunning te ontdoen van stoffen door deze in zee te 
storten.  
10.10  Mijnbouw  
De leden van de SP-fractie vragen om meer duidelijkheid over welke onderdelen van de 
Mijnbouwwet in de Omgevingswet opgaan (8.5). Welke onderdelen van de Mijnbouwwet opgaan is 
beschreven in het overzicht dat in bijlage 1 bij deze nota is opgenomen. Kortheidshalve wordt 
daarnaar verwezen.  
De leden van de SP-fractie vragen verder op welke wijze afspraken zoals de werkwijze van het 
principe van ’hand aan de kraan’ terugkomt in de Omgevingswet (8.7b). Het ‘hand aan de kraan’-
principe in relatie tot de gaswinning in Groningen houdt in, dat de gevolgen van gaswinning 
voortdurend gemonitord worden en het boren naar gas door de Minister van Economische Zaken 
                                                
69
 Kamerstukken II 2014/15, 34 058, nr. 3. 
70
 Kamerstukken II 2014/15, 34 058, nr. 6, blz. 16. 
221
