integratie bijdraagt aan het vergroten van de inzichtelijkheid, de voorspelbaarheid en het 
gebruiksgemak van het omgevingsrecht. Het harmoniseren en bundelen van regels kan daaraan 
bijdragen. Daarbij moet niet alleen naar de nieuw te integreren regels worden gekeken maar naar 
het stelsel van de Omgevingswet als geheel. Het geheel van de regels dient uitvoerbaar en in 
balans te blijven. De integratie van nieuwe regels mag geen afbreuk doen aan de goede werking 
van het stelsel als geheel.  
Als het primaire doel van de regels bescherming of benutting van de fysieke leefomgeving is, ligt 
het voor de hand dat deze een plaats krijgen in de Omgevingswet. De doelen van de 
stelselherziening, waaronder een samenhangende benadering voor de fysieke leefomgeving, 
kunnen het best worden bereikt binnen het wettelijk stelsel. Het niet opnemen van regels die gaan 
over de fysieke leefomgeving of over activiteiten die daarvoor gevolgen hebben is uit een oogpunt 
van wetsystematiek en inzichtelijkheid onlogisch. Voor de efficiëntie, effectiviteit en 
uitvoerbaarheid is het ook belangrijk om oog te hebben voor doelgroepen van normadressaten. 
Regelcomplexen die betrekking hebben op de fysieke leefomgeving en die initiatiefnemers van 
projecten in de fysieke leefomgeving kunnen raken, zullen zo veel mogelijk worden opgenomen in 
de Omgevingswet en zijn uitvoeringsregelgeving. Zo ontstaat een ‘one stop shop’ voor 
initiatiefnemers. Een samenhangende benadering van de fysieke leefomgeving staat dus niet op 
zich, de relatie met uitvoerbaarheid dient daarbij telkens te worden gelegd.  
Er zijn redenen om onderwerpen die aan de bovengeschetste criteria voldoen in andere regelgeving 
op te nemen, bijvoorbeeld wanneer een onderwerp algemeen geregeld wordt in de Awb of een 
onderwerp zeer specifiek is, zoals kernenergie. Ook kan er overlap zijn met andere 
integratiekaders, bijvoorbeeld een kaderwet subsidies, die ertoe kunnen leiden dat regels in een 
ander wettelijk kader worden opgenomen.  
60
Ten behoeve van een eenduidig wetssysteem zullen ‘koekkoeksjongen’ – dat wil zeggen het 
opnemen in de Omgevingswet van onderwerpen die niet aan de bovengeschetste criteria voldoen – 
zoveel mogelijk moeten worden voorkomen. Per geval zal moeten worden bezien of er voldoende 
rechtvaardiging is om die regels op te nemen.  
Uit het voorgaande blijkt dat doelmatigheidsvoor- en nadelen in verschillende sferen kunnen 
liggen: wetgevingsarchitectuur, beleidsvorming, uitvoering en gebruik. Steeds zullen deze voor- en 
nadelen in de verschillende sferen systematisch tegen elkaar afgewogen moeten worden. Er is niet 
vooraf in algemene zin iets te zeggen over het gewicht van deze voor- en nadelen. Gezien het 
belang van integratie voor de doelstellingen van de Omgevingswet zal een eventuele afwijkende 
keuze in alle gevallen expliciet worden onderbouwd.  
10.2.3 Uiteindelijke reikwijdte van de Omgevingswet 
De leden van de SP-fractie missen voor de 26 wetten die opgaan in de Omgevingswet een uitleg 
waarom deze opgaan in de Omgevingswet (1.64). Vrijwel al die 26 wetten stellen regels over 
plaatsgebonden activiteiten en de betrokken initiatiefnemers en bevoegde instanties bij dergelijke 
activiteiten worden dus geconfronteerd met regelgeving op grond van die wetten. Na integratie 
hebben zij nog slechts te maken met de regelgeving op grond van de Omgevingswet. Voor een 
samenhangende besluitvorming is het ook van belang dat de beleidsvorming in samenhang 
gebeurt en daarom zijn ook de regels over beleidsvorming over de fysieke leefomgeving, 
bijvoorbeeld planverplichtingen, opgenomen in het wetsvoorstel. Voor andere onderdelen van de 
regelgeving is per onderwerp een keuze gemaakt of het praktisch is om ze nu al te integreren in 
het wetsvoorstel of pas op een later moment via een aanvullingswet.  
In onderstaand overzicht is per wet beknopt aangegeven waarom deze geïntegreerd is. In bijlage 1 
is voor elk van de wetten beschreven op welke wijze en in welke fase deze opgaan in de 
Omgevingswet.  
 
                                                
60
 Zie vorige voetnoot.  
208 
 
