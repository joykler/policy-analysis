veiligheidsnormering van waterkeringen. Door monitoring wordt objectief bepaald of de 
omgevingswaarde behaald wordt. Als dat niet zo is heeft het bestuursorgaan een 
inspanningsverplichting of resultaatsverplichting om de waarde alsnog te halen. Dat 
bestuursorgaan is daarbij in beginsel vrij in de keuze van instrumenten en maatregelen. De 
meetbaarheid en een zekere mate van keuzevrijheid zijn voorwaarden voor de inzet van 
omgevingswaarden. Als een beleidsdoelstelling moeilijk meetbaar kan worden gemaakt, of de 
instrumentkeuze al op voorhand vast ligt, heeft het vaststellen van omgevingswaarden geen 
meerwaarde en kan beter direct gekozen worden voor andere beleidsinstrumenten die het 
wetsvoorstel biedt.  
Een toereikende en doortastende uitvoering door overheden is wezenlijk om de beoogde 
kwaliteiten ook daadwerkelijk te bereiken. Programma’s omvatten daartoe een meer concreet 
pakket van beleidsvoornemens en maatregelen die dienen om omgevingswaarden of doelen in de 
fysieke leefomgeving te bereiken en daaraan te blijven voldoen. Programma’s kunnen worden 
gebruikt om onderwerpen uit de omgevingsvisie uit te werken. En ze zijn verplicht als 
omgevingswaarden overschreden worden of dreigen te worden. 
Vanuit de doelstellingen die zijn vastgelegd in de omgevingsvisie, een programma of een 
omgevingswaarde worden vervolgens beleidsinstrumenten ingezet. Als gekozen wordt voor 
wettelijke instrumenten bevat het wetsvoorstel de volgende vier instrumenten: 
 algemene regels over activiteiten; 
 vergunningenvereisten voor activiteiten; 
 instructieregels over taken en bevoegdheden;  
 projectbesluiten. 
Deze vier instrumenten zijn in het huidige omgevingsrecht ook bekend, zij het soms onder andere 
namen. Deze vier instrumenten zijn in beginsel beschikbaar voor alle bestuursorganen, al zijn op 
8
dat uitgangspunt enkele uitzonderingen gemaakt omwille van de staatsrechtelijke verhoudingen of 
de eenvoud van het stelsel.  
De algemene regels en vergunningvereisten reguleren de activiteiten van burgers en bedrijven. 
Verwacht wordt dat onder de Omgevingswet, net als nu, de regels van de gemeente en het Rijk het 
meest beeldbepalend zullen zijn. De gemeente geeft in het omgevingsplan vooral locatiespecifieke 
regels over de gebruiksmogelijkheden van gronden en kleinschalige activiteiten. Het Rijk stelt bij 
AMvB vooral regels of vergunningvereisten in voor activiteiten die aanzienlijke gevolgen hebben 
voor de fysieke leefomgeving of die landelijk uniform geregeld moeten worden.  
De instructieregels richten zich tot besluiten en taken van overheden en geven daaraan richting. De 
term ‘instructieregel’ is nieuw, maar het is de algemene naam voor de honderden bestaande 
beslisregels over het nemen van besluiten en regels over de uitvoering van taken. Voorbeelden zijn 
de regels van het Besluit algemene regels ruimtelijke ordening, regels over bestemmingsplannen in 
de Wet geluidhinder, de luchthaven(indelings)besluiten krachtens de Wet luchtvaart en de regels 
over die in of krachtens hoofdstuk 5 van de Wet milieubeheer zijn gesteld over de wijze waarop 
milieukwaliteitseisen betrokken worden bij besluitvorming (waaronder het Besluit externe veiligheid 
inrichtingen). Met instructieregels kunnen het Rijk en de provincies zorgen voor een juridische 
doorwerking van hun beleid naar andere overheden. Een groot deel zal betrekking krijgen op 
omgevingsplannen, projectbesluiten en omgevingsvergunningen.  
Voor grote projecten met een publiek belang wil de regering een snellere en een betere 
besluitvorming bevorderen. Stroperige en voor belanghebbenden onduidelijke en frustrerende 
besluitvormingsprocessen moeten naar het oordeel van de regering tot het verleden behoren. Het 
projectbesluit maakt het voor waterschappen, provincies en Rijk mogelijk om de besluitvorming 
                                                
8
 Gezien de voorgenomen werking van het omgevingsplan kunnen gemeenten geen vergunningvereiste 
instellen en geen projectbesluiten nemen. Van elke algemene regel in het omgevingspan kan worden 
afgeweken via een omgevingsvergunning voor een ‘afwijkactiviteit’. Het projectbesluit is voor gemeenten niet 
nodig, volstaan kan worden met een wijziging van het omgevingsplan met een bijzondere 
voorbereidingsprocedure. Verder kunnen waterschappen en gemeenten geen instructieregels geven aan andere 
bestuursorganen, behalve beoordelingsregels voor omgevingsvergunningen. 
25
