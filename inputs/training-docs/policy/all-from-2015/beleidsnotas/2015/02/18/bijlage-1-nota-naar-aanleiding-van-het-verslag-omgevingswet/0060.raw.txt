bijvoorbeeld ook over de staat en werking van infrastructurele voorzieningen. Deze beslisregels zijn 
dus een belangrijk instrument om te sturen op een goede kwaliteit van de fysieke leefomgeving.  
Omdat deze beslisregels zo’n belangrijk instrument zijn om te sturen op de kwaliteit van de fysieke 
leefomgeving, is in paragraaf 2.5.1 van het wetsvoorstel voor een aanzienlijk aantal onderwerpen 
aangegeven dat daarover door het Rijk instructieregels zullen worden gesteld. Dit betreft ten 
eerste instructieregels over de inhoud van de verplichte programma’s. Dit zijn de actieplannen 
geluid, de beheerplannen voor de Natura 2000-gebieden en verschillende programma’s op 
watergebied. Ook geeft het wetsvoorstel aan dat instructieregels worden gesteld over de 
provinciale omgevingsverordeningen. Dit betreft instructieregels over cultureel erfgoed (in het 
bijzonder de provinciale instructieregels over de werelderfgoederen), stiltegebieden, het 
beschermen van de grondwaterkwaliteit in grondwaterbeschermingsgebieden met het oog op de 
drinkwaterwinning, de lokale spoorweginfrastructuur en provinciale wegen. Ten aanzien van het 
omgevingsplan en projectbesluiten bepaalt het wetsvoorstel dat in ieder geval regels worden 
gesteld over cultureel erfgoed (waaronder in ieder geval archeologische monumenten), externe 
veiligheid, geluid, luchthavens en over infrastructuur en voorzieningen voor de landsverdediging en 
nationale veiligheid. Ook worden instructieregels gegeven over de provinciale taken en 
bevoegdheden rond zwemlocaties. Tot slot benoemt het wetsvoorstel ook de te stellen 
instructieregels over het ontwerp, de bouw en het onderhoud van openbare vuilwaterriolen. 
Voor elk van de omgevingsvergunningplichtige activiteiten stelt het Rijk beslisregels in de vorm van 
beoordelingsregels (de gronden voor verlening of weigering van de omgevingsvergunning). 
Paragraaf 5.1.3 van het wetsvoorstel geeft sturing aan de inhoud van de beoordelingsregels. Voor 
de monumentenactiviteit is bijvoorbeeld bepaald dat de beoordelingsregels worden gesteld ‘met 
het oog op het behoud van cultureel erfgoed’. Ook vermeldt het wetsvoorstel uit het internationale 
recht afkomstige beginselen die daarbij betrokken moeten worden. Het bevoegd gezag moet dit 
belang en deze beginselen voor ogen houden bij het nemen van een besluit over een 
vergunningaanvraag.  
Ter vergroting van de toegankelijkheid zullen alle beslisregels, dus de instructieregels en de 
beoordelingsregels voor omgevingsvergunningen een plaats krijgen in het voorgenomen Besluit 
kwaliteit leefomgeving. Omdat de bestaande beslisregels onderling sterk verschillen in juridische 
constructie en -formulering en gekozen detailniveau zullen deze waar (gelet op het achterliggende 
beleidsdoel en resultaat) mogelijk worden geharmoniseerd. Ook zal worden bezien welke mate van 
bestuurlijke afwegingsruimte per beslisregel of samenhangend geheel van beslisregels het meest 
passend is en binnen de Europese regels en internationale afspraken past. Hierbij zal steeds een 
evenwicht worden gezocht tussen de mate van sturing op de kwaliteit van de fysieke leefomgeving 
en de mate waarin bestuurlijke afweegruimte kan worden geboden, opdat bestuursorganen betere 
besluiten kunnen nemen in lokale situaties (zie voor bestuurlijke afweegruimte paragraaf 4.2 van 
deze nota).  
Veel van de vragen van de leden van de diverse fracties over verschillende beleidsonderwerpen 
betreffen dus vragen over de wijze van sturen op de kwaliteit van de fysieke leefomgeving met 
instructieregels en beoordelingsregels voor omgevingsvergunningen. Deze vragen zullen onder 
diverse paragrafen van deze nota worden beantwoord, te beginnen met de hierna volgende 
paragraaf 3.9.  
3.9 Sturen op kwaliteit: enkele bijzondere onderwerpen  
3.9.1 Algemeen  
De leden van vrijwel alle fracties hebben verspreid in het verslag hun betrokkenheid betoond bij de 
wijze waarop in het wetsvoorstel of in de beoogde AMvB’s voorzieningen zijn of worden opgenomen 
die bewerkstelligen dat de besluitvorming op basis van de Omgevingswet daadwerkelijk tot een 
goede kwaliteit van de fysieke leefomgeving leidt. Deze paragraaf bevat de beantwoording van de 
regering van de vragen over enkele bijzondere onderwerpen. 
60 
 
