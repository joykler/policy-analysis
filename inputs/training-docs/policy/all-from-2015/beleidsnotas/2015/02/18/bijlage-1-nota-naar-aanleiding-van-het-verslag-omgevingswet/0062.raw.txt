is van toedeling van functies aan locaties of van de regels die met het oog daarop worden gesteld, 
rekening gehouden moet worden met de gevolgen voor het beheer van watersystemen. Daarbij 
betrekt de gemeenteraad, voor een duiding van die gevolgen, de opvattingen van het 
bestuursorgaan dat is belast met het beheer van die watersystemen. Ter toelichting: het gaat hier 
om de specifieke opvattingen van de waterbeheerder over het voorliggende omgevingsplan. De 
waterhuishoudkundige situatie en doelen verschillen per geval. Het duiden van de gevolgen voor 
het beheer van watersystemen vereist daarom – naast deskundigheid – inhoudelijk maatwerk, 
waarbij onder meer de kenmerken van het plangebied en het schaalniveau van het plan een rol 
spelen. 
De beoogde beslisregel geeft de achterliggende bedoeling van de bepaling zuiverder weer en past 
door zijn formulering in het beoogde Besluit kwaliteit leefomgeving. De regel wordt juridisch 
geharmoniseerd met de andere regels voor het omgevingsplan. Deze harmonisatie draagt bij aan 
het verwezenlijken van het verbeterdoel van vergroting van de inzichtelijkheid, de 
voorspelbaarheid en het gebruiksgemak van het omgevingsrecht.  
De resultaten van het watertoetsproces kunnen bijvoorbeeld leiden tot functie- en locatiespecifieke 
regels (zoals bouw- en gebruiksregels) te besluiten die als toetsingskader fungeren bij bijvoorbeeld 
de aanvraag van een omgevingsvergunning voor bouw- of aanlegactiviteiten. In relatie tot 
(grond)water kan de gemeente bijvoorbeeld regels opnemen voor bouwpeilen, aanlegactiviteiten of 
in/aan de bodem of de maximale diepte van ondergrondse constructies. 
De regering beziet nog waarom de Organisatie voor Economische Samenwerking en Ontwikkeling 
(OESO) in het onderzoek naar de toekomstbestendigheid van het Nederlandse waterbeheer van 
maart 2014 tot de conclusie is gekomen dat ondanks de bestaande regeling bij ruimtelijke 
ordeningsprojecten nog te weinig rekening met water wordt gehouden. De leden van ChristenUnie-
fractie (6.6), de SP-fractie (4.73) en de SGP-fractie (12.2) verwijzen naar dat onderzoek. 
De reikwijdte van de watertoets 
Ook over de reikwijdte van de watertoets hebben leden van verschillende fracties vragen gesteld. 
Zo stellen de leden van de PvdA-fractie voor de watertoets te verbreden naar de 
omgevingsvergunning (3.16). De leden van de CDA-fractie vragen of de regering bereid is om ook 
voor omgevingsvisies het proces van de watertoets verplicht te stellen (5.52). In dezelfde lijn 
bepleiten de leden van de ChristenUnie- fractie dat het watertoetsproces ook voor de 
omgevingsvisies zou moeten worden geregeld. Die leden wijzen erop dat dit in lijn is met het 
Bestuursakkoord Water van 2011 waarin is afgesproken dat het watertoetsproces ook voor 
structuurvisies doorlopen zou moeten worden (6.9). Hetzelfde standpunt voor verbreding 
verwoorden de leden van de SGP-fractie (12.1). Over de verbreding van de reikwijdte van de 
watertoets naar omgevingsvisies wil de regering het volgende opmerken.  
In paragraaf 4.3.2 van de memorie van toelichting bij het wetsvoorstel is aangegeven dat, 
uitgaande van de uitgangspunten die bepalend zijn geweest voor het ontwerpen van het 
wetsvoorstel, grote terughoudendheid wordt betracht bij het stellen van eisen aan 
omgevingsvisies. Op grond van artikel 3.2 van het wetsvoorstel bevatten omgevingsvisies onder 
meer de hoofdzaken van het voor de fysieke leefomgeving te voeren integrale beleid. Verder 
worden door het wetsvoorstel geen inhouds- en vormvereisten gesteld, zodat bestuursorganen de 
ruimte krijgen om omgevingsvisies naar eigen inzicht in te richten. Gegeven het feit dat op veel 
locaties doorgaans ook waterbelangen aan de orde zijn, zal in omgevingsvisies aandacht wordt 
besteed aan de gevolgen van het voorgenomen beleid voor het watersysteem. Het wetsvoorstel 
biedt in verband met genoemd uitgangspunt in artikel 2.24 van het wetsvoorstel geen basis om bij 
AMvB regels te stellen over de inhoud van omgevingsvisies. Het wetsvoorstel biedt in artikel 16.86, 
eerste lid, wel de mogelijkheid om regels te stellen aan de totstandkoming en de vorm van 
omgevingsvisies.  
In de visie van de regering biedt artikel 2.2 van het wetsvoorstel een adequate basis om 
vroegtijdig waterbelangen in de besluitvorming in te brengen. Dat artikel strekt zich ook uit tot de 
vaststelling van omgevingsvisies. Verder wijst de regering nog op artikel 3:2 Awb. Op locaties waar 
62
