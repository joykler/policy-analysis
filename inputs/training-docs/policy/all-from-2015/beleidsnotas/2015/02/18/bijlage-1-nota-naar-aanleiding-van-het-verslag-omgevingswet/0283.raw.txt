Wet hygiëne en veiligheid badinrichtingen en zwemgelegenheden  
Wet hygiëne en veiligheid badinrichtingen en zwemgelegenheden Het veilig en hygiënisch kunnen 
zwemmen en baden is gedurende enkele tientallen jaren onderwerp van specifieke zorg van de 
overheid. Het water kan bijvoorbeeld microbiologisch of chemisch verontreinigd zijn en daarmee 
nadelige gevolgen hebben voor de gezondheid, er kunnen risico’s zijn op verwonding of er is een 
kans op verdrinking. In 1969 is daartoe de Wet hygiëne en veiligheid in zweminrichtingen 
vastgesteld, die in 1984 (met een aantal aanpassingen) in werking is getreden. De wet verzorgt 
ook de implementatie van de zwemwaterrichtlijn. De inmiddels ruim 40 jaar oude wet toe is toe 
aan herziening. Een herziening, met als werktitel Zwemwaterwet, is voor het eerst aangekondigd in 
de brief van 17 april 2008 aan de Tweede Kamer over de voortgang van het Meerjarenprogramma 
herijking van de VROM-regelgeving. Omdat de voorziene Zwemwaterwet door zijn aard en inhoud 
goed aansluit bij de Omgevingswet, heeft de regering besloten niet verder te gaan met de 
voorbereiding van een zelfstandig voorstel voor een Zwemwaterwet en de regelgeving onder te 
brengen in het voorliggende wetsvoorstel. De herziening is in het voorliggende wetsvoorstel 
voornamelijk verwerkt in de hoofdstukken 2 en 4 en zal verder zijn beslag krijgen in de uitvoe-
ringsregelgeving. Conform de uitgangspunten van het wetsvoorstel en de wens van de praktijk is 
de visie op sturing aanzienlijk gewijzigd, waarbij de overheid de doelen en randvoorwaarden stelt, 
en de verantwoordelijkheid om het doel te bereiken zo veel mogelijk bij de exploitant wordt gelegd. 
Daarmee wordt ook ruimte geboden om maatregelen toe te snijden op de lokale situatie en worden 
kansen gegeven voor innovatie. Dit kan gunstige gevolgen hebben voor zowel de economie als het 
milieu, door bijvoorbeeld een verminderd gebruik van water, chemicaliën en energie. De herziening 
maakt het verder mogelijk de zwemwaterbepalingen beter toe te snijden op de actuele situatie. 
Immers bepaalde zwemvoorzieningen, die in de Wet hygiëne en veiligheid badinrichtingen en 
zwemgelegenheden worden geregeld, bestaan in de praktijk niet meer. De huidige wet is lastig 
toepasbaar op bepaalde moderne voorzieningen zoals zwemvijvers en tijdelijke baden. Verder 
wordt de handhaafbaarheid verbeterd. Zo is voorzien in de Invoeringswet Omgevingswet te regelen 
dat overtreding van de belangrijkste bepalingen strafrechtelijk handhaafbaar wordt. Tot slot zullen 
de Omgevingswet en de bijbehorende uitvoeringsregelgeving voor een aantal instrumenten een 
betere juridische basis bieden, zoals de zorgplicht en het hygiëne- en veiligheidsplan voor 
badinrichtingen.  
Wet hygiëne en veiligheid Omgevingswet  
badinrichtingen en  
zwemgelegenheden 
Artikel 1 Afdeling 1.1 Begripsbepalingen 
Artikelen 2 tot en met 10a Paragraaf 4.3.2 Rijksregels (artikel 4.27) 
Artikel 10b Paragraaf 2.5.1 Doorwerking van beleid door 
instructieregels 
Afdeling 2.6 Bijzondere beheerbevoegdheden 
(artikel 2.38) 
Artikel 10c Paragraaf 16.3.2 Zwemlocaties 
Artikel 10ca Afdeling 20.2 Gegevensbeheer en toegang tot 
gegevens (artikel 20.13) 
Artikel 10d  Paragraaf 4.3.2 Rijksregels (artikel 4.27) 
Artikel 10e Paragraaf 4.3.2 Rijksregels (artikel 4.27)
