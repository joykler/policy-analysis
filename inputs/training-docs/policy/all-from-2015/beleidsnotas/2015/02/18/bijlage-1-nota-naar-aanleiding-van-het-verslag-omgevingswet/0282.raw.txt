Wet herverdeling wegenbeheer  
De Wet herverdeling wegenbeheer is een programmawet voor de herverdeling van wegenbeheer in 
de jaren ’90 van de vorige eeuw en is uitgewerkt, met uitzondering van artikel 13, tweede lid, 
hoofdstuk V en de artikelen 32 en 39. Hoofdstuk V en artikel 32, die voorzien in financiële 
vergoedingen, zullen worden betrokken bij de inbouw van de Wegenwet in de Omgevingswet. De 
overige delen van de wet kunnen worden ingetrokken zonder dat deze artikelen opvolging krijgen 
in de Omgevingswet. Artikel 13, tweede lid, regelt inzage van de nieuwe wegbeheerder in 
archiefbescheiden van de oude wegbeheerder. Die verplichting spreekt voor zich en heeft geen 
wettelijke regulering nodig, gezien het in de Omgevingswet gehanteerde vertrouwensbeginsel. 
Artikel 39 draagt de Minister van Infrastructuur en Milieu de zorg op voor een adequate toedeling 
van het beheer van wegen van nationaal, bovenregionaal en regionaal belang. Daartoe bestaat de 
verplichting eens per tien jaar een nota op te stellen over de taakverdeling tussen de overheden bij 
het wegbeheer. Ook deze bepaling heeft niet langer een specifieke regeling nodig. De zorg voor de 
wetgeving en daarbij behorende taakverdeling tussen bestuursorganen is een reguliere taak van 
het Rijk.  
 
Wet herverdeling wegenbeheer Omgevingswet  
 
Hoofdstuk III. Beheersovergang en Hiervoor zal bezien worden of er een overgangsrechtelijke 
gevolgen (artikel 13) voorziening nodig is. 
Hoofdstuk V. Financiële verhouding en Grotendeels uitgewerkt. Via Invoeringswet wordt bezien 
Hoofdstuk VI, artikel 32 welke overgangsrechtelijke voorziening nodig is voor de 
niet uitgewerkte delen.
