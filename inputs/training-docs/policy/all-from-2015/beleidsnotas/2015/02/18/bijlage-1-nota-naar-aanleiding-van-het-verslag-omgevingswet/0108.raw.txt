5.1.3  Betrokkenheid van parlement en publiek bij de stelselherziening 
Wettelijke waarborgen voor betrokkenheid van parlement en publiek in de Omgevingswet 
De stelselherziening biedt een kans op harmonisatie van de wijze waarop het parlement en het 
publiek worden betrokken bij de totstandkoming van gedelegeerde regelgeving binnen het 
omgevingsrecht. De Omgevingswet beoogt aan de bestaande verschillen een einde te maken door 
te voorzien in: 
 een eenduidige totstandkomingsprocedure voor AMvB’s met vroegtijdige betrokkenheid van 
beide Kamers der Staten-Generaal (artikel 23.5), en  
 internetpublicatie van ontwerpregelgeving met een wettelijke gegarandeerde vorm van 
publieksparticipatie voor iedereen (artikel 23.4). 
Deze wettelijke waarborgen gelden zowel bij de eerste vaststelling van nieuwe regels als bij 
substantiële wijzigingen in de toekomst.  
Vroegtijdige betrokkenheid en participatie 
De leden van de D66-fractie (1.80) vragen of bedrijven, burgers en belangenorganisaties in een 
vroeg stadium bij de ontwikkeling van de AMvB’s worden betrokken. De leden van de SP-fractie 
vragen om een uitgebreide consultatie van uw Kamer (4.18) bij de totstandkoming van de AMvB’s. 
Ook andere fracties, waaronder die van D66 (7.11), hebben gevraagd om vroegtijdige 
betrokkenheid van het parlement, onder meer als waarborg voor democratische controle. 
Hieronder wordt eerst ingegaan op de wettelijke waarborgen en de achterliggende motieven. 
Vervolgens wordt ingegaan op de wijze waarop daaraan bij de totstandkoming van de 
uitvoeringsregelgeving verder uitvoering zal worden gegeven.  
 
De opgenomen wettelijke waarborgen zorgen ervoor dat er vroegtijdig een openbaar debat en een 
brede maatschappelijke discussie over de ontwerpregelgeving kan plaatsvinden. Die discussies 
worden zowel in de beide Kamers als via publieksparticipatie gevoerd. Een brede inbreng van 
expertise en ervaring en maatschappelijke discussie versterkt de kwaliteit, het draagvlak en de 
legitimiteit van de regels. Dat geldt ten eerste voor de betrokkenheid van het parlement, die een 
waarborg biedt van democratische controle. Het geldt ook voor de participatie van burgers, 
bedrijven en maatschappelijke organisaties. Die biedt de mogelijkheid om in de samenleving 
aanwezige kennis en ervaring bij de opstelling van de uitvoeringsregels te betrekken.  
 
Voor gebruikers en belanghebbenden biedt dit een laagdrempelige mogelijkheid om aan te geven 
of de voorgenomen regelgeving voldoet aan de bij hen levende behoeften en verwachtingen. Deze 
interactieve reflectie en inbreng kan worden benut om de voorgenomen regelgeving zo effectief en 
efficiënt mogelijk vorm te geven. Dit voorkomt onnodige regeldruk. Deze vorm van vroegtijdige en 
directe participatie sluit bovendien goed aan bij de brede publieksparticipatie voor de 
totstandkoming van milieuregels op grond van het verdrag van Aarhus. Meer in algemene zin 
versterken de wettelijke waarborgen de maatschappelijke basis en inhoudelijke legitimiteit van de 
uitvoeringsregelgeving. Het sluit aan bij de ontwikkeling naar een participatiesamenleving en het 
gebruik van internetconsultatie als onderdeel van het beleid tot verbetering van de 
33
wetgevingskwaliteit en de aanpak van regeldruk . Tot slot kan burgerparticipatie ook bijdragen 
34
aan het versterken van het vertrouwen van het publiek in de politiek .  
Aanvulling op bestaande praktijk en bevoegdheden 
De voorbereiding van de stelselherziening is opgezet als een breed en open proces met 
betrokkenheid van uiteenlopende belanghebbenden. Daarnaast zijn er voor de stelselherziening vijf 
adviescommissies rondom diverse thema’s ingesteld. Daarbij is de voorbereiding van het 
                                                
33
 Kamerstukken II 2012/13, 29 362, nr. 224. 
34
 Raad voor het openbaar bestuur, “Vertrouwen op democratie”, februari 2010, blz. 41-59.
