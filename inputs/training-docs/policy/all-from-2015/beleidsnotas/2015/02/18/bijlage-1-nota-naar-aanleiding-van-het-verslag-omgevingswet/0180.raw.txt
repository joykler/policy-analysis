46
Ruimte uitgevoerd onderzoek wordt dit beeld bevestigd. Dezelfde analyse geldt ook voor de 
bijdrage voor ruimtelijke ontwikkeling. Omdat de bovenplanse verevening en de bijdrage voor 
ruimtelijke ontwikkeling derhalve niet gebruikt worden voor het doel waarvoor ze opgesteld zijn, 
zijn ze geschrapt. De constatering van de leden van de fractie van de ChristenUnie dat de 
bovenplanse verevening en de bijdrage voor de ruimtelijke ontwikkelingen niet opgenomen zijn in 
het wetsvoorstel is dan ook correct (5.149). De mogelijkheid om de kosten van bovenwijkse 
voorzieningen te verhalen, blijft in het wetsvoorstel onverminderd van kracht.  
In antwoord op de vraag van de leden van de CDA-fractie dat het wetsvoorstel deelname aan 
Limburgs kwaliteitsmenu of statiegeldregeling vrijwel onmogelijk maakt constateert de regering dat 
het wetsvoorstel de contractsvrijheid niet aantast. Het staat overheden vrij om door middel van 
bijvoorbeeld convenanten afspraken te maken met marktpartijen over woningbouwvraagstukken, 
zoals deelname aan een Limburgs kwaliteitsmenu of statiegeldregeling. Het schiet de bedoeling van 
de afdeling grondexploitatie, te weten het kostenverhaal van publieke voorzieningen, voorbij om 
deelname aan een kwaliteitsmenu of statiegeldregeling te kunnen afdwingen (5.59). 
Terecht constateren de leden van de ChristenUnie-fractie dat er in het hoofdstuk over 
grondexploitatie een knip gemaakt wordt tussen gewone grondexploitatiekosten en bijkomende 
kosten (14.66). Deze leden vragen op welke wijze deze bijkomende kosten kunnen worden 
verhaald op de initiatiefnemer in het geval hierover geen overeenkomst met de initiatiefnemer kan 
worden gesloten. Deze aanpassing heeft als doel de regeling te richten op het kostenverhaal voor 
publieke voorzieningen. Onder de huidige regelgeving kan het kostenverhaalinstrumentarium ook 
worden toegepast als er enkel ambtelijke kosten zijn; dat acht de regering onwenselijk. Daarom 
wordt de regeling zo uitgewerkt dat er voor het verplichte kostenverhaal altijd ten minste sprake 
moet zijn van publieke voorzieningen. Als er sprake is van kostenverhaal voor publieke 
voorzieningen mogen ook de bijkomende kosten worden verhaald. Het verhaal van louter 
bijkomende kosten zal dus niet langer mogelijk zijn via het kostenverhaalinstrument.  
Om te voorkomen dat gemeenten tekortplannen moeten vaststellen, voorziet het wetsvoorstel 
daarnaast in een nieuwe bevoegdheid, namelijk om af te zien van een ruimtelijk besluit bij een 
exploitatietekort. Het risico van een tekortplan kan dan niet bij de gemeente komen te liggen, zoals 
de leden van de PvdA-fractie veronderstellen (5.26) (zie ook blz. 198 en verder van de memorie 
van toelichting). 
De leden van de ChristenUnie-fractie vragen in dat verband of de door de regering genoemde 
verruiming betrekking heeft op bovenplanse verevening (5.150). Deze verruiming heeft geen 
betrekking op bovenplanse verevening, maar op de uitzonderingen op het verplichte kostenverhaal, 
zoals dat wordt uitgewerkt in de uitvoeringsregelgeving. Bij deze uitwerking neemt de regering de 
Europese kaders in acht. In reactie op de vragen van de leden van de PvdA-fractie over het 
tenderen van concessies door de overheid bij functiewijzigingen wordt verwezen naar de motie-
47
Jansen van 11 maart 2014 . Naar aanleiding van de behandeling van het rapport van de tijdelijke 
Commissie Huizenprijzen, heeft uw Kamer verzocht het effect van zelfrealisatie nader te 
onderzoeken (5.28). Zoals aangegeven tijdens de vaststelling van de begrotingsstaten van Wonen 
en Rijksdienst (XVIII) voor het jaar 2015 wordt dit onderzoek nu uitgevoerd. Verwacht wordt dat 
de uitkomsten van dit onderzoek in de zomer van 2015 aan uw Kamer aangeboden kunnen 
worden.  
De leden van de ChristenUnie-fractie stellen terecht dat de exploitatievoorschriften alleen 
betrekking hebben op de desbetreffende omgevingsvergunning (5.151). Per vergunningaanvraag 
zal het kostenverhaal bekeken moeten worden, omdat een vergunningaanvraag wordt beoordeeld 
naar de omstandigheden op het moment van de aanvraag. De wijze waarop het kostenverhaal 
heeft plaatsgevonden bij een eerder afgegeven vergunning binnen het exploitatiegebied zal wel 
maatgevend zijn voor de wijze waarop de kosten worden verhaald bij een volgende vergunning, 
immers daarmee worden verwachtingen gewekt over de wijze waarop de kosten worden verhaald 
binnen het desbetreffende exploitatiegebied. Het bevoegd gezag zal daarom eventuele afwijkingen 
                                                
46
 BHV Ruimte, Vervolgonderzoek bovenplanse kosten en bijdrage ruimtelijke ontwikkeling, juni 2014. 
47
 Kamerstukken II 2013/14, 33.194, nr. 12. 
180
