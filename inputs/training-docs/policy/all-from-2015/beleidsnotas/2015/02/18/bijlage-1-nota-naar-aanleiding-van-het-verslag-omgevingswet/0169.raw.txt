besluit op zijn aanvraag. Dit bestuursorgaan is ook bevoegd gezag voor de handhaving van de 
verleende omgevingsvergunning (1.17).  
College van burgemeester en wethouder meestal bevoegd gezag 
Op grond van de artikelen 5.8 en 5.12, tweede lid, van het wetsvoorstel geldt daarbij als 
hoofdregel dat het college van burgemeester en wethouders bevoegd gezag is, tenzij een ander 
bestuursorgaan daartoe bij AMvB is aangewezen. In alle gevallen kan de ondernemer zijn aanvraag 
indienen bij één digitaal loket. In één situatie kan er sprake zijn van twee bestuursorganen die als 
bevoegd gezag zijn betrokken. Het gaat om die situaties waarbij een initiatief ook een handeling in 
het watersysteem inhoudt waarvoor een omgevingsvergunning nodig is. In het voorgenomen 
Omgevingsbesluit zullen op grond van artikel 5.7, tweede lid, in het belang van een doelmatig 
waterbeheer gevallen worden aangewezen waarin de aanvraag om een omgevingsvergunning voor 
dergelijke wateractiviteiten los moet worden aangevraagd van de overige vergunningplichtige 
activiteiten. Achtergrond van die regeling is, zoals uiteengezet in de memorie van toelichting bij 
artikel 5.7, de positie van het waterschap als functioneel bestuursorgaan. In deze situatie zullen 
voor de los van elkaar ingediende aanvragen twee afzonderlijke bestuursorganen het bevoegd 
gezag zijn (het ‘water’- bevoegd gezag en het ‘overig’-bevoegd gezag). In het door de leden van 
de fractie van de VVD genoemde voorbeeld kan het bijvoorbeeld voor de wateractiviteiten gaan om 
een ingreep in een primaire waterkering, of om een lozingsactiviteit op het oppervlaktewater, en 
voor de ‘overige’ activiteiten om een milieubelastende activiteit of een bouwactiviteit (1.16). In de 
Omgevingswet is geregeld dat de ondernemer, ook in een situatie als hier bedoeld, terecht kan bij 
één digitaal loket. Daarnaast krijgt hij door de verplicht voorgeschreven toepassing van de 
coördinatieregeling van afdeling 3.5 Awb de procedureel afgestemde beslissingen op zijn aanvraag 
op één moment.  
Invulling aanwijzing bevoegd gezag omgevingsvergunning 
Onder verwijzing naar de toelichting op artikel 5.8 hebben de leden van de ChristenUnie-fractie 
gevraagd (14.51) waarom het in dat artikel in samenhang met de artikelen 5.9, 5.10 en 5.11 
neergelegde systeem voor de toedeling van bevoegd gezag bij een aanvraag om een 
omgevingsvergunning voor één activiteit, flexibel moet zijn. Dat systeem gaat er van uit dat 
afwijkingen van de hoofdregel dat het college van burgemeester en wethouders bevoegd gezag is, 
worden aangewezen bij AMvB. Deze leden vragen zich daarbij af in hoeverre zich in het verleden 
op dit punt bevoegdheidsverschuivingen hebben voorgedaan. Verschuivingen van bevoegd gezag 
om op een aanvraag om vergunning te beslissen hebben zich eerder bijvoorbeeld voorgedaan bij 
de totstandkoming van de Wabo (verschuiving van provincie naar gemeente voor sommige 
categorieën inrichtingen) en de Waterwet (verschuiving van provincie naar waterschap voor 
sommige categorieën grondwateronttrekkingen en infiltraties). Het is wenselijk op dit punt te 
voorzien in enige flexibiliteit binnen de kaders van de artikelen 5.9, 5.10 en 5.11. De visie over 
welk bestuursorgaan in het licht van de criteria van artikel 2.3 als bevoegd gezag moet worden 
aangewezen, kan immers door de jaren heen wijzigen. In aansluiting hierop stellen de leden van de 
fractie van de ChristenUnie de vraag waarom in de memorie van toelichting een mogelijke 
bevoegdheidsverschuiving bij grondwaterontrekkingen is aangegeven (6.14). De regering merkt 
op dat dit is aangegeven met het oog een evaluatie die op dit moment wordt verricht over de 
bevoegdheidstoedeling bij het grondwaterbeheer. Over de regeling in artikel 5.12 voor de toedeling 
van het bevoegd gezag om te beslissen op een aanvraag om een omgevingsvergunning voor meer 
dan één activiteit, hebben de leden van de ChristenUnie-fractie gevraagd wat de procedure is als 
overheden onderling van mening verschillen wie het bevoegd gezag is voor een dergelijke 
aanvraag (14.52). Op grond van artikel 5.12, tweede lid, is in beginsel het college van 
burgemeester en wethouders bevoegd om te beslissen op een aanvraag, tenzij op grond van het 
tweede of derde lid bij AMvB een ander bestuursorgaan daarvoor is aangewezen. Die aanwijzing zal 
plaatsvinden op basis van concrete criteria waaraan vervolgens een concreet bevoegd gezag wordt 
gekoppeld. Hiervoor wordt verwezen naar hetgeen over de voorgenomen inhoud van het 
Omgevingsbesluit op dit punt is opgemerkt in paragraaf 7.3 van deze nota en in de kabinetsbrief 
169
