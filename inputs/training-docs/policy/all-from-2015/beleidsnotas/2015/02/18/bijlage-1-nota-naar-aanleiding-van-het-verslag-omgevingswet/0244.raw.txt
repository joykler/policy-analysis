deze paragraaf. Wel zijn opgenomen bouwwerken en infrastructuur, omdat het wetsvoorstel gaat 
over de fysieke leefomgeving; dat omvat ook de gebouwde omgeving en niet alleen het milieu.  
Natuurlijke hulpbronnen 
De leden van de ChristenUnie-fractie vragen of de regering meerwaarde ziet in het toevoegen van 
‘hernieuwbare energiebronnen’ (zoals bedoeld in artikel 1 van de Elektriciteitswet 1998) in de 
definiëring van de fysieke leefomgeving in artikel 1.2 (14.8). De regering acht dat niet wenselijk, 
omdat diverse hernieuwbare energiebronnen niet tot de fysieke leefomgeving behoren, 
bijvoorbeeld biomassa (na oogst of als afval) en biogas. Verder zijn hernieuwbare energiebronnen 
die wel uit de fysieke leefomgeving afkomstig zijn vrijwel steeds stromen die onttrokken worden 
aan onderdelen van de fysieke leefomgeving die genoemd worden. Zo onttrekt de mens 
windenergie aan de lucht, aardwarmte aan de bodem, en waterkracht en oppervlaktewaterwarmte 
aan water. Het ontbreken van deze elementen in de opsomming vormt geen beletsel om de 
bevoegdheden van de Omgevingswet te benutten voor de duurzame-energievoorziening  
Deze vraag van de leden van de ChristenUnie-fractie, samen met de vraag van de leden van de 
CDA-fractie over de reikwijdte van het begrip ‘natuurlijke hulpbronnen’ (5.60), geven wel 
aanleiding tot toevoeging van een begripsbepaling voor dit begrip. In de nota van wijziging wordt 
daarvoor de volgende begripsbepaling voorgesteld: ‘natuurlijke hulpbronnen: delfstoffen, water, 
biomassa, warmte, windenergie, zonne-energie, waterkracht en energie uit een zee, voor zover die 
door de mens aan de fysieke leefomgeving onttrokken kunnen worden’. Het gaat hier – in 
tegenstelling tot in de definitie in de Elektriciteitswet 1998 – om biomassa die aanwezig is in de 
fysieke leefomgeving, zoals hout in bossen. Met ‘warmte’ wordt gedoeld op omgevingslucht-, 
oppervlaktewater- en aardwarmte. Met ‘energie uit een zee’ wordt gedoeld op bijvoorbeeld getijde-
energie en osmose-energie. Omdat Europees Nederland niet grenst aan een oceaan is gekozen 
voor ‘energie uit een zee’ in plaats van de term ‘energie uit de oceanen’ die voorkomt in de richtlijn 
hernieuwbare energie.  
Structuur van steden en dorpen 
De leden van de fracties van de SP (14.1), de ChristenUnie (14.9) en D66 (15.5b) hebben 
vragen over het ontbreken van een aanduiding van de samenhangende structuur van steden en 
dorpen in artikel 1.2. De leden van laatstgenoemde fractie vragen daarbij of de regering de mening 
deelt dat dit het private initiatief te boven gaat en bij uitstek tot het zorggebied van de overheid 
behoort, en dus ook expliciet in dit artikel een plaats zou kunnen krijgen. De regering deelt de 
mening dat de samenhangende structuur van steden en dorpen bij uitstek tot het zorggebied van 
de overheid behoort. In het bijzonder de gemeentelijke overheid heeft een verantwoordelijkheid op 
dit gebied. Eventuele lokale regelgeving op dit terrein behoort een plaats te krijgen in het 
omgevingsplan.  
Het feit dat één bouwwerk tot de fysieke leefomgeving behoort betekent vanzelfsprekend dat een 
ensemble van bouwwerken daar ook toe behoort. 
De regering ziet daarom de meerwaarde van het toevoegen van een begrip aan de opsomming 
niet. Een dergelijk begrip zou bovendien doubleren met het begrip ‘cultureel erfgoed’, dat al het 
begrip ‘stads- en dorpsgezichten’ omvat, en het begrip ‘landschap’, dat afkomstig is uit het op 20 
oktober 2000 te Florence tot stand gekomen Europees landschapsverdrag (Trb. 2005, 23) en 
volgens dat verdrag niet alleen betrekking heeft op natuurlijke en rurale gebieden, maar ook op 
stedelijke en perifere stedelijke gebieden. 
Interne en externe veiligheid 
De leden van de SP-fractie vragen waarom interne en externe veiligheid geen plaats hebben 
gekregen in artikel 1.2 (4.69). Hier lijkt sprake van een misverstand. Interne en externe veiligheid 
zijn geen fysieke, grijpbare onderdelen van de fysieke leefomgeving, zoals de bodem of een 
gebouw. Veiligheid – althans het gebrek daaraan – is een gevolg van activiteiten voor de fysieke 
244 
 
