opnieuw uitschrijven van de regels wordt bezien welke ruimte kan worden geboden zonder dat 
de beleidsdoelstellingen achter de regels in het gedrang komen. Uitgangspunt hierbij is een 
gelijkwaardig beschermingsniveau (zie paragraaf 3.10). In sommige gevallen kan een regel 
echter meer open of flexibel worden geformuleerd zonder dat de achterliggende doelstelling in 
het gedrang komt. Zeker als het gaat om instructieregels aan het lokaal bestuur ziet de 
regering dat niet als verslechtering van het beschermingsniveau, maar als het dichter bij de 
burger brengen van de besluitvorming. Als er bijvoorbeeld meer ruimte komt in de 
instructieregels over een omgevingsplan, beslist de gemeenteraad in hoeverre deze benut 
wordt. Verder lijkt het mogelijk om, vaker dan nu, uitzonderingen op regels op te nemen om 
situaties te voorkomen waarin regels onevenredig bezwarend zijn (zoals een 
‘hardheidsclausule’ of een uitzondering voor ‘niet in betekende mate’-gevallen). Een andere 
belangrijke mogelijkheid om meer ruimte te bieden in regels is de omzetting van 
middelvoorschriften naar doelvoorschriften. Dit vergroot ook de kansen voor een innovatieve 
invulling. Voor onderwerpen waarvoor toch gekozen zal worden voor middelvoorschriften, biedt 
het wetsvoorstel de mogelijkheid om een gelijkwaardige maatregel te treffen die hetzelfde 
resultaat bereikt. 
 Gebiedsgericht maatwerk in decentrale regelgeving. In sommige gevallen is het wenselijk dat 
een decentraal bestuursorgaan, gegeven de lokale of regionale omstandigheden, regels stelt 
die afwijken van een landelijke regel of daar een nadere uitwerking aan geeft. Dergelijke 
afwijkende regels kunnen gesteld worden voor het hele grondgebied van een bestuursorgaan, 
maar ook voor een afgebakend gebied. Gebiedsgericht wordt vastgesteld door de 
gemeenteraad, het algemeen bestuur van een waterschap of provinciale staten en vastgelegd 
in respectievelijk het omgevingsplan, de waterschapsverordening of de omgevingsverordening. 
De regering ziet op dit moment twee omstandigheden waarin dit nodig zal zijn. Ten eerste 
geeft de eerder beschreven variatie in de fysieke leefomgeving soms aanleiding voor 
gebiedsgerichte regels op maat. Ten tweede kiest het Rijk omwille van een doelmatig 
overheidsbestuur soms voor een landelijke standaardregel die in veel gevallen voldoet, maar 
waar decentrale overheden die eigen beleid voeren van mogen afwijken. Een voorbeeld 
daarvan is de huidige Wet geurhinder en veehouderij.  
 Individueel maatwerk bij beschikking. In incidentele gevallen is het wenselijk dat het bevoegd 
gezag, gegeven de specifieke omstandigheden bij een project of activiteit, bepaalde regels niet 
toepast omdat het belang van de regel niet opweegt tegen andere belangen die in het geding 
zijn. Bij algemene rijksregels zijn er verder gevallen waarin het bevoegd gezag aanvullende 
voorschriften moet kunnen opleggen voor een specifieke activiteit als het beschermingsniveau 
van de landelijke regelgeving onvoldoende is. Die afwijking geldt voor een individueel geval en 
slechts zo lang als dat nodig is.  
Deze drie vormen van flexibiliteit kunnen zowel ‘bestuurlijke afwegingsruimte’ bieden aan 
bestuursorganen als flexibiliteit ofwel handelingsruimte bieden aan burgers en bedrijven. Dit leidt 
tot zes vormen van flexibiliteit van belang zijn voor de stelselherziening. Deze zijn in onderstaand 
schema in beeld gebracht.  
 Bestuurlijke afwegingsruimte Flexibiliteit in regels voor 
in regels voor bestuursorganen  burgers en bedrijven 
Ruimte in de regels Uitvoeringsregelgeving: meer Uitvoeringsregelgeving: meer 
afwegingsruimte handelingsruimte 
Regeling voor gelijkwaardigheid bij 
algemene regels (artikel 4.7) 
Gebiedsgericht maatwerk Gebiedsgerichte Maatwerkregels (artikel 4.6)  
omgevingswaarden op maat  
(artikel 2.11, eerste lid en 2.12,  
eerste lid) Maatwerk bij bepalen reikwijdte 
Afwijking door de provincie van vergunningplichten (artikel 5.2, 
rijksinstructieregels (artikel 2.25, eerste lid) 
vijfde lid, onder a) 
Individueel maatwerk Ontheffing bij instructieregels Maatwerkvoorschrift bij algemene 
(artikel 2.32) regels (artikel 2.32) 
 Nadere beantwoording van Nadere beantwoording van 
vragen: paragraaf 4.2 van deze vragen: paragraaf 4.3 van deze 
nota nota
