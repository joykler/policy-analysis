Wet bereikbaarheid en mobiliteit  
Deze wet beoogt het mogelijk te maken mobiliteitstarieven te heffen ter financiering van nieuwe 
wegen. Dat behoort naar zijn aard niet tot de reikwijdte van de Omgevingswet. Het besluit tot 
plaatsen van een betaalpunt werkt op grond van de artikelen 32 en 34 van de Wet bereikbaarheid 
en mobiliteit echter direct door in het ruimtelijke spoor, op een vergelijkbare wijze als het 
projectbesluit, en valt daarmee wel onder de reikwijdte van de Omgevingswet. Aan deze bijzondere 
regeling bestaat in de praktijk geen behoefte meer, omdat eventuele betaalpunten als gevolg van 
de technologische ontwikkeling kleine elektronische apparaten of systemen zullen zijn die geen 
ruimtelijke inpassing behoeven. Mocht in een uitzonderlijk geval toch voor een systeem worden 
gekozen met ruimtelijke gevolgen, dan kan dat via een omgevingsvergunning of projectbesluit voor 
zover het omgevingsplan er niet in voorziet. Voorzien is daarom de artikelen 32 en 34 van de Wet 
bereikbaarheid en mobiliteit voor de ruimtelijke inpassing te schrappen via de Invoeringswet 
Omgevingswet. Het kan soms nodig zijn betaalpunten te bevestigen aan eigendommen van een 
ander dan de wegbeheerder. De mogelijkheid tot het opleggen van een gedoogplicht zal overgaan 
van de Wet bereikbaarheid en mobiliteit naar de Omgevingswet. 
Naar verwachting zal in het voorjaar van 2015 een wetsvoorstel voor tolheffing worden ingediend 
bij de Tweede Kamer. De inwerkingtreding van dat wetsvoorstel is gepland voor de 
inwerkingtreding van het wetsvoorstel voor de Omgevingswet. Als het wetsvoorstel voor tolheffing 
in werking treedt, zal daarbij de Wet bereikbaarheid en mobiliteit worden ingetrokken. 
 
Wet bereikbaarheid en mobiliteit Omgevingswet  
 
Hoofdstuk 4. Totstandbrenging van Hoofdstuk 5 Omgevingsvergunning en het projectbesluit 
betaalpoorten 
Hoofdstuk 16 Procedures 
Artikel 36 Paragraaf 10.3.2 Gedoogplichten 
 
  
298
