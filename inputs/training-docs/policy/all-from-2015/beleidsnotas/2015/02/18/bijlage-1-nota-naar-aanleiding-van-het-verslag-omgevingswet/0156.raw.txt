de fysieke leefomgeving ontwikkelen en het proces van totstandkoming is een goede gelegenheid 
om burgers, bedrijven en maatschappelijke organisaties te betrekken bij de visievorming. De 
regering onderschrijft de stellingen van de leden van de fractie van de ChristenUnie dat een 
gemeentelijke omgevingsvisie als onderbouwing kan dienen voor de begroting van gemeenten. 
Daarbij kan een omgevingsvisie ook leiden tot een vermindering van bestuurslasten bij de 
uitvoering van taken en bevoegdheden op het gebied van de fysieke leefomgeving. Het maakt een 
effectieve en gecoördineerde beleidsinzet op alle deelterreinen van het beleid voor de fysieke 
leefomgeving mogelijk. Deze voordelen zullen een stimulans zijn om een omgevingsvisie vast te 
stellen. Tegelijkertijd laat de huidige verplichting in de Wet ruimtelijke ordening tot het opstellen 
van een structuurvisie zien dat dit niet automatisch leidt tot het daadwerkelijk opstellen van een 
visie. Ook zegt een verplichting weinig over de kwaliteit van het in de visie geformuleerde beleid. 
Een verplichting is niet de weg om dat te bereiken (zie ook de reactie in paragraaf 2.3 over de 
paradigmawisseling). Een verplichte omgevingsvisie voor gemeenten is naar het oordeel van de 
regering dan ook niet strikt noodzakelijk.  
Een belangrijk uitgangspunt van het wetsvoorstel is terughoudendheid wat betreft het opleggen 
van verplichtingen en geen bepalingen op te nemen die leiden tot een lastenverzwaring. Ook geldt 
als uitgangspunt dat we erop moeten kunnen vertrouwen dat bestuursorganen hun taken en 
bevoegdheden op goede en toereikende wijze uitvoeren. Als gekozen zou worden voor een 
verplichte gemeentelijke omgevingsvisie, zou dit – formeel gezien – leiden tot een verzwaring van 
bestuurlijke lasten voor gemeenten. Anders dan bij omgevingsvisies voor provincies en het Rijk 
komt de gemeentelijke omgevingsvisie namelijk in de plaats van slechts één verplichte planfiguur 
(namelijk de structuurvisie voor het ruimtelijke beleid), terwijl de visie betrekking moet hebben op 
alle beleidsdomeinen van de fysieke leefomgeving. Op provinciaal en rijksniveau komt de 
omgevingsvisie in de plaats van meerdere op dit moment verplichte planfiguren (zie verder 
paragraaf 8.3.6). De beoordeling van de lasten vindt plaats op basis van verplichtingen (en niet op 
basis van facultatieve plannen, hoewel veel gemeenten plannen op het gebied van bijvoorbeeld 
milieu en verkeer en vervoer hebben, zoals leden van de fractie van de ChristenUnie terecht 
opmerken).  
8.3.6 Nationale omgevingsvisie 
De leden van de D66-fractie stellen een aantal vragen over de omgevingsvisie op rijksniveau 
(4.117). Ook de leden van de PvdD-fractie vragen of de regering voornemens is te komen met 
een nationale omgevingsvisie (6.24). Het voornemen bestaat om, conform het wetsvoorstel, 
vooruitlopend op de inwerkingtreding van de Omgevingswet een integrale nationale visie op het 
beleid voor de fysieke leefomgeving voor te bereiden. Om de veranderende toekomst met kansen 
en bedreigingen voor de fysieke leefomgeving het hoofd te bieden kan de nationale omgevingsvisie 
een basis zijn voor een samenhangende beleidsmatige inzet. De nationale omgevingsvisie wordt 
een samenhangende visie op strategisch niveau, die de sectorale visies en beleidsplannen 
vervangt. Het gaat daarbij in elk geval om het milieubeleidsplan (Wet milieubeheer); de 
structuurvisie (Wet ruimtelijke ordening); het verkeers- en vervoerplan (Planwet verkeer en 
vervoer); het nationaal waterplan (Waterwet) en het natuurbeleidsplan (Natuurbeschermingswet 
1998). De omgevingsvisie is bedoeld als beleidsmatige basis voor juridische, financiële of andere 
instrumenten.  
Rondom de nationale omgevingsvisie streeft het Rijk naar een co-creatief proces. Kernwoorden 
voor het proces zijn in ieder geval: adaptief, ‘lean and mean’, ‘van buiten naar binnen’ en met 
maximale benutting van bestaande beleidsinitiatieven. Het Rijk kan leren van de provincies en 
gemeenten die al eigen omgevingsvisies hebben ontwikkeld. In dat proces zal ook duidelijk worden 
wat geëigende momenten zijn om uw Kamer te informeren. Het is uiteindelijk aan een nieuw 
kabinet om een nationale omgevingsvisie vast te stellen.  
De komende periode wil het Rijk benutten voor de dialoog met anderen over het waarom, hoe én 
wat van een nationale omgevingsvisie. Dit moet leiden tot duidelijkheid over prioritaire 
onderwerpen, procesaanpak en planning. Aangesloten zal worden bij initiatieven zoals het Jaar van 
het Ruimte, waarbij het maatschappelijke, politieke en professionele debat wordt gevoerd over de 
156
