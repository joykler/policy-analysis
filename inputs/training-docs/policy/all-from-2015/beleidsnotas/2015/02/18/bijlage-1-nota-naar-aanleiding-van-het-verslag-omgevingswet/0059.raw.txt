wordt voldaan of niet zal worden voldaan aan een omgevingswaarde op het gebied van water zal 
de waterbeheerder in de verplichte programma’s moeten aangeven welke maatregelen worden 
genomen om te voldoen (het gaat dan om het waterbeheerprogramma voor de regionale wateren 
en het nationaal waterprogramma voor de rijkswateren). Net als de huidige plannen van de 
Waterwet zullen deze programma’s synchroon worden vastgesteld met een cyclus van zes jaar. In 
het voorgenomen Omgevingsbesluit wordt, ter uitvoering van de kaderrichtlijn water, voorzien in 
regels over coördinatie binnen de stroomgebieddistricten, ook met waterbeheerders in het 
buitenland.  
De leden van de PvdA-fractie hebben ook een vraag over de mogelijkheden en verantwoordelijken 
voor een gemeente waar de luchtkwaliteit onder de maat is als gevolg van luchtvervuiling van 
rijkswegen (4.4). Bij overschrijding of dreigende overschrijding van omgevingswaarden voor 
luchtkwaliteit is het college van burgemeester en wethouders het eerst aangewezen 
bestuursorgaan (artikel 3.9, eerste lid). Dit is ook goed mogelijk nu het zich laat aanzien dat 
luchtkwaliteit – gelet op de algemene landelijke voortschrijdende verbetering – vooral een 
regionale opgave wordt in en rond de grote steden. Als rijkswegen substantieel bijdragen aan de 
slechte lokale luchtkwaliteit zal de gemeente in overleg moeten treden met het Rijk om te bezien 
welke bijdrage het Rijk kan leveren aan de maatregelen die genomen moeten worden om te 
voldoen aan de door het Rijk gestelde omgevingswaarden. Ook zal de gemeente in overleg moeten 
treden met de provincie als de luchtkwaliteit substantieel beïnvloed wordt door emissies van 
activiteiten waarvoor de provincie bevoegd gezag is. Uiteindelijk zijn de bestuursorganen van Rijk, 
provincie en gemeente gezamenlijk verantwoordelijk voor het bereiken van de omgevingswaarden 
voor luchtkwaliteit en zullen zij dus naar vermogen moeten bijdragen aan het maatregelenpakket 
in het gemeentelijke programma. Mocht overigens blijken dat er regionale of bovenregionale 
opgaven blijven op het gebied van de luchtkwaliteit, dan kan worden bepaald dat een ander 
bestuursorgaan dan het college van burgemeester en wethouders het programma vaststelt en dus 
het initiatief neemt om daarover met andere verantwoordelijke bestuursorganen te overleggen (zie 
artikel 3.9, tweede lid, onder b). 
3.8 Sturen op kwaliteit met instructieregels en beoordelingsregels 
Instructieregels kunnen door de provincies en het Rijk worden gesteld om te voldoen aan 
omgevingswaarden of voor het bereiken van andere doelstellingen voor de fysieke leefomgeving. 
Met ‘andere doelstellingen voor de fysieke leefomgeving’ worden die doelstellingen bedoeld die, ter 
uitvoering van de maatschappelijke doelen van de Omgevingswet, door de provincie of het Rijk zijn 
geformuleerd en geen omgevingswaarden zijn. Deze ‘andere doelstellingen voor de fysieke 
leefomgeving’ van de provincie of het Rijk kunnen blijken uit alle schriftelijke openbare 
documenten van de provincie en het Rijk en in het bijzonder uit de op grond van het wetsvoorstel 
vast te stellen omgevingsvisies en programma’s.  
Instructieregels kunnen zowel de wijze van taakuitoefening van bestuursorganen betreffen als 
inhoudelijke eisen, voorwaarden of beperkingen stellen aan bevoegdheidsuitoefening in de vorm 
van het nemen besluiten door bestuursorganen. De instructieregels die betrekking hebben op 
besluiten van bestuursorganen worden samen met de beoordelingsregels voor 
omgevingsvergunningen die ook inhoudelijke eisen, voorwaarden of beperkingen stellen aan 
besluiten ook wel aangeduid als ‘beslisregels’ omdat deze beslissingen van bestuursorganen 
reguleren.  
De groep ‘beslisregels’ van het Rijk heeft momenteel een zeer grote omvang. Voor alle typen 
besluiten (van bestemmingsplannen tot toestemmingen) gelden nu op wetsniveau en AMvB-niveau 
honderden regels over hoe bestuursorganen moeten besluiten, wat ze niet mogen besluiten, 
binnen welke grenzen ze moeten blijven, enzovoort. Die beslisregels hebben betrekking op zowel 
het zogenaamde ‘grijze milieu’ (denk aan geluid), het ‘groene milieu’ (natuur), het ‘blauwe milieu’ 
13
(water), het ‘rode milieu’ (ruimte) en het ‘oranje milieu’ (cultureel erfgoed) . Maar zij gaan 
                                                
13
 Prof.mr. F.C.A.M. Michiels, Oratie ‘Kleur in het omgevingsrecht’, Universiteit van Utrecht, 2001. 
59 
 
