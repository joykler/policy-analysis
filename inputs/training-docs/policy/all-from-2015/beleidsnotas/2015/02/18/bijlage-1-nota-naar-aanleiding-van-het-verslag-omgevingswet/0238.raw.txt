13 Effecten  
13.1 Financiële effecten 
De leden van de fracties van D66 (6.2, 6.3), de ChristenUnie (11.1), de SP (4.104), de PvdD 
(15.8) en de 50PLUS/Klein-fractie (1.91) hebben vragen gesteld over de mo gelijke 
kostenbesparing van € 600 miljoen en de onderbouwing hiervan. In een brief aan uw Kamer van 
28 juni 2011 waarin de eerste hoofdlijnen van de stelselherziening werden geschetst, is een eerste 
80
inschatting gegeven van de mogelijke besparing . Hierbij is ingeschat dat de vereenvoudiging van 
het omgevingsrecht kan leiden tot reductie van de plankosten van 10%. Het bedrag dat hierbij 
hoort is dus afhankelijk van het bedrag aan plankosten in Nederland. In de brief is aangegeven dat 
op basis van het toenmalige investeringsvolume in de bouw de totale besparing kan oplopen tot 
€ 600 miljoen. In de miljoenennota van 2012 is bij het infrastructuurfonds een bedrag van € 50 
miljoen euro opgenomen omdat de reductie van de plankosten leidt tot een besparing op het 
infrastructuurfonds van € 50 miljoen.  
Het onderzoeksbureau SIRA Consulting heeft onderzoek gedaan naar de financiële effecten van het 
81
wetsvoorstel voor burgers, bedrijven en overheden . De conclusies zijn opgenomen in hoofdstuk 
10 van de memorie van toelichting. Een lastenverlichting wordt bijvoorbeeld bereikt doordat er 
minder visies en plannen met bijbehorende procedurelasten nodig zijn. Ook de integratie van 
vergunningen leidt tot minder lasten. De leden van de fractie van de ChristenUnie merken echter 
terecht op dat pas met de inhoud van de AMvB’s duidelijk wordt welke lastenverlichting bereikt 
wordt. Het is nu dan ook nog te vroeg om een goed onderbouwd overzicht van de financiële 
effecten van de stelselherziening te kunnen geven. Dit kan pas worden bepaald als ook de AMvB’s 
gereed zijn. Bij de vormgeving van de AMvB’s zal de regering ook actief zoeken naar 
mogelijkheden om de lasten te verminderen. Hiermee is ook de vraag van de leden van de fractie 
van de SP (4.106) beantwoord naar het moment waarop de gevolgen voor de rijksbegroting 
inzichtelijk worden. Naar aanleiding van een vraag van de leden van de D66-fractie wordt nog 
opgemerkt dat de regering niet tot een andere conclusie is gekomen over de baten van de 
Omgevingswet. Al in de brief in 2011 is aangegeven dat op basis van de gebruikelijke onderzoeken 
zal worden aangegeven welke concrete vermindering zal worden behaald.  
De leden van de CDA-fractie (2.17) vragen naar de administratieve lasten voor gemeenten en de 
leden van de SP-fractie vragen meer informatie over opgesomde baten en lasten in de memorie 
van toelichting (4.103). Deze cijfers zijn gebaseerd op het al genoemde SIRA-onderzoek. Zoals 
eerder aangegeven gaan de cijfers alleen over het wetsvoorstel. Door het wetsvoorstel wordt het 
fundament gelegd, maar het op een verantwoorde manier kwantificeren van de financiële effecten 
kan niet zonder de uitvoeringsregelgeving. Vanzelfsprekend wordt bij de totstandkoming van de 
uitvoeringsregelgeving verder onderzoek gedaan naar de financiële effecten.  
De in het onderzoek geïdentificeerde en in de memorie van toelichting genoemde lastenreductie 
voor bedrijven bestaat uit een verbeterde kenbaarheid van de regelgeving, vermindering van het 
aantal zienswijzen door minder visies, vermindering van procedures en de integratie van 
vergunningen. De door SIRA genoemde lastenreductie voor burgers wordt bereikt door de 
integratie van afzonderlijke vergunningenstelsels in de omgevingsvergunning. De lastenreductie bij 
gemeenten en provincies wordt bereikt door het verminderen van visies, plannen en programma’s 
(inclusief de daling van het aantal milieueffectrapportages die daaruit voortvloeit). Voor gemeenten 
levert daarnaast het vervallen van de actualiseringsplicht van bestemmingsplannen een belangrijk 
aandeel. De vermindering van de lasten van waterschappen wordt in z’n geheel bereikt door het 
verminderen van het aantal visies, plannen en programma’s. Genoemde leden vragen ook of de 
extra leges voor bedrijven voor de milieucomponent in de omgevingsvergunning structureel zijn. 
De regering kan deze vraag bevestigend beantwoorden.  
                                                
80
 Kamerstukken II 2010/11, 31 953, nr. 40.  
81
 Onderzoek financiële effecten Omgevingswet, Nieuwegein, mei 2014.  
238
