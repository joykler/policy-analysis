Planwet verkeer en vervoer  
De Planwet verkeer en vervoer van 1998 bevat een lichte planstructuur voor het verkeers- en 
vervoerbeleid. De wet gaat er van uit dat op alle niveaus samenhangende planvorming op het 
terrein van verkeer en vervoer plaatsvindt. Voor het Rijk in een nationaal plan, voor provincies en 
zeven Wgr-plusregio’s in provinciale, respectievelijk regionale verkeers- en vervoerplannen. Voor 
de gemeenten geldt dat er zichtbaar een samenhangend en uitvoeringsgericht verkeers- en 
vervoerbeleid wordt gevoerd. Met de Planwet verkeer en vervoer wordt in de eerste plaats beoogd 
de horizontale en verticale samenhang van het verkeers- en vervoerbeleid met ander beleid en de 
uitvoering daarvan te bevorderen. Horizontaal door de koppeling aan de plannen op grond van de 
Wet ruimtelijke ordening, waardoor op alle bestuurlijke niveaus afstemming op de ruimtelijke 
plannen is verzekerd. Verticaal in de eerste plaats door de inbreng van decentrale overheden te 
verzekeren bij de voorbereiding van het nationale beleid. En in de tweede plaats door de 
verplichting voor de decentrale overheden de essentiële onderdelen van beleid uit te werken in 
decentrale plannen of beleid. De Planwet laat ruimte voor regionale differentiatie en maatwerk door 
doelstellingen niet in de wet maar in de plannen op te nemen in samenspraak met alle betrokken 
decentrale overheden. In het planstelsel van de Omgevingswet past geen zelfstandig strategisch 
plan voor verkeer en vervoer. Daar is ook geen noodzaak toe. In de praktijk ontwikkelen de 
betrokken overheden hun verkeers- en vervoerbeleid al steeds meer gezamenlijk, pakken opgaven 
gebiedsgericht op en stemmen verkeers- en vervoerbeleid en de uitvoering daarvan af op 
ontwikkelingen van ruimte en economie. De bestaande praktijk van de gebiedsagenda’s en het 
bestuurlijk overleg Meerjarenprogramma Infrastructuur, Ruimte en Transport heeft daaraan 
bijgedragen. Het laten opgaan van de Planwet in het omgevingsrecht bevestigt deze aanpak en zal 
92
deze versterken. De Planwet kent sinds de afschaffing van de Wgr-plusregio’s op 1 januari 2015 
– naast het provinciale plan – alleen nog een zelfstandige planverplichting voor de twee vrijwillige 
vervoerregio’s die zijn ingericht in de Noordvleugel en de Zuidvleugel van de Randstad. Omdat ook 
de provincies kunnen deelnemen aan de vrijwillige gemeenschappelijke regeling waarmee beide 
vervoerregio’s zijn ingesteld, is het op termijn niet nodig voor de vervoerregio’s een afzonderlijke 
wettelijke planvoorziening in het wetsvoorstel te handhaven. De in goed overleg in de vervoerregio 
tot stand gebrachte visie kan de provincie vervolgens verwerken in de provinciale omgevingsvisie 
en kunnen de gemeenten in hun plannen uitwerken. 
  
                                                
92
 Wet van 17 december 2014 tot wijziging van de Wet gemeenschappelijke regelingen en enkele andere 
wetten in verband met de afschaffing van de plusregio’s (Stb. 2014, 547). 
270 
 
