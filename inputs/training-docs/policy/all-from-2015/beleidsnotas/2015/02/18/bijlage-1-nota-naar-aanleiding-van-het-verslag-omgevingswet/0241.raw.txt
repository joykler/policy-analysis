maximale termijn van 6 maanden wordt dus niet in alle gevallen gehaald, maar de overschrijding is 
beperkt.  
De verwachting is dat het aantal zaken waarover binnen zes maanden moet worden besloten 
nauwelijks toeneemt. De lijst van projecten waarvoor nu op grond van de Crisis- en herstelwet 
geldt dat de Afdeling uitspraak moet doen binnen zes maanden is ruim en overlapt voor een zeer 
groot deel de projecten waarvoor straks het projectbesluit toegepast kan worden. Bovendien blijkt 
uit de al eerder genoemde voortgangsrapportage over de Crisis- en herstelwet dat de besluiten 
over weginfrastructuur (20%) maar tot een aandeel van 9% in de uitspraken in beroep leiden. Een 
mogelijke verklaring hiervoor is de bij deze projecten verplichte ‘sneller-en-beter-aanpak’. 
Maatschappelijke participatie aan de voorkant is hierdoor verplicht, wat er wellicht toe leidt dat er 
minder partijen in beroep gaan. De Omgevingswet borgt dat projectbesluiten altijd via de ‘sneller-
en-beter-aanpak’ voorbereid worden.  
Verwacht wordt daarom dat de aangescherpte doelstelling geen grote gevolgen heeft. Overigens 
heeft ook de Afdeling bestuursrechtspraak van de Raad van State in haar advies over het 
wetsvoorstel geen aanleiding gezien hier opmerkingen over te maken.  
13.3 Onderzoeken en evaluatie  
De leden van de fracties van D66 (1.77) en de ChristenUnie (1.90) vragen naar een evaluatie van 
de doelen van het wetsvoorstel en de werking van het stelsel. De leden van de fractie van de SP 
(4.108) vragen ook een evaluatie over het geheel en wensen daar nauwlettend bij betrokken te 
blijven. In het wetsvoorstel zijn voor monitoring de Europese verplichtingen opgenomen. Het 
wetsvoorstel bestendigt de taak van het Planbureau voor de Leefomgeving om vierjaarlijks een 
onafhankelijk rapport te publiceren (de Balans van de Leefomgeving). Dit geeft uitwerking aan 
artikel 5, vierde lid, van het verdrag van Aarhus. In de Balans voor de leefomgeving wordt het 
rijksbeleid voor milieu, natuur en ruimte geëvalueerd. Hierin komt daarmee ook (indirect) de 
werking van het stelsel van het Omgevingsrecht aan de orde. Daarnaast zal enkele jaren na 
inwerkingtreding van het stelsel een evaluatie worden gedaan naar de werking van het stelsel en 
de uitvoering die daaraan wordt gegeven. Een onderzoek of evaluatie kan overigens, eventueel op 
verzoek van het parlement, altijd gedaan worden.  
De leden van de PvdD-fractie vragen of de regering bereid is een ex-ante evaluatie uit te voeren 
naar het gehele stelsel (15.12). De regering heeft naast de al geplande toetsten en consultaties 
geen extra ex-ante evaluatie voorzien. De fases van de stelselherziening kennen elk verschillende 
toetsmomenten, bijvoorbeeld de formele toetsten (waaronder de milieueffectentoets, een 
effectentoets voor burgers en bedrijven en een uitvoerbaarheidstoets), de internetconsultaties en 
de bestuurlijke consultatie door de decentrale overheden. De Afdeling advisering van de Raad van 
State adviseert als laatste over de regelgeving. De planning is hierbij zo vormgegeven dat de 
Afdeling voorstellen voor de voorgenomen AMvB’s en de Invoeringswet Omgevingswet tegelijkertijd 
ontvangt en zo een samenhangend oordeel kan geven. Een extra ex-ante evaluatie wordt naast het 
advies van de Afdeling advisering van de Raad van State en de andere al voorziene adviezen en 
toetsen niet nodig geacht.  
De leden van de D66-fractie vragen de regering of zij bereid is om het Planbureau voor de 
Leefomgeving te verzoeken om een update van het onderzoek naar het beschermingsniveau te 
maken wanneer de conceptversies van de AMvB’s gereed zijn (5.72). Het onderzoek van het 
Planbureau waaraan gerefereerd wordt, is de milieueffectentoets. De milieueffectentoets maakt 
onderdeel uit van de formele verplichte toetsen die, net als bij het wetsvoorstel, ook bij de 
uitvoeringsregelgeving uitgevoerd zullen worden. Het PBL zal verzocht worden de 
milieueffectentoets ook voor de uitvoeringsregelgeving te doen. Met deze toets wordt ook 
83
uitvoering gegeven aan de motie-Van Veldhoven die de regering vraagt om een onderzoek naar 
de effecten van het wetsvoorstel op natuur en milieu.  
                                                
83
 Kamerstukken II 2011/12, 31 953, nr. 47.
