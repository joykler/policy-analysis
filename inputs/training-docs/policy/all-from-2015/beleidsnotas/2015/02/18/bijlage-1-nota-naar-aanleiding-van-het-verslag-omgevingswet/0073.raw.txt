Een actieve opstelling van de betrokken bestuursorganen is vereist. Goede bestuurlijke afspraken 
over wijze en het tijdstip waarop de betrokkenheid van de veiligheidsregio’s vorm moet krijgen, 
zijn daarbij een bepalende factor.  
Verantwoordelijkheid en aansprakelijkheid 
De leden van de D66-fractie vragen hoe de verantwoordelijkheidsverdeling en aansprakelijkheid zal 
lopen wanneer er iets mis gaat op het terrein van veiligheid en gezondheid (4.142). Deze wel heel 
algemene vraag kan de regering zonder een nadere duiding moeilijk beantwoorden. De algemene 
vraag betreft immers de privaatrechtelijke aansprakelijkheid van degene die schadetoebrengende 
handelingen verricht, zowel binnen de wettelijke kaders (zoals een vergunning) als bij overtreding 
van die kaders (onrechtmatige daad). Het vergt verder een beschrijving van aanspraken op 
schadevergoeding of compensatie van schade veroorzaakt door rechtmatig en onrechtmatig 
overheidshandelen. De vraag kan doelen op schade veroorzaakt door andere gebeurtenissen, zoals 
natuurrampen en extreme ongevallen, waarvan de vuurwerkramp in Enschede een voorbeeld is. De 
vraag kan betrekking hebben op aansprakelijkheid voor handelen door de overheid tijdens of na 
beredding.  
3.9.6 Ladder duurzame verstedelijking 
Dwingende regeling voor de ladder voor duurzame verstedelijking 
De leden van de SP-fractie geven aan dat de praktijk leert dat bij driekwart van de 
bestemmingsplannen, in relatie tot nieuwe verstedelijking, geen gebruik wordt gemaakt van de 
ladder voor duurzame verstedelijking (voorheen: SER-ladder). Zij vragen of de regering de 
Omgevingswet aangrijpt als nieuwe mogelijkheid om het gebruik van deze ladder meer dwingend 
op te leggen (4.72). 
Het voornemen van de regering is om ook in het voorgenomen Besluit kwaliteit leefomgeving 
regels op te nemen voor een optimale benutting van de ruimte in stedelijke gebieden om daarmee 
duurzame verstedelijking te bewerkstelligen, momenteel bekend als de ‘ladder voor duurzame 
verstedelijking’. Het bevorderen van vraaggerichte programmering en daarmee het voorkomen van 
overprogrammering, ongewenste versnippering en leegstand blijft van nationaal belang. Die 
huidige regeling in het Besluit algemene regels ruimtelijke ordening is al dwingend recht. 
De toepassing van de ladder voor duurzame verstedelijking 
Met hun vraag refereren de leden van de SP-fractie mogelijk aan de ex ante evaluatie van de 
naleving van de ladder voor duurzame verstedelijking door het Planbureau voor de Leefomgeving 
(PBL) in de Monitor infrastructuur en ruimte die op 10 september 2014 aan uw Kamer is 
20
toegezonden . Het PBL signaleerde dat bij bijna driekwart van de bestemmingsplannen geen 
gebruik is gemaakt van de ladder. Een van de redenen voor dit grote percentage is het lange 
planproces, zoals het PBL zelf ook aangeeft. Hierdoor duurt het enige tijd voordat de ladder – die 
vanaf 1 oktober 2012 in het Besluit ruimtelijke ordening is opgenomen – op een juiste wijze wordt 
toegepast. Uit de eerste uitspraken van de Afdeling bestuursrechtspraak van de Raad van State 
was op te maken dat gemeenten geen of onvoldoende onderzoek in dit licht bleken te hebben 
21
gedaan. Ook de uitspraak van de Afdeling over het Amstelstationgebied leidde tot zorg op dit 
punt. Het was gemeenten tot dan toe niet duidelijk dat de ladder niet alleen op woningbouw en 
kantoren en dergelijke zag, maar ook op andere functies als onderdeel van een stedelijke 
ontwikkeling (zoals detailhandel, consumentverzorgende dienstverlening en sportvoorzieningen). 
Uitspraken van de laatste tijd laten echter zien dat de ladder voor de vaststelling van 
22
bestemmingsplannen vaak op juiste wijze wordt doorlopen. Het is in dit licht van belang te 
                                                
20
 Kamerstukken II 2013/14, 32 660, nr. 60, bijlage. 
21
 ABRvS 25 september 2013, zaaknr. 201300782/1/R6, ECLI: NL:RVS:2013:1275. 
22
 Bijvoorbeeld ABRvS 5 maart 2014, zaaknr. 201303469/1/R3, ECLI::NL:RVS:2014:743. 
73
