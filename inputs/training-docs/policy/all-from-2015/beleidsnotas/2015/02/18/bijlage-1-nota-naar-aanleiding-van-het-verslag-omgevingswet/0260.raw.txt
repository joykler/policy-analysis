vragen hierover is in de nota van wijziging een alternatieve formulering opgenomen voor de twee 
artikelen waar dit aan de orde is.  
De leden van de fractie van D66 vragen specifiek of duurzaam ‘hernieuwbaar’ betekent wanneer 
het over energie gaat. Zoals beschreven in vorige twee alinea’s hebben deze woorden een 
verschillende achtergrond. Omdat hernieuwbare energie meer dan fossiele energie bijdraagt aan 
duurzame ontwikkeling, zijn ‘hernieuwbare energie’ en ‘duurzame energie’ de facto synoniemen. 
De leden van de fractie van de PVV vragen of deze definitie rijksbreed wordt gehanteerd en ook 
aan andere overheden wordt doorgegeven. Het antwoord hierop is dat de wettelijke definities 
gehanteerd moeten worden bij de toepassing van de Omgevingswet door het Rijk en de andere 
overheden. Verder vragen zij wanneer de mondiale component is toegevoegd, een vraag die de 
regering bevreemdt, omdat de mondiale component al altijd in het begrip ‘duurzame ontwikkeling’ 
was opgenomen.  
 
De Minister van Infrastructuur en Milieu,  
 
 
 
mw. drs. M.H. Schultz van Haegen 
260
