omdat herbestemming van gebouwen een belangrijke overheidszorg is. Hetzelfde hebben 
genoemde leden gevraagd over artikel 2.28 en artikel 2.27, onder a (14.16). 
Met de leden van de ChristenUnie-fractie is de regering van mening dat hergebruik en herbestem-
ming van gebouwd cultureel erfgoed een actueel en belangrijk maatschappelijk thema is. “Behoud 
door ontwikkeling” is in veel gevallen een bruikbare strategie voor het (her)gebruik van monumen-
ten, zeker waar ‘nietsdoen’ zou leiden tot leegstand en verval. Een ontwikkelingsgerichte benade-
ring kan ook heel vruchtbaar zijn op gebiedsniveau, bijvoorbeeld waar het gaat om het duurzaam 
integreren van erfgoed in herinrichting van het landschap of stedenbouwkundige herontwikkeling. 
Maar uit het oogpunt van monumentenzorg is ontwikkeling een middel, en geen doel op zich. Het 
doel is immers het behoud van het cultureel erfgoed voor de huidige en volgende generaties. Dat 
vergt soms passende wijzigingen, om de bestaande functie voor het monument te kunnen behou-
den of, bij (dreigende) leegstand, een nieuwe functie mogelijk te maken. Maar soms is een terug-
houdende, meer conserverende benadering op zijn plaats. Denk aan bepaalde monumenten, zoals 
het Rietveld-Schröderhuis te Utrecht, waarvan de cultuurhistorische waarden zo hoog en compleet 
worden geacht, dat we deze het liefst zo authentiek mogelijk willen doorgeven. Of denk aan 
bepaalde archeologische monumenten, zoals een grafheuvel, waarbij het ontzien van het 
monument de voorkeur verdient. Dit gelet op het verdrag van Valletta, waarin het uitgangspunt is 
vastgelegd archeologische monumenten bij voorkeur in situ te bewaren. In dergelijke gevallen is 
ontwikkeling geen passende strategie. De regering is daarom niet voornemens om artikel 2.1, 
derde lid, onder e, van het wetsvoorstel in voorgestelde zin te wijzigen.  
Om voornoemde reden ligt het evenmin voor de hand om de redactie van de artikelen 2.27, onder 
a, en 2.28, onder a, van het wetsvoorstel te wijzigen. Deze artikelonderdelen strekken in brede zin 
tot het behoud van cultureel erfgoed, en niet alleen tot behoud door ontwikkeling van dat erfgoed. 
Daar komt bij dat de huidige regels uit het Besluit algemene regels ruimtelijke ordening (Barro) 
met betrekking tot Erfgoederen van uitzonderlijke universele waarde (Werelderfgoed) zich expliciet 
richten op behoud en versterking van die waarden. Het in de genoemde artikelen op wetsniveau 
voor al het cultureel erfgoed generiek vastleggen van “behoud door ontwikkeling” compliceert dan 
het (kunnen) stellen van andere, passende regels over de Werelderfgoederen, of ander cultureel 
erfgoed waarvoor dat dienstig is. 
De regering wijst de leden van de ChristenUnie-fractie in dit verband nog wel op de formulering 
van artikel 5.21 van het wetsvoorstel. Dit artikel geeft de grondslag voor de beoordelingsregels 
voor de aanvraag om een omgevingsvergunning voor een rijksmonumentenactiviteit. In onderdeel 
b van dit artikel is tot uitdrukking gebracht dat het bevorderen van het gebruik van 
rijksmonumenten bij de beoordeling van een aanvraag een rol speelt en dat het daarvoor nodig 
kan zijn om, rekening houdend met de monumentale waarden, wijzigingen aan het monument aan 
te brengen. Dit artikelonderdeel geeft voor de rijksmonumenten uitvoering aan artikel 11 van het 
verdrag van Granada, dat iedere verdragsstaat verplicht om, “rekening houdend met de 
architectonische en historische aard van het erfgoed”, “het gebruik van de beschermde goederen” 
te bevorderen, daarbij “rekening houdend met de behoeften van het hedendaagse leven”. Ook 
verplicht dit artikel tot het bevorderen van “het zodanig aanpassen van oude gebouwen dat die 
voor nieuwe doeleinden kunnen worden gebruikt”. Het ligt voor de hand dat ook provincies en 
gemeenten in de beoordelingsregels voor vergunningverlening voor de door hen aangewezen of 
aan te wijzen beschermde monumenten en andere historische gebouwen deze verplichtingen uit 
het verdrag van Granada volgen. 
Zorg voor de openbare ruimte toevoegen? 
De leden van de ChristenUnie-fractie stellen voor aan artikel 2.1 de zorg voor de openbare ruimte 
als nieuw onderdeel toe te voegen omdat de zorg voor de inrichting en beheer van de openbare 
ruimte steeds belangrijker wordt en gebouwen qua architectuur en stedenbouwkundige inpassing 
ook steeds vaker worden gerelateerd aan de inrichting van de openbare ruimte (14.17).  
Zoals eerder in deze paragraaf is geantwoord, geldt bij deze vraag eveneens dat het derde lid van 
dit artikel niet ziet op de taken van bestuursorganen maar op de uitoefening van bevoegdheden
