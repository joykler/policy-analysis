Interimwet stad-en-milieubenadering  
Deze wet biedt aan de gemeenteraad ruimte tot afwijking van een milieukwaliteitseis voor bodem, 
geluid en lucht, en tot afwijking van de waarden en afstanden van de Wet geurhinder en 
veehouderij. Op dit moment kunnen ook provinciale staten voor reconstructiegebieden afwijken 
van de Wet geurhinder en veehouderij; de Reconstructiewet concentratiegebieden wordt echter 
ingetrokken. Voor de interim-wet stad-en-milieubenadering geldt, net als voor de Crisis- en 
herstelwet, dat de ruimte die de wet biedt voor zover nodig onderdeel wordt van het generieke 
stelsel van de Omgevingswet, zodat geen bijzondere regeling op wetsniveau meer nodig is. 
Uitgangspunt bij de Omgevingswet is dat omgevingswaarden en instructieregels zo zijn 
geformuleerd dat deze voldoende flexibiliteit bieden aan het decentrale bestuur (zie paragraaf 2.5 
van de memorie van toelichting). Voor een deel van de instructieregels kan bovendien een 
ontheffing worden gevraagd aan de normsteller. 
  
267
