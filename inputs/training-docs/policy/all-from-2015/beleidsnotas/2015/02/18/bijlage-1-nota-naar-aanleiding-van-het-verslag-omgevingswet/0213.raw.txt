regelgeving zijn te bereiken, is al bij de start van de stelselherziening onderkend en eerder ook al 
bij de Chw. In het nader rapport is dit als volgt verwoord: “Het stelsel van regels schept daarvoor 
de juridische mogelijkheden, de stimulansen en de randvoorwaarden. De doelen en effecten zullen 
vooral gestalte moeten krijgen in de praktijk. Essentieel is immers de wijze waarop in de dagelijkse 
praktijk met het instrumentarium wordt omgegaan. De wet biedt daarnaast instrumenten die er 
voor zorgen dat het aantal en de aard van de procedures dat moet worden doorlopen wordt 
verminderd zodat uitvoering op een eerder moment mogelijk is”. 
Bestemmingsplan-plus voor het ontwikkelingsgebied 
De leden van de PvdA-fractie vragen of, gezien de ontheffingsmogelijkheden die in het 
wetsvoorstel zijn opgenomen, de noodzaak nog bestaat om het gebiedsontwikkelingsplan te 
handhaven (5.42). Het gebiedsontwikkelingsplan – formeel nu ‘bestemmingsplan voor 
ontwikkelingsgebieden’ genaamd – is niet opgenomen in het wetsvoorstel omdat de verschillende 
flexibiliteitsbepalingen in het wetsvoorstel en de uitvoeringsregelgeving voldoende ruimte zullen 
bieden aan gemeenten om ontwikkelingen mogelijk te maken die nu alleen mogelijk zijn binnen de 
extra ruimte die de Chw biedt.  
Procesrechtelijke bepalingen 
De leden van de CDA-fractie vragen hoe de resultaten van de evaluaties van procesrechtelijke 
bepalingen van de Chw in de wet worden verwerkt (5.56). Deze evaluaties zijn eerder aan uw 
Kamer toegestuurd en worden gebruikt bij de beoordeling in hoeverre wijziging van de Algemene 
wet bestuursrecht is geïndiceerd, waarvoor de Minister van Veiligheid en Justitie en de Minister van 
Binnenlandse Zaken en Koninkrijksrelaties primair verantwoordelijk zijn. De procesrechtelijke 
bepalingen uit de Awb vormt vervolgens het uitgangspunt voor de procesrechtelijke bepalingen in 
de Omgevingswet. 
Experimenten met het omgevingsplan 
De leden van de D66-fractie vragen naar de lessen die worden geleerd bij de pilotgemeenten die 
aan het experimenteren zijn met het omgevingsplan en hoe de begeleiding van die pilotgemeenten 
is georganiseerd (10.8). In de Voortgangsrapportage 2013-2014 is uw Kamer geïnformeerd over 
welke projecten tot en met de 8e tranche experimenteren met belangrijke aspecten van het 
omgevingsplan. In de 9e en 10e tranche is voorgesteld om daaraan nieuwe experimenten toe te 
voegen. Het afgelopen jaar hebben een aantal experimenten flinke meters gemaakt in de 
planvorming. In de Voortgangsrapportage 2014-2015, die uw Kamer in mei 2015 ontvangt, zal 
uiteraard aandacht zijn voor de lessen die daaruit getrokken kunnen worden. 
Alle experimenten worden nauwlettend gevolgd en met elkaar in contact gebracht, bijvoorbeeld 
door het organiseren van besloten kennis- en netwerkbijeenkomsten. Ook biedt de regering 
maatwerkondersteuning in de vorm van expertise. Zo blijkt er bijvoorbeeld bij de experimenten 
vooruitlopend op het omgevingsplan behoefte aan ondersteuning bij de invulling en afbakening van 
de reikwijdte en de inrichting van de grondexploitatie. 
10.6 Verhouding met de Wet geurhinder en veehouderij 
De leden van de SP-fractie willen graag verheldering over het in de memorie van toelichting 
opgenomen voornemen om de Wet ammoniak en veehouderij en de Wet geurhinder en veehouderij 
in te trekken en wat de gevolgen daarvan zijn voor de daarin opgenomen normen (8.2). De leden 
van de PvdD-fractie geven aan dat het op dit moment vanuit het oogpunt van bescherming van 
omwonenden alleen mogelijk is om grenzen te stellen aan de geurhinder. Zij stellen vast dat de 
Wet geurhinder en veehouderij in de Omgevingswet wordt opgenomen en ingetrokken. Deze leden 
vragen welke bevoegdheden en verplichtingen gemeenten straks hebben om hun inwoners te 
beschermen tegen stankoverlast vanuit veehouderijen (3.40). Het is nu al zo dat via de 
omgevingsvergunning op grond van artikel 2.1, eerste lid, onder e, van de Wabo en de algemene 
213
