stellen zou onder andere door de kosten van monitoring leiden tot hogere bestuurlijke lasten, 
zonder dat daar vanuit het beleidsdoel een winst tegenover staat. Een vergelijkbare redenering 
gaat op voor die hiervoor genoemde archeologische, monumentale en historische en 
landschappelijke kwaliteiten en voor de andere onderwerpen waarvoor het wetsvoorstel voorschrijft 
dat instructieregels zullen worden gesteld (zie de artikelen 2.26 tot en met 2.31). 
Omgevingswaarden en instructieregels hebben dus een verschillende rol en functie in het stelsel 
van het nieuwe omgevingsrecht. Ze kunnen afzonderlijk van elkaar worden ingezet, maar een 
combinatie van beide is ook mogelijk (op een bepaalde beleidsdoelstelling). 
Daarnaast kan het Rijk ook door middel van algemene rijksregels aan activiteiten, die gelden voor 
burgers en bedrijven, sturen op bescherming of verbetering van de kwaliteit van de fysieke 
leefomgeving.  
Direct bronbeleid is vaak effectiever 
In dit verband merkt de regering ter verduidelijking nog het volgende op. Een omgevingswaarde 
legt, zoals gezegd, een beoogde kwaliteit van een onderdeel van de fysieke leefomgeving vast. Het 
doet er daarbij niet toe wat de concrete bronnen of activiteiten zijn, die op de kwaliteit een 
negatieve invloed hebben. Een omgevingswaarde legt dus het te behalen of na te streven 
eindresultaat vast van de effecten van het te voeren beleid. Door de inzet van beleids- en 
juridische instrumenten moet dat effect worden bereikt. Dan zal het in beginsel gaan om een breed 
pakket aan brongerichte maatregelen of voorzieningen voor een breed scala aan bronnen of 
activiteiten. Als het gaat om één of slechts een beperkt aantal concreet aanwijsbare bronnen of 
activiteiten die een gewenste kwaliteit negatief beïnvloeden en die bronnen of activiteiten ook voor 
een bestuursorgaan direct ‘stuurbaar’ zijn, ligt een rechtstreekse sturing op die bronnen of 
activiteiten meer voor de hand. Dan is een directe, concrete brongerichte aanpak effectiever en 
efficiënter dan het stellen van een omgevingswaarde. Een voorbeeld kan dat verduidelijken: als op 
een industrieterrein één bedrijf geuroverlast veroorzaakt en het wenselijk is deze overlast aan te 
pakken, ligt het meer voor de hand om te onderzoeken welke voorzieningen kunnen worden 
getroffen om de geuroverlast van dat bedrijf (de bron) rechtstreeks aan te pakken, dan om via een 
omgevingswaarde voor geureenheden, met bijvoorbeeld een programma met maatregelen en een 
monitoringsstelsel hetzelfde te bereiken. Het rijksbeleid wordt tot op heden voor een belangrijk 
deel gekenmerkt door een actief direct regulerend bronbeleid. Omdat die benadering effectief is 
gebleken zal dat beleid onder de Omgevingswet worden voortgezet. Paragraaf 3.8 van deze nota 
gaat verder in op de rijkssturing door middel van instructieregels die gericht zijn tot 
bestuursorganen en paragraaf 6.4 op sturing door middel van algemene – direct brongerichte – 
rijksregels over activiteiten in de fysieke leefomgeving die gericht zijn tot burgers en bedrijven. Die 
beide vormen van sturing zijn vaak effectiever en efficiënter om een goede kwaliteit van de fysieke 
leefomgeving te bewerkstelligen dan het vaststellen van een omgevingswaarde. 
Vertrouwen in een juiste toepassing en naleving van de regels 
In paragraaf 2.8 van de memorie van toelichting heeft de regering uiteengezet dat zij bij het 
wetsvoorstel op drie manieren uitgaat van vertrouwen: vertrouwen in initiatiefnemers (degene die 
activiteiten verricht in de fysieke leefomgeving), vertrouwen van de burger in de overheid en 
vertrouwen tussen overheden. De leden van de PvdD-fractie menen dat ‘vertrouwen’ op een juiste 
toepassing of naleving van regels alleen niet voldoende is en dat normstelling en handhaving nodig 
blijft(2.27). De regering deelt het standpunt van de leden van de fractie van de PvdD dat de regels 
die worden gesteld met het oog op de doelen van de wet moeten worden gehandhaafd. Hoofdstuk 
18 van het wetsvoorstel voorziet daarin. In paragraaf 12.3 van deze nota wordt hier nader op 
ingegaan. Tegelijkertijd wil de regering ook terughoudend zijn in het stellen van regels omdat de 
regering een groot vertrouwen stelt in de inzet, betrokkenheid en deskundigheid van de decentrale 
overheden om de doelen van de wet mede te realiseren. Waar de regering dat noodzakelijk acht 
voor het bereiken of in stand houden van een goede kwaliteit van fysieke leefomgeving zal het – 
met inachtneming van de criteria van artikel 2.3, derde lid, van het wetvoorstel – 
omgevingswaarden of instructieregels vaststellen of direct algemene regels stellen voor activiteiten 
42 
 
