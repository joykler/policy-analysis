wordt de besluitvormingsprocedure voor het realiseren van een rijksweg of provinciale weg zoveel 
mogelijk gestroomlijnd en afgestemd op het project.  
8.8.3 Verhouding met huidige en voormalige wetgeving 
De leden van de fractie van de PvdA vragen zich af op welke wijze de rijkscoördinatieregeling 
(RCR) wordt vervangen (5.24). Het projectbesluit vervangt onder andere de 
rijkscoördinatieregeling van de Wet ruimtelijke ordening. Als er sprake is van een nationaal belang 
kan het Rijk een projectbesluit nemen. Dat projectbesluit heeft direct doorwerking in de 
omgevingsplannen. Daarnaast kan ook de vervolgbesluitvorming, waaronder besluiten op grond 
van andere wetten dan de Omgevingswet, in het projectbesluit worden geïntegreerd, maar deze 
kan ook aansluitend bij de fasering van het project worden gefaseerd. 
De leden van de fractie van de SP vragen zich af of de naam projectbesluit geen verwarring kan 
veroorzaken met oude naam projectbesluit onder de Wet ruimtelijke ordening (4.46). Het 
projectbesluit is op 1 oktober 2010 vervangen door een omgevingsvergunning op grond van de 
Wabo waarmee van het bestemmingsplan kan worden afgeweken. De Omgevingswet zal naar 
verwachting in 2018 in werking treden. Daarmee zit er acht jaar tussen het vervallen van het 
instrument projectbesluit van de Wet ruimtelijke ordening en het inwerking treden van het nieuwe 
instrument projectbesluit van de Omgevingswet. Gezien de duur van deze projectbesluitloze 
periode is de inschatting dat verwarring niet aannemelijk is. 
8.8.4 Gemeentelijke procedure voor projecten van publiek belang 
Gemeenten hebben twee instrumenten om projecten van publiek belang te realiseren: een 
omgevingsvergunning of een wijziging van het omgevingsplan. Voor projecten van publiek belang 
kan het omgevingsplan worden voorbereid met toepassing van artikel 5.53. De afweging welk 
instrument zich het beste leent voor de realisatie van een project met een publiek belang kan het 
beste door de gemeente worden gemaakt en vraagt om een afweging van geval tot geval. Hierbij 
spelen immers ook de specifieke kenmerken van het project een rol, zoals de omvang van het 
project en de mate waarin er belangen van derden bij zijn betrokken. In antwoord op de vraag van 
de leden van de ChristenUnie (5.159) vindt de regering een wettelijke verplichting tot het gebruik 
maken van het omgevingsplan voor de realisatie van gemeentelijke projecten met een publiek 
belang dan ook niet wenselijk. Een dergelijke wettelijke verplichting zou bovendien tot juridische 
procedures kunnen leiden over de vraag of het de juiste, wettelijk voorgeschreven, instrument is 
ingezet.  
Deze leden hebben ook een vraag gesteld over de sturing door de gemeenteraad bij de toepassing 
van artikel 5.53 (14.65). De regering merkt hierover op dat artikel 5.53 ziet op de vaststelling van 
het omgevingsplan, waarvoor de gemeenteraad zelf het bevoegde bestuursorgaan is. De 
gemeenteraad kan de aanpassing van delen van het omgevingsplan ook delegeren aan het college 
van burgemeester en wethouders, maar bepaalt daarbij zelf binnen welke kaders en op welke wijze 
het college van burgemeester en wethouders toepassing kan geven aan deze 
delegatiebevoegdheid. Deze kaders kunnen ook betrekking hebben op locaties of gebieden 
waarvoor deze procedure wordt gevolgd als het een project met een publiek belang betreft. De 
leden van de fractie van de ChristenUnie-fractie vragen of het klopt dat de gemeente er voor kan 
kiezen niet alle in artikel 5.53 genoemde artikelen toe te passen en dat dat ook betekent dat artikel 
16.85 niet van overeenkomstige toepassing is (14.64). Zij vragen ook of de regering de mening 
deelt dat bij het toepassen van de projectprocedure door gemeenten deze ook volledig dient te 
zijn. 
In artikel 5.53 worden artikelen die betrekking hebben op de projectprocedure van 
overeenkomstige toepassing verklaard op het opnemen van regels in het omgevingsplan voor een 
project met een publiek belang. Slechts als de gemeente alle van de in artikel 5.53 genoemde 
artikelen op overeenkomstige wijze toepast, dient de Afdeling bestuursrechtspraak van de Raad 
van State binnen 6 maanden te beslissen op de ingestelde beroepen.  
177
