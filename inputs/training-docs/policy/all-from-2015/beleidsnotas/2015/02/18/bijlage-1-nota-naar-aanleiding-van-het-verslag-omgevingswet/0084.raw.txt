regering erop wijzen dat heel veel regels die kaders stellen voor de besluitvorming van 
bestuursorganen geen betrekking hebben op natuur en milieu. De inbouw van de regels voor de 
natuurbescherming vanuit het wetsvoorstel natuurbescherming volgt nog een zelfstandig traject. 
De inbouw van de milieukaderstelling in het voorgenomen Besluit kwaliteit leefomgeving zal 
zorgvuldig gebeuren. Daarbij wijst de regering erop dat ook die regelgeving op dit moment aan 
bestuursorganen al afwegingsruimte biedt, bijvoorbeeld voor geluid en geur. Ook de Crisis- en 
herstelwet bevat momenteel de mogelijkheid om die ruimte te bieden. Het behoud van een 
gelijkwaardig beschermingsniveau is daarom combineerbaar met het bieden van afwegingsruimte. 
Zie in dat verband ook paragraaf 2.4. 
De leden van de PvdD-fractie zijn verder benieuwd welke EU-richtlijnen de regering opnieuw zal 
bezien op mogelijkheden voor verruiming van bestuurlijke afwegingsruimte (3.36). In antwoord 
daarop verwijst de regering naar onderdeel B van de bijlage bij het wetsvoorstel waarin EU-
richtlijnen en verdragen zijn vermeld die door middel van het wetsvoorstel en de 
uitvoeringsbesluiten opnieuw worden geïmplementeerd. Deze leden vragen ook welke voorbeelden 
de regering kan geven van beschermingsniveaus die nu door de implementatie van EU-richtlijnen 
‘te hoog’ zouden liggen (3.37). Zoals beschreven in de memorie van toelichting gaat de 
stelselherziening uit van een gelijkwaardig beschermingsniveau. Ook vormt het Europese en 
internationale recht uitgangspunt van de stelselherziening. Het is noch de bedoeling om het 
beschermingsniveau voor de fysieke leefomgeving te verlagen, noch om afbreuk te doen aan de 
volledige omzetting van EU-richtlijnen.  
3.10.2 Specifieke vragen over de gelijkwaardige bescherming en de inhoud van de 
uitvoeringsregelgeving 
Is behoud van het beschermingsniveau te mooi om waar te zijn? 
De 50PLUS/Klein-fractie vraagt of het in de memorie van toelichting beschreven vooruitzicht van 
een lagere regeldruk en snellere besluitvorming bij handhaving van het huidige 
beschermingsniveau niet te mooi is om waar te zijn is (1.100). De regering is die mening niet 
toegedaan. De mening van deze leden zou er eigenlijk op neerkomen, dat zij feitelijk geen 
mogelijkheden meer zien om het omgevingrecht in zijn huidige complexiteit te verbeteren, zonder 
aan de doelen te tornen. De regering ziet die mogelijkheden wel. Hoewel er in de afgelopen periode 
veel verbeteringen in het omgevingsrecht zijn doorgevoerd, kunnen er zeker nog stappen worden 
gezet. 
De vraag van diezelfde leden waarom de regering niet bereid is het huidige niveau van 
bescherming van de fysieke leefomgeving op een reëler niveau vast te stellen (1.101) wekt de 
indruk, dat deze leden het huidige niveau van de bescherming van fysieke leefomgeving in ieder 
geval op onderdelen niet reëel vinden. Ook deze mening deelt de regering niet. Vandaar dat een 
van de uitgangspunten van het wetsvoorstel een gelijkwaardig beschermingsniveau is. Dat neemt 
niet weg, dat bij de voorbereiding van het voorgenomen Besluit kwaliteit leefomgeving alle daarin 
opgenomen doelen beschouwd en onderbouwd worden. Daarbij moet wel worden bedacht, dat 
maar een deel van de doelstellingen voor de fysieke leefomgeving centraal wordt vastgesteld. Het 
meeste beleid wordt lokaal en regionaal ontwikkeld en vastgelegd in omgevingsvisies, 
omgevingsplannen en verordeningen van het decentrale bestuur.  
De regering ziet dus ook met behoud van het huidige beschermingsniveau mogelijkheden voor een 
vereenvoudigd en transparant stelsel. Een verlaging van het beschermingsniveau om dat te 
bereiken wordt niet nodig geacht (1.102).  
Beschermingsniveau en gebruiksruimte  
De leden van de D66-fractie vragen op welke manier het beschermingsniveau zal worden 
vastgesteld en welke rol de gebruiksruimte daarbij precies zal spelen. Die leden willen weten of de 
regering van plan is om hiervoor een toetsingskader in de AMvB op te nemen (5.77). 
84
