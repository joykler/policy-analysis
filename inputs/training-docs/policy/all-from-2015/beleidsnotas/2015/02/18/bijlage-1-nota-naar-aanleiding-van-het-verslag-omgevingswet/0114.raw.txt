deel gebeurd in de Awb, waarvan de desbetreffende voorschriften ook gelden voor het 
omgevingsrecht. De Omgevingswet bevat waar nodig aanvullende voorschriften, in het bijzonder in 
de hoofdstukken 16 (procedures) en 18 (handhaving en uitvoering) van het wetsvoorstel. Daar 
waar die nog uitwerking behoeven, voorziet het voorstel in grondslagen voor regeling bij AMvB. 
Dat is vergelijkbaar met bestaande regelingen als bijvoorbeeld het Besluit omgevingsrecht, 
Waterbesluit en Besluit ruimtelijke ordening. De leden van de PvdA-fractie stellen dat belangrijke 
voorschriften over rechtsbescherming en handhaving niet in het voorstel zijn opgenomen. Het 
wetsvoorstel doet daarmee onrecht aan de rol van het parlement, zo menen deze leden (1.53). De 
leden geven geen voorbeelden van bepalingen die zij missen. In algemene zin kan gesteld worden 
dat het wetsvoorstel nog bij de Invoeringswet Omgevingswet zal worden aangevuld en dat 
daarvoor noodzakelijke voorzieningen in andere wetten zullen worden opgenomen. Zo zal bij de 
Invoeringswet worden voorzien in de regeling van beroep bij de bestuursrechter via de Awb en 
voor zover aan de orde strafrechtelijke handhaving via de Wet op de economische delicten. De 
hoofdlijnen van de rechtsbescherming en handhaving zijn al wel in de memorie van toelichting 
beschreven, maar de wettelijke vertaling daarvan volgt deels dus nog via de Invoeringwet. Het 
parlement is daar als medewetgever bij betrokken.  
Vergunning en toetsingskaders 
De leden van de fractie van de ChristenUnie vragen waarom het vergunningvereiste voor 
installaties uit de richtlijn industriële emissies en het vereiste van beste beschikbare technieken 
niet in het wetsvoorstel zijn opgenomen (1.87). Op de implementatie van EU-richtlijnen is al 
ingegaan. De waarborgen dat beide vereisten geregeld worden zijn wel in het wetsvoorstel 
opgenomen. Zo is in artikel 5.1, tweede lid, de vergunningplicht opgenomen, in verband waarmee 
in artikel 5.2, tweede lid, is bepaald dat daarvoor gevallen worden aangewezen ter uitvoering van 
de richtlijn industriële emissies. In artikel 5.25, tweede lid, is bepaald dat bij het stellen van de 
beoordelingsregels in ieder geval de beste beschikbare technieken moeten worden toegepast. De 
waarborgen zijn dus in het wettelijk systeem verankerd. 
De leden van de fracties van de SGP (4.145) en het CDA (7.10) vragen waarom de regering er 
niet voor heeft gekozen om het toetsingskader voor vergunningverlening in het wetsvoorstel op te 
nemen. De leden van de fractie van het CDA vragen of dat staatsrechtelijk niet vreemd is (2.14). 
De belangrijkste reden voor regeling op AMvB-niveau is de samenhang qua niveau van regelgeving 
met andere normstelling voor de fysieke leefomgeving. In bestaande toetsingskaders wordt 
momenteel vaak naar normen op AMvB-niveau verwezen. Denk aan de toetsing aan de normen 
van het Bouwbesluit 2012 bij de omgevingsvergunning voor bouwen. Dit zijn normen die zich 
slecht lenen voor rechtstreekse opname in de wet. Dat is ook niet nodig, zolang het wettelijk 
stelsel voldoende waarborgen bevat. Naar aanleiding van het advies van de Raad van State zijn de 
belangenkaders voor de toetsing van vergunningplichtige activiteiten in het voorstel opgenomen. 
Daardoor wordt voor elk van de activiteiten helder in verband met welk belang regels kunnen 
worden gesteld over het verlenen of weigeren van de vergunning. Ook hebben Europeesrechtelijke 
beginselen en belangrijke uitgangspunten, zoals het limitatief-imperatieve stelsel voor bouwen een 
plek in de wettelijke regeling gekregen. Het wetsvoorstel begrenst en stuurt daarmee nadrukkelijk 
de uitwerking van de toetsingskaders. 
Beginselen 
De leden van de fracties van het CDA (7.8) en de PvdD (4.149) zijn voorstander van het 
opnemen van beginselen in het wetsvoorstel. Zij vragen om een reactie van de regering. In dit 
verband kan worden verwezen naar hetgeen in paragraaf 3.4 van deze nota daarover is vermeld. 
Kort gezegd deelt de regering de opvatting dat het nuttig is om beginselen die als rechtsregel zijn 
geformuleerd een plek in het wetsvoorstel te geven. Aan de hand van deze beginselen worden, 
zoals de leden van het CDA ook bepleiten, nadere materiële normen vastgesteld. In genoemde 
paragraaf is beschreven op welke wijze daaraan uitvoering is gegeven. De regering is geen 
voorstander van een wettelijk vereiste voor de brede toepassing van beginselen bij concrete 
besluitvorming en toetsing door de rechter. De regering vreest in dit verband voor juridificering en 
114
