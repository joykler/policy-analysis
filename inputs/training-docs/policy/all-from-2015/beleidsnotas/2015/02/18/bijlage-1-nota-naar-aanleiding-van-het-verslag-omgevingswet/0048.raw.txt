verplichting voor het vastleggen van omgevingswaarden alleen geldt voor luchtkwaliteit, 
waterkwaliteit en waterveiligheid (4.84, 4.89). Ook de leden van de D66-fractie merken op dat 
het wetsvoorstel maar tot een beperkt aantal omgevingswaarden verplicht (5.79).  
Het wetsvoorstel bevat inderdaad een beperkte opsomming van verplichte omgevingswaarden op 
rijksniveau. Een deel daarvan is rechtstreeks afgeleid van de EU-verplichtingen die voortvloeien uit 
de richtlijnen luchtkwaliteit, de kaderrichtlijn water en de grondwaterrichtlijn. Daarnaast kent het 
wetsvoorstel ook de verplichting voor het Rijk om omgevingswaarden voor waterveiligheid 
(bescherming van het land tegen overstromingen) vast te stellen. Deze verplichting vloeit niet 
voort uit een EU-richtlijn, maar kent een nationale achtergrond. Gelet op het maatschappelijk grote 
belang en omdat deze normen voor waterveiligheid nu al worden gemonitord en door middel van 
programma’s worden verwezenlijkt, heeft de regering ervoor gekozen deze vast te leggen als 
omgevingswaarden.  
Het wetsvoorstel vereist dat in het voorgenomen Besluit kwaliteit leefomgeving de volgende 
categorieën van omgevingswaarden worden opgenomen: 
Omgevingswaarden die verplicht zijn volgens het Juridische status 
wetsvoorstel 
De veiligheid van bij AMvB aangewezen primaire Elke omgevingswaarde voor de daarbij horende 
waterkeringen en van overige primaire waterkeringen die in dijktrajecten zal als een 
beheer zijn van het Rijk inspanningsverplichting worden benoemd (de 
kwalificatie wordt bij de wijziging van de 
Waterwet bepaald). 
De chemische en ecologische kwaliteit van Elke omgevingswaarde voor de goede toestand 
oppervlaktewaterlichamen en chemische en kwantitatieve zal als een (kwalitatieve) verplichting als 
toestand van grondwaterlichamen bedoeld in de kaderrichtlijn water worden 
benoemd. De kaderrichtlijn water kent een mix 
van inspannings- of resultaatsverplichtingen. 
De kwaliteit van het zwemwater Elke omgevingswaarde voor de te 
onderscheiden kwaliteiten zal als een 
resultaatsverplichting worden benoemd.  
De kwaliteit van de buitenlucht Omgevingswaarden voor een aantal stoffen zal 
als een resultaatsverplichting worden 
benoemd, en een aantal als 
inspanningsverplichting. 
 
Ook andere omgevingswaarden? 
Achter de genoemde vraag ligt nog een andere vraag verscholen: waarom verplicht het 
wetsvoorstel niet tot méér omgevingswaarden? De leden van de fractie van D66 (5.79) 
vermoeden, zo leest de regering hun vraagstelling, dat dit ook te maken kan hebben met de 
kwantificeringsmogelijkheden. De keuze om op wetsniveau niet tot méér (categorieën van) 
omgevingswaarden te verplichten is in de memorie van toelichting toegelicht onder het kopje ‘Geen 
voorkeur voor de wijze van vastleggen beleidsdoelstellingen’ (blz. 100/101). Ook in paragraaf 3.5 
van deze nota is uiteengezet dat het wetsvoorstel voorziet in de mogelijkheid om op politieke en 
praktische gronden te kiezen voor direct brongericht beleid om kwaliteitsdoelstellingen te realiseren 
of voor een beleidsaanpak die stuurt op de gevolgen voor de fysieke leefomgeving. Daarnaast hoeft 
een omgevingswaarde niet per se kwantificeerbaar te zijn, maar kan die ook op een andere manier 
in objectieve termen worden uitgedrukt (zie artikel 2.9, derde lid, van het wetsvoorstel). Voor 
waterkwaliteit zullen bijvoorbeeld sommige omgevingswaarden niet kwantitatief van aard zijn. 
Dat brengt de regering op de vraag van de leden van de D66-fractie of de regering nog andere 
omgevingswaarden zal gaan vaststellen dan die waartoe het wetsvoorstel verplicht en als dat zo is, 
of de regering een lijst kan overleggen met alle omgevingswaarden die de regering van plan is om 
op te nemen in het beoogde Besluit kwaliteit leefomgeving met een inzicht in de juridische status 
van die omgevingswaarden (5.82). Een soortgelijke vraag stelden de leden van de SP-fractie 
(4.84) namelijk of de problematiek van ons land nodig maakt om nog meer of andere 
omgevingswaarden op rijksniveau te stellen. 
48
