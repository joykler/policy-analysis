participatie bij wijziging van het omgevingsplan in het geval dat de gemeente daarvoor de 
procedure voor gemeentelijke projecten met een publiek belang toepast. Daarnaast kunnen 
gemeenten bijvoorbeeld voor een ‘gewone’ wijziging van het omgevingsplan, de vaststelling van 
omgevingsvisies of programma’s of bij andere besluitvormingsprocessen natuurlijk altijd zelf 
bepalen om een participatieproces vorm te geven.  
De Code is een aanvulling op het spelregelkader voor het MIRT en geldt alleen voor plannen en 
projecten in het MIRT. Het is de verantwoordelijkheid van de regering dat de Code voor deze 
projecten wordt toegepast en van uw Kamer om erop toe te zien dat dit ook gebeurt. De Code is 
alleen verplicht voor MIRT-projecten. Veruit de meeste projecten van decentrale overheden zijn dat 
niet. Het is aan decentrale overheden om aan maatschappelijke participatie vorm te geven en 
daarbij eventueel gebruik te maken van de Code. Ook hier geldt dat het desbetreffende 
bestuursorgaan verantwoordelijk is voor een goede besluitvorming en vormgeving van 
maatschappelijke participatie, ook in een vroeg stadium. Vertegenwoordigende organen dienen 
vanuit hun controlerende taak hierop toe te zien, zoals zij bijvoorbeeld ook toezien op het gebruik 
van gemeentelijke en provinciale inspraakverordeningen. Overigens wordt door gemeenten al 
invulling gegeven aan participatie, zoals de gemeente Ommen heeft gedaan bij de voorbereiding 
van haar Gemeentelijk Omgevingsplan (dit betreft in termen van het wetsvoorstel een 
omgevingsvisie). De wijze waarop dat gebeurt, staat soms beschreven in de inspraakverordening 
of in een afspraak tussen de gemeenteraad en het college van burgemeester en wethouders. 
Gemeenten geven zelf ook aan dat maatschappelijke participatie wordt vormgegeven afhankelijk 
van het type project. Brede maatschappelijke participatie is bijvoorbeeld van belang bij 
gebiedsgerichte processen waar nog te kiezen valt (bijvoorbeeld bij omgevingsplannen en grote 
projecten). Bij bijvoorbeeld een beperkte omgevingsvergunning met een enkelvoudige oplossing 
kan worden volstaan met een zienswijzeprocedure of een reguliere procedure met de mogelijkheid 
tot bezwaar. Zoals eerder opgemerkt zet de regering via verschillende trajecten in op bevordering 
van een goede praktijk van beleids- en besluitvorming, inclusief de inrichting van goede 
participatieprocessen.  
6.3.5 Uitvoering Verdrag van Aarhus 
Naar het oordeel van de regering hoeven de leden van de fractie van de PvdD zich geen zorgen te 
maken dat met het wetsvoorstel geen goede uitvoering geeft aan het verdrag van Aarhus (6.27). 
De regering hecht veel waarde aan een correcte uitvoering van het verdrag van Aarhus, ook bij de 
totstandkoming van het Omgevingswet en de daarbij behorende regelgeving. Het verdrag kent drie 
pijlers, te weten: 
1. het recht op toegang tot milieu-informatie (artikelen 4 en 5); 
2. de inspraak bij milieubesluitvorming (artikelen 6 tot en met 8); 
3. de toegang tot de rechter in milieuaangelegenheden (artikel 9).  
Deze drie elementen worden geborgd in het onderhavige wetsvoorstel, de Wet openbaarheid van 
bestuur, de Algemene wet bestuursrecht en de Wet milieubeheer. De regels over toegang tot 
milieu-informatie (eerste pijler) zijn opgenomen in de Wet openbaarheid van bestuur en hoofdstuk 
19 van de Wet milieubeheer. Hoofdstuk 21 van de Omgevingswet is gereserveerd voor de 
bepalingen over toegang tot milieu-informatie. De bepalingen uit hoofdstuk 19 van de Wet 
milieubeheer zullen op een later moment overgebracht worden naar hoofdstuk 21 van de 
Omgevingswet.  
Om de inspraak over milieuaangelegenheden (tweede pijler) te borgen is in afdeling 16.3 van het 
wetsvoorstel geregeld dat afdeling 3.4 Awb van toepassing is op omgevingsvisies, programma’s, 
het omgevingsplan en het projectbesluit alsmede op overige plannen en programma’s die op grond 
van andere wet- of regelgeving worden vastgesteld. Op grond van de artikelen 16.38 en 16.48 is 
afdeling 3.4 Awb van toepassing voor een plan, programma of besluit waarvoor een 
milieueffectrapport moet worden gemaakt. Verder zal op grond van artikel 16.63 afdeling 3.4 Awb 
van toepassing worden verklaard op overige omgevingsvergunningen die onder de reikwijdte van 
het verdrag van Aarhus vallen; het gaat dan om activiteiten die een aanzienlijk effect op het milieu 
kunnen hebben. De toegang tot de rechter in milieuaangelegenheden (derde pijler) loopt 
122
