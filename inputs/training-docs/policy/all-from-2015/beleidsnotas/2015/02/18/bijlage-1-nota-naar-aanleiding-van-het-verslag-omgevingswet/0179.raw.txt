regering in de Omgevingswet voor het kostenverhaal uitgaat van de onder de Wet ruimtelijke 
ordening beproefde visie dat kosten voor het realiseren van publieke voorzieningen worden 
verhaald op de eigenaren die ontwikkelen en die profiteren van die voorzieningen. Het verhalen 
van die kosten vindt plaats volgens de criteria van profijt, proportionaliteit en toerekenbaarheid. In 
de visie van de regering past het uitdrukkelijk niet om afroming van de winsten van 
gebiedsontwikkeling door gemeenten mogelijk te maken. Tot slot is een wezenlijk onderdeel van de 
visie van de regering dat het kostenverhaal ook onder de Omgevingswet onverminderd uitgaat van 
het principe dat het sluiten van een overeenkomst over kostenverhaal het uitgangspunt is en het 
wettelijk afdwingen van kostenverhaal de uitzondering. 
Het instrumentarium voor kostenverhaal wordt op enkele punten aangepast en verbeterd. Zo wordt 
het instrumentarium flexibeler gemaakt, zodat het wetsvoorstel kan worden ingezet voor 
toekomstige opgaven, zoals de organische ontwikkeling van gebieden via uitnodigingsplanologie. 
Om uitnodigingsplanologie te faciliteren heeft de regering ervoor gekozen flexibiliteit mogelijk te 
maken door het kostenverhaal naar het moment van vergunningverlening (5.27) door te schuiven. 
Op het moment van vaststellen van het omgevingsplan zal in gebieden waar wordt gekozen voor 
uitnodigingsplanologie nog onzeker zijn op welke wijze invulling wordt gegeven aan de uitnodiging. 
Er ligt dan geen vastomlijnd eindbeeld en initiatieven worden aan de markt overgelaten. Dat 
betekent dan ook dat het niet mogelijk is om op dat moment al te bepalen welke kosten er zijn en 
in welke mate die verhaald moeten worden. Om die reden is er voor gekozen de gemeente de 
mogelijkheid te geven om het kostenverhaal in plaats van bij het omgevingsplan, bij de 
omgevingsvergunning te regelen. Dit is geen verplichting, maar een mogelijkheid. Als de gemeente 
gebruik maakt van deze mogelijkheid zal de gemeente in het belang van de rechtszekerheid in het 
omgevingsplan het exploitatiegebied moeten vastleggen. Het uitgangspunt blijft in beide situaties 
hetzelfde, namelijk het verhalen van de kosten die door de gemeente voor het realiseren van 
publieke voorzieningen worden gemaakt. 
Voorbeeld 
In het omgevingsplan voor de Binckhorst (zie casusbeschrijving in paragraaf 8.1) wordt gebruik gemaakt van 
de mogelijkheid om het moment van kostenverhaal door te schuiven naar het moment dat de 
omgevingsvergunningen worden verleend. Die mogelijkheid bestaat voor dat project op grond van het Besluit 
uitvoering Crisis- en herstelwet. Het is niet goed mogelijk om bij het vaststellen van het omgevingsplan een 
exploitatieplan of exploitatieregels op te stellen voor een op organische groei gericht omgevingsplan, omdat 
bijvoorbeeld nog niet bekend is welk programma wordt gerealiseerd. Het is ook niet mogelijk om voor het 
vaststellen van het omgevingsplan anterieure overeenkomsten af te sluiten met de initiatiefnemers. Die 
initiatiefnemers zijn dan namelijk nog niet bekend. 
Om kostenverhaal ook bij organische groei mogelijk te maken blijft de verplichting voor het verhalen van 
kosten voor publieke voorzieningen blijft bestaan, maar kan als de gemeente daarvoor kiest het moment van 
kostenverhaal worden doorgeschoven naar het moment van vergunningverlening. Op dat moment is er meer 
duidelijkheid over wie de initiatiefnemers zijn en welke activiteit zal worden verricht. Voorafgaand aan het 
verlenen van een omgevingsvergunning kan de gemeente een anterieure overeenkomst afsluiten met de 
initiatiefnemer. Die overeenkomst kan zich richten op de kosten die de gemeente als gevolg van het initiatief 
maakt voor het realiseren van publieke voorzieningen. Ook is het mogelijk door middel van die anterieure 
overeenkomsten de kosten van bovenwijkse voorzieningen te verhalen, bijvoorbeeld voor het realiseren van 
een extra ontsluitingsweg in één van de deelgebieden. Het is als alternatief ook mogelijk om een exploitatieplan 
op te stellen voor het initiatief om deze kosten te verhalen. 
Toepassing van het kostenverhaalinstrumentarium wordt in het wetsvoorstel eenduidiger en 
daardoor eenvoudiger gemaakt. Naar aanleiding van de veronderstelling van de leden van de 
PvdA-fractie (5.26) dat het kostenverhaal wordt ingeperkt, wijst de regering erop dat 
kostenverhaal slechts zover wordt ingeperkt dat er een einde gemaakt wordt aan de mogelijkheid 
om naast de kosten voor bovenwijkse voorzieningen ook de kosten voor bovenplanse verevening te 
verhalen en een bijdrage voor ruimtelijke ontwikkeling te verlangen. Van de mogelijkheid van 
bovenplanse verevening werd weinig gebruik gemaakt. Uit onderzoek van de Radboud Universiteit 
45
(Ten gronde beschouwd, 2012) bleek dat voor zover bovenplanse verevening werd toegepast, dit 
gebruikt werd voor de financiering van bovenwijkse voorzieningen. In een in 2014 door BHV 
                                                
45
 Kamerstukken II 2012/13, 33 118, nr. 7. 
179 
 
