Nummer Vraag Partij Antwoord 
 in 
 paragraaf 
bevoegd om het voornemen te uiten om cultuurhistorisch 
waardevolle objecten aan te wijzen als gemeentelijk monument op 
basis van de gemeentelijke monumentenverordening. Zo kunnen 
waardevolle panden tijdig voorbeschermd worden -soms al binnen 
een week- als sloop dreigt. In het wetsvoorstel is een 
voorbereidingsbesluit nodig om een waardevol object 
voorbescherming te kunnen geven als gemeentelijk monument in 
het omgevingsplan. Deze leden constateren echter dat dit besluit 
alleen genomen kan worden door de gemeenteraad. Zij vragen of 
dit, gezien de lengte van deze procedure, een afdoende bescherming 
is tegen sloop van toekomstige monumenten. Volgens lid 5 kan de 
gemeenteraad de bevoegdheid voor voorbereidingsbesluiten 
delegeren aan het college van burgemeester en wethouders. Is het 
mogelijk dat de gemeenteraad hierbij specificeert dat dit alleen geldt 
voor voorbereidingsbesluiten gericht op voorbescherming van 
waardevolle panden? Ziet de regering andere mogelijkheden voor 
snelle voorbescherming van gemeentelijke monumenten, zo vragen 
zij.  
14.41 Artikel 4.21 ChristenUnie 14.3.1 
Op grond van artikel 4.21 worden rijksregels gesteld voor 
bouwwerken met het oog op veiligheid, gezondheid en 
duurzaamheid. De leden van de ChristenUnie-fractie vragen waarom 
hier niet ook het doel toegankelijkheid is opgenomen.  
14.42 Artikel 4.24 en 5.26 ChristenUnie 14.3.2 
De leden van de ChristenUnie-fractie constateren dat in de 
Omgevingswet mijnbouwactiviteiten worden getoetst op het 
waarborgen van veiligheid en evenwichtige toedeling van functies 
aan locaties. Deze leden vragen waarom hier niet ook de 
milieueffecten worden beoordeeld. Volgens genoemde leden is dit 
wel van belang gezien de potentiele effecten op de 
grondwaterkwaliteit en daarmee de veiligstelling van een duurzame 
drinkwatervoorziening. Dit is volgens genoemde leden minstens zo 
belangrijk als het waarborgen van het belang van de veiligheid in 
relatie tot de scheepvaart die wel wordt genoemd.  
14.43 Deze leden vragen voorts waarom bij de beoordelingsregels in ChristenUnie 14.4.2 
artikel 5.26 (beoordelingsregels aanvraag mijnbouwactiviteit) niet de 
specifieke toevoegingen staan ten aanzien van de scheepvaart en de 
landsverdediging die wel zijn opgenomen in artikel 4.24 (rijksregels 
mijnbouwactiviteiten).  
14.44 Artikel 5.1 ChristenUnie 3.9.7 
De leden van de ChristenUnie-fractie lezen dat in het wetsvoorstel 
de aanwijzing van gemeentelijke monumenten alleen nog kan via 
het omgevingsplan. Wijzigingen aan gemeentelijke monumenten zijn 
dan een zogenaamde afwijkactiviteit, die op basis van artikel 5.1 
eerste lid van de Omgevingswet naast een aantal andere activiteiten 
vergunningplichtig zijn gesteld. Deze leden constateren echter dat 
blijkens ditzelfde lid de minister in de AMvB vergunningsvrije 
activiteiten mag opnemen. Zij vragen aan welke situaties wordt 
gedacht. Zij pleiten ervoor dat gemeenten voor gemeentelijke 
monumenten zelf kunnen blijven bepalen wat vergunningsvrij of 
vergunningplichtig is.  
14.45 Genoemde leden vragen voorts naar de waarborgen die er zijn bij ChristenUnie 3.9.7 
(verbouw) activiteiten aan Rijksmonumenten in geval deze 
vergunningsvrij zijn. Door de wijziging van het Besluit 
omgevingsrecht in 2011 zijn bepaalde activiteiten aan 
Rijksmonumenten onder voorwaarden vergunningsvrij. Dit betreft 
het verwijderen of veranderen van niet monumentale onderdelen 
aan de binnenkant van een Rijksmonument en normaal onderhoud 
mits detaillering en materiaal ongewijzigd blijven. De aanname was 
dat monumenteigenaren voldoende kennis over de monumentale 
waarden van hun pand hebben.  
14.46 Genoemde leden vragen of deze aanname gezien de ervaringen in ChristenUnie 3.9.7 
de praktijk niet te optimistisch was. Klopt het dat inmiddels met 
name aan de binnenkant van deze monumenten vaak onnodig veel 
waardevol erfgoed is verdwenen door een gebrek aan kennis bij de 
eigenaren over de monumentale waarde? Deze leden pleiten er niet 
voor om deze activiteiten weer vergunningplichtig te maken maar 
vragen wel naar mogelijkheden om voldoende waarborg te bieden
