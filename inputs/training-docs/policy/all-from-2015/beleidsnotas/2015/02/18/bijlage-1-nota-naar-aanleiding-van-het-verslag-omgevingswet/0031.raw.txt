Uitgangspunt is dat flexibiliteitsbepalingen ‘aan’ zullen staan in de gevallen waarin dat nu ook het 
geval is. Een voorbeeld vormen gebieden die ‘op slot’ zitten. Om toch ontwikkeling mogelijk te 
maken, biedt het huidige wettelijke stelsel voor dat soort gebieden mogelijkheden om regels al of 
niet tijdelijk opzij te zetten. Dat gebeurt buiten het reguliere stelsel om via de Crisis- en herstelwet 
(ontwikkelingsgebieden) en de Interimwet stad-en-milieubenadering (projectgebieden). Dergelijke 
mogelijkheden worden geïntegreerd in het stelsel en procedureel vereenvoudigd. Dit vergroot de 
toegankelijkheid. Een ander voorbeeld van bestaande flexibiliteit is de regeling voor 
9
plattelandswoningen uit de Wet plattelandswoningen . De regering is voornemens deze regeling 
beperkt te verbreden, zodat gemeenten haar ook kunnen toepassen op andere voormalige 
bedrijfswoningen. Ook nu bestaande mogelijkheden voor individueel of gebiedsgericht maatwerk 
zullen terugkomen, zoals de mogelijkheden uit het Activiteitenbesluit milieubeheer en de Wet 
geurhinder en veehouderij.  
Er zijn ook gevallen waarin de flexibiliteitsbepalingen in beginsel ‘uit’ zullen staan: 
 als daarmee strijd zou ontstaan met internationale verplichtingen; 
 als decentrale overheden daarmee de uitvoering van rijkstaken kunnen bemoeilijken; 
 als dat kan leiden tot substantiële kosten voor andere bestuursorganen; 
 als een basisbeschermingsniveau van gezondheid of veiligheid in het gedrang komt of 
 als de regel al voldoende ruimte biedt, zo hoeft een instructieregel die een open norm bevat 
niet voorzien te worden van een flexibiliteitsbepaling. 
Met de genoemde uitgangspunten voor ‘aan’ en ‘uit’ zetten zijn nog niet alle gevallen gedekt. Waar 
dat aan de orde is, zal het kabinet bij het ontwerpen van de uitvoeringsregelgeving keuzes maken 
over de gewenste mate van flexibiliteit. Uw Kamer heeft de gelegenheid zich hierover uit te 
spreken bij de voorhang van de AMvB’s. Ook kan deze discussie op hoofdlijnen gevoerd worden 
naar aanleiding van de kabinetsbrief Contouren uitvoeringsregelgeving Omgevingswet.  
De leden van de D66-fractie vragen om te onderzoeken wat er gebeurt met het 
beschermingsniveau van de fysieke leefomgeving en de rechtszekerheid van de omwonenden als in 
één gebied alle mogelijke flexibiliteitsbepalingen en uitzonderingsregels gebruikt worden (7.17b). 
Een dergelijk onderzoek is mogelijk zodra de uitvoeringsregelgeving vorm heeft gekregen. Het 
kabinet is voornemens om dit zorgpunt te betrekken bij de verdere ontwikkeling van de 
uitvoeringsregelgeving. Het stelt daarom voor dat deze leden hun verzoek aanhouden tot de 
voorhang van de uitvoeringsregelgeving en dan bezien of zij het onderzoek nog steeds nodig 
achten. 
 
                                                
9
 Wet van 12 juli 2012 tot wijziging van de Wet algemene bepalingen omgevingsrecht en enkele andere wetten 
om de planologische status van gronden en opstallen bepalend te laten zijn voor de mate van 
milieubescherming alsmede om de positie van agrarische bedrijfswoningen aan te passen 
(plattelandswoningen) (Stb. 2012, 493). 
31 
 
