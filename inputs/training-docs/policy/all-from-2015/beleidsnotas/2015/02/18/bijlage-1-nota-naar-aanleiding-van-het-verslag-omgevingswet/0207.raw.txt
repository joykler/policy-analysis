regeling niet wordt opgenomen in hoofdstuk 20 van het wetsvoorstel over informatie (5.189). De 
regering is inderdaad voornemens om de regeling voor openbaarheid van milieu-informatie op te 
nemen en wel in hoofdstuk 21. De regeling hiervan staat nu in hoofdstuk 19 van de Wet 
milieubeheer. Deze regeling heeft een bredere reikwijdte dan monitoringsresultaten en andere 
gegevens, die centraal staan in hoofdstuk 20. Regels over de openbaarheid van milieu-informatie 
gaan bijvoorbeeld ook over het op verzoek verstrekken van vergunningen en andere beschikkingen 
en over het actief informeren van het publiek over gebeurtenissen waardoor een onmiddellijke 
bedreiging van het leven of de gezondheid van personen, van het milieu of van grote materiële 
belangen is ontstaan. Dit gaat de beoogde reikwijdte van hoofdstuk 20 te buiten. 
10.2.2 Criteria voor integratie  
De leden van de fractie van D66 vragen verder (8.8) welke criteria de regering stelt om een wet al 
dan niet bij de Omgevingswet onder te brengen. De memorie van toelichting bij het wetsvoorstel 
bevat, in het bijzonder in paragraaf 7.4, belangrijke informatie over de reikwijdte en de 
toekomstige ontwikkeling van het wetsvoorstel. De regering hanteert een inhoudelijke 
benaderingswijze, waarin belangrijke elementen zijn: 
 samenhang en volledigheid, 
 efficiënte en doelmatige regelgeving (systeem moet overzichtelijk en werkbaar blijven, zowel 
uit oogpunt van wetgevingsarchitectuur als voor de uitvoeringspraktijk).  
Voor het bepalen of een onderwerp zich leent voor integratie worden de volgende criteria 
gehanteerd, die aansluiten bij de doelen, uitgangspunten en opzet van het wetsvoorstel en de 
memorie van toelichting: 
1. Gaan de regels waarvan wordt overwogen ze in de Omgevingswet op te nemen over de fysieke 
leefomgeving of over activiteiten die gevolgen daarvoor hebben? 
2. Zo ja,  
a. betreffen deze regels het toepassingsgebied van de Omgevingswet, namelijk: het grondgebied, 
de territoriale zee en de exclusieve economische zone van Europees Nederland, 
b. passen deze regels binnen structuur, uitgangspunten en doelen van het wetsvoorstel voor de 
Omgevingswet en  
c. leidt het opnemen van deze regels tot een integratievoordeel in aansluiting op de verbeterdoelen 
van de wet? 
 
Als aan de criteria wordt voldaan dan geldt als uitgangspunt integratie in het stelsel van de 
Omgevingswet, tenzij dat niet doelmatig is [ja, tenzij]. Het eventueel niet opnemen van die regels 
wordt dan expliciet gemotiveerd. Als aan een van de onderdelen niet wordt voldaan is 
uitgangspunt: geen integratie in het stelsel van de Omgevingswet, tenzij dat wel doelmatig is [nee, 
tenzij]. Het eventueel wel opnemen van die regels wordt dan expliciet gemotiveerd. 
De criteria geven geen pasklaar antwoord maar zijn richtinggevend. Ze bieden ruimte voor een 
onderbouwing op maat, waarbij efficiënte en doelmatige regelgeving centraal staat. Hieronder 
wordt op enkele criteria en de toepassing daarvan kort ingegaan. 
De eerste eis is dat de op te nemen regels gaan over de fysieke leefomgeving of over activiteiten 
die daarvoor gevolgen hebben. Deze eis volgt uit artikel 1.2 van het wetsvoorstel, deze 
59
samenhangcriteria zijn medebepalend voor de reikwijdte daarvan. De memorie van toelichting 
(blz. 27): “De fysieke leefomgeving staat centraal in de Omgevingswet. Wetgeving die inhoudelijk 
niet direct samenhangt met deze zorg blijft daarom buiten de Omgevingswet.” De leden vragen 
hoe de ‘fysieke leefomgeving’ bij die criteria is gedefinieerd. Voor een beantwoording daarvan 
wordt verwezen naar paragraaf 14.1.1 van deze nota. 
Belangrijk is dat niet alleen aan de formele reikwijdte-vereisten wordt voldaan maar dat er ook 
sprake is van integratievoordelen. Integratievoordelen kunnen bijvoorbeeld worden bereikt als 
                                                
59
 Terminologie ontleend aan Jan van den Broek, Bundeling van omgevingsrecht (diss.), Maastricht University 
2012.  
207
