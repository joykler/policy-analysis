wanneer regels in een specifiek geval onnodig streng uitpakken, binnen de in de wet bepaalde grenzen 
versoepeling mogelijk maken. De maatwerkvoorschriften maakten het mogelijk om een omslag naar algemene 
regels te maken, zonder onaanvaardbare risico’s voor het watersysteem en onredelijke verplichtingen voor 
specifieke lozingen.  
Bij het eind vorige eeuw introduceren van maatwerk in de huidige algemene rijksregels bestond bij 
de bedrijven de vrees dat bevoegde instanties deze maatwerkvoorschriften zullen aangrijpen om 
ook wanneer het niet nodig is onnodige of strengere regels te stellen. De milieubeweging vreesde 
dat mogelijkheden voor versoepeling van regels oneigenlijk zouden worden toegepast en tot 
achteruitgang van de milieukwaliteit zouden leiden. Deze vrees is in beide gevallen onterecht 
31
gebleken, zoals bijvoorbeeld blijkt uit de evaluatie van het Activiteitenbesluit milieubeheer .  
Maatwerk biedt aldus zowel in de huidige praktijk als onder het wetsvoorstel ruimte om rekening te 
houden met specifieke situaties, waar de leden van de fractie van de PvdA aandacht voor vragen 
(4.8). Het biedt de ruimte om binnen algemene regels om te gaan met die – inderdaad zeldzame – 
gevallen, waarin de gevolgen van een algemeen toegestane activiteit extra aandacht vragen. 
Tegelijkertijd worden de maatwerkvoorschriften op alle terreinen van de fysieke leefomgeving waar 
deze mogelijk zijn met terughoudendheid, dat wil zeggen voor incidentele of bijzondere gevallen 
toegepast. Toepassing is daarmee in lijn met de bedoelingen van de wetgever. In antwoord op de 
vraag van de leden van de D66-fractie of het de bedoeling is deze werkwijze voort te zetten (7.24) 
is de regering inderdaad van mening dat toepassing van maatwerkvoorschriften bij algemene 
rijksregels ook in het vervolg met terughoudendheid moet plaatsvinden. Dat is nu ook het geval, 
zonder dat de huidige wetgeving daartoe overigens een expliciete opdracht geeft.  
Meer inzet van maatwerkregels 
De wijze waarop maatwerk nu in de algemene rijksregels is vormgegeven is nog wel voor 
vereenvoudiging en verbetering vatbaar. Dat betreft zowel de keuze van het in te zetten 
instrument (maatwerkvoorschriften of maatwerkregels), als de vormgeving van grondslagen voor 
maatwerk in de algemene rijksregels.  
Wat betreft de keuze voor het in te zetten instrument wordt in de huidige wetgeving nog vooral 
uitgegaan van maatwerkvoorschriften. Dit instrument leent zich goed voor het zo nodig invullen, 
aanvullen of afwijken van een regel gelet op een concreet voornemen van een initiatiefnemer, 
maar minder goed voor het afstemmen van voorgenomen activiteiten op de kwetsbaarheid van de 
fysieke leefomgeving of ambities in het ontwikkelen daarvan. Dit heeft er mee te maken dat een 
maatwerkvoorschrift naar zijn aard reactief is. Een bevoegd gezag kan tot het stellen van een 
maatwerkvoorschrift pas overgaan, nadat het ervan op de hoogte is (via melding of op een andere 
manier) dat een initiatiefnemer een activiteit zal starten. De beschikking waarmee het 
maatwerkvoorschrift wordt gesteld is immers tot die initiatiefnemer gericht. Daarbij is het bevoegd 
gezag echter gebonden aan de randvoorwaarde, dat een maatwerkvoorschrift een door een 
initiatiefnemer voorgenomen of al gestarte activiteit niet alsnog onmogelijk kan maken. Een bij 
maatwerkvoorschrift gestelde regel moet redelijkerwijs inpasbaar zijn in de specifieke situatie van 
de initiatiefnemer. Dat beperkt de mogelijkheden om bij maatwerkvoorschrift de fysieke 
leefomgeving in kwetsbare situaties adequaat te beschermen. 
Deze kwetsbare situaties zijn echter veelal bij de decentrale overheden al op voorhand bekend, 
zodat ook op voorhand bekend is dat maatwerk wenselijk is. Bijvoorbeeld wegens de kenmerken 
van het gebied, in samenhang met de aan de locaties toegekende functies en de voor dat gebied 
geldende doelen voor de fysieke leefomgeving. Of om ruimte te bieden voor op die locaties 
afgestemd doelmatig gebruik of ontwikkeling van de fysieke leefomgeving ter vervulling van 
maatschappelijke functies. Op verschillende terreinen van het omgevingsrecht is daarom gezocht 
naar een mogelijkheid om meer proactief, bij verordening, maatwerk te kunnen toepassen door dit 
aan bepaalde locaties te verbinden, los van de kenmerken van specifieke (ook toekomstige) 
activiteiten van individuele initiatiefnemers. In het wetsvoorstel is deze mogelijkheid opgenomen in 
de vorm van maatwerkregels. In de visie op flexibiliteit en rechtszekerheid verdienen 
                                                
31
 Kamerstukken II 2013/14, 29 383, nr. 214, bijlage. 
98 
 
