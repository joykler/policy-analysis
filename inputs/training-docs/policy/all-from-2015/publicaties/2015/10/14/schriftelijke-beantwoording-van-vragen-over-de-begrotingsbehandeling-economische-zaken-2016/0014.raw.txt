Vragen en opmerkingen van de leden van de PvdA-fractie 
 
33. Jan Vos (PvdA):  
Duitsland is wereldwijd marktleider in Cleantech. De markt voor deze groene bedrijven groeit met zo'n 
10% per jaar. De economie met slechts enkele procentpunten, zijn dus veel meer banen te creëren! Is 
de Minister bereid om de handschoen op te nemen en Duitsland uit te dagen en te verslaan en zo 
Nederland koploper te maken van Groene Groei. Kan dat nog binnen zijn termijn? En zo nee, wanneer 
wel? 
 
Antwoord  
Duitsland heeft vroeg ingezet op cleantech toepassingen. De Duitse markt en de Duitse industrie 
hebben met de verduurzaming van de energie, chemie en maakindustrie een wereldwijde voorsprong 
opgebouwd. Ik vind dit een inspirerend voorbeeld voor Nederland. Samenwerking met de Duitse buren 
ligt –zeker op korte termijn- daarbij meer in de lijn dan verslaan. We zien inmiddels ook in Nederland 
een snelle verduurzaming van en groei van groene bedrijven optreden. De Nederlandse regering 
ondersteunt dat met het groene groei beleid.  
De Tussenbalans Groene Groei die in juni 2015 naar de Kamer is gestuurd geeft inzicht in de stand 
van zaken van het groene groei beleid. Dit beleid kent een achttal domeinen, te weten energie, 
biobased economy, klimaat, van afval naar grondstof en circulaire economie, gebouwde omgeving en 
stad, voedsel, mobiliteit en water. Het is de ambitie van het kabinet om wereldwijd in de top 10 te 
komen. Voor sommige onderdelen – bijvoorbeeld Biobased Economy – streeft Nederland naar een top 
5 positie. Dat zijn geen ambities die in enkele jaren gerealiseerd kunnen worden. Dit vraagt om 
langjarig consistent beleid.   
 
34. Mei Li Vos (PvdA) 
Startende zzp’ers zijn er genoeg en de IBO zegt dat de starteraftrek eigenlijk niet nodig is om nog 
meer mensen te stimuleren. Er is nu een startersaftrek voor zzp’ers, maar is het niet tijd om die aftrek 
te geven aan startende werkgevers? Startersaftrek inzetten als tegemoetkoming in de kosten voor de 
eerste werknemer. Wat vindt de minister van die richting? 
 
Antwoord 
Het kabinet deelt de mening dat de startersaftrek onnodig zou zijn niet. De startersaftrek compenseert 
voor risicoaversie bij potentiële ondernemers en geeft startende ondernemers een steuntje in de rug 
om de moeilijke beginfase door te komen. Veel zelfstandigen mét personeel zijn gestart als zzp’ers. 
Doorgroei naar werkgeverschap gebeurt meestal in de eerste jaren, of helemaal niet. Startende 
ondernemingen genereren (naast dynamiek en concurrentie) dus relatief veel werkgelegenheid. Het 
stimuleren van het starten van ondernemingen is dan ook een goede manier om werkgeverschap te 
stimuleren. De meeste zzp’ers willen echter geen personeel aannemen, maar dat betekent niet dat 
hun onderneming geen omzetgroei vertoont. Zo werken veel zzp’ers samen in netwerken, waardoor zij 
grotere projecten kunnen uitvoeren. 
Het in dienst nemen van een nieuwe werknemer fiscaal ondersteunen middels een tegemoetkoming 
voor eerste werknemers is al in het IBO zzp onderzocht (maatregel 45). De IBO-werkgroep 
concludeerde dat de maatregel uitvoeringstechnische problemen kent en fraudegevoelig is. Er moeten 
daarvoor meer (nieuwe) actuele gegevens verzameld worden door de Belastingdienst en er wordt een 
prikkel geïntroduceerd om draaideurconstructies op te zetten.  
Het kabinet stimuleert werkgevers, en daarmee ook doorgroei tot werkgeverschap, liever op andere 
manieren. Met het vijfmiljardpakket zet het kabinet in op lagere loonkosten. Alleen al het lage-
inkomensvoordeel (LIV) betekent € 2000 voordeel voor werkgevers met werknemers tot 110% WML. 
Ook blijft het kabinet met sociale partners in gesprek om bovenwettelijke afspraken die het 
dienstverband duurder maken te herbezien. Tot slot helpen ook de maatregelen rond loondoorbetaling 
bij ziekte, zoals het onderzoek naar het tweedespoorbeleid, kleine werkgevers.  
 
  
15
