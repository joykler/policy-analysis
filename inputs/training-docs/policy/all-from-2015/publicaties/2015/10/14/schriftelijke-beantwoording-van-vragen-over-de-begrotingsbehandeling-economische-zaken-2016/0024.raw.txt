Antwoord 
Voor een aantal regio’s is het sociaaleconomisch beeld ondanks de positieve macro-economische groei 
nog steeds kwetsbaar. Dat uit zich onder andere in een relatief hoge werkloosheid. Dat geldt 
bijvoorbeeld voor regio’s in Zuidoost Drenthe, Twente en Oost Groningen. 
Die regio’s hebben daarom zelf ook initiatieven genomen om de structuur te versterken, zoals het 
actieplan Twente Werkt! en het actieplan Vierkant voor Werk. Mijn ministerie neemt vanzelfsprekend 
deel aan deze initiatieven en ondersteunt deze regio’s, bijvoorbeeld via het instrumentarium gericht 
op innovatie en financiering en Europese structuurprogramma’s als EFRO en Interreg.  
Er is reeds een actieteam grensoverschrijdende economie en arbeid actief, waarbinnen Rijk samen 
met de grensregio’s belemmeringen die hier spelen gaan aanpakken, zoals op het gebied van diploma-
erkenning en informatievoorziening. Zoals toegezegd wordt u eind dit jaar over de voortgang van het 
actieteam geïnformeerd. Maar ook hier geldt dat wij nu al samen met de regio acties nemen om 
belemmeringen weg te nemen. 
Zo hebben de Benelux-ministers van Onderwijs op 18 mei een besluit ondertekend waarmee de 
automatische erkenning van diploma’s in het hoger onderwijs tussen de drie landen geregeld wordt. 
Hiermee wordt een belangrijk ervaren knelpunt voor grensarbeid tussen Nederland en België 
weggenomen. Met het Benelux-besluit loopt de Benelux op dit gebied voorop in Europa.  
Met Nedersaksen en Noordrijn-Westfalen wordt in dit kader gesproken om op korte termijn 
belemmeringen weg te nemen en duidelijkheid te scheppen over de te overbruggen verschillen in 
kwalificaties. Met MP Weil van Nedersaksen heb ik vorige week de doelstellingen van het actieteam 
besproken en hij is graag bereid om op korte termijn via zijn minister van economie en arbeidsmarkt 
hieraan vervolg te geven.  
 
63. Schouten (CU): 
Sociale ondernemingen: er is gebrek aan onderzoek en data. Is de minister bereid om het CPB, het 
CBS of het SCP te vragen nader onderzoek te doen naar sociaal ondernemerschap? 
  
Antwoord  
Sociale ondernemingen zijn moeilijk te onderscheiden van andere ondernemingen. Zo heeft mijns 
inziens iedere onderneming sociale impact omdat ze één of meerdere werknemers een inkomen 
verschaft. Aangezien het gaat om een diffuse groep is het niet verwonderlijk dat de beschikbare data 
geen scherp beeld geven. De SER-commissie voor sociaal ondernemerschap geeft aan dat kwantitatief 
onderzoek niet persé noodzakelijk is, maar dat het ontwikkelen van een dashboard nuttig kan zijn. In 
de kabinetsreactie op het verkennend SER advies over Sociale Ondernemingen zal ik ingaan op de 
eventuele noodzaak van en behoefte aan onderzoek naar sociaal ondernemerschap door een instituut 
als het CPB of SCP.  
 
64. Schouten (CU): 
Wil de minister de huidige financieringsregelingen, zoals de SEED capital regeling en Qredits, tegen 
het licht houden of deze aansluiten bij sociale ondernemingen? 
 
Antwoord 
Alle regelingen voor ondernemingen staan ook open voor sociale ondernemingen. Qredits verstrekt 
microkredieten en maakt zo het ondernemen voor vele sociale ondernemers mogelijk. Ook 
investeerders in sociale ondernemingen kunnen gewoon meedoen aan regelingen, zoals de SEED- 
tender. 
 
65. Schouten (CU): 
Hoe pakt de integratie van de RDA en de WBSO uit voor het MKB? Allereerst is het tarief op 16% 
gesteld, maar daarover is nog vennootschapsbelasting verschuldigd. Dit pakt negatief uit voor kleinere 
bedrijven, omdat zij netto nog maar 12% overhouden. Waarom zet de minister het innovatieve MKB 
op achterstand?  
 
  
25
