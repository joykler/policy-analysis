Antwoord  
Op 8 juli jl. heb ik uw Kamer de uitkomsten van de evaluatie van de Aanbestedingswet 2012 gestuurd. 
Uit de evaluatie blijkt dat de maatregelen die de toegang voor ondernemers tot overheidsopdrachten 
moesten verbeteren worden gewaardeerd. In 2014 is twee derde van de opdrachten aan het MKB 
gegund. Uit het onderzoek komt echter ook naar voren dat de tijd en kosten van aanbestedingen voor 
ondernemers de grootste ergernissen zijn. De toepassing van de aanbestedingsregels moet worden 
verbeterd. Aandachtspunt daarbij is de toepassing van het gunnen op basis van de beste prijs-
kwaliteitverhouding (EMVI). Zoals aangekondigd in de brief van 8 juli jl. wil het kabinet inzetten op 
het stimuleren van verbetering van de kwaliteit van aanbestedingen. Momenteel wordt onderzocht hoe 
hieraan invulling kan worden gegeven en daarover zal uw Kamer voor het einde van het jaar worden 
geïnformeerd.  
 
50. Graus (PVV):  
Franchisenemers zitten in de knel. De PVV vroeg eerder om een plan van aanpak en wetgeving maar 
de minister kwam slechts met een gedragscode.  
 
Antwoord 
Op 25 september jl. heeft u van mij een brief ontvangen waarin ik u heb uiteengezet hoe ik dit proces 
wil inrichten. Ik zie zelfregulering als de meest kansrijke route voor het in goede banen leiden van de 
samenwerking tussen franchisenemer en franchisegever. Expertise over hoe een sector werkt en zou 
moeten werken, zit immers in de sector zelf. Een geschillencommissie (in combinatie met een 
gedragscode), werkt sneller dan wetgeving, beperkt de kosten, speelt makkelijker in op nieuwe trends 
en voorkomt dat partijen in hun lange weg naar de rechter verder gebrouilleerd raken.  
Ik heb de sector tijdens het franchisedebat van 3 september opgeroepen om op basis van overleg en 
vertrouwen de voorwaartse versnelling naar zelfregulering te vinden. Dit proces is tot zover vanuit EZ 
gefaciliteerd en deze steun kan waar nodig worden geïntensiveerd. Mocht de sector niet in staat 
blijken om tot een gemeenschappelijke gedragscode te komen, of blijkt men na implementatie van de 
gedragscode niet in staat om de gelederen te sluiten en een hoog nalevingspercentage te genereren, 
komen alternatieven in beeld. 
 
51. Graus (PVV):  
Komt de minister zoals toegezegd nog met een reactie op het voorstel van een mobiel postkantoor 
voor oudere mensen? 
 
Antwoord 
Per brief van 12 oktober jl. (Kamerstuk 34024 nr.32) heb ik uw Kamer geïnformeerd over de 
mogelijkheid en wenselijkheid van een postmobiel, zoals toegezegd tijdens het AO Post van 18 juni jl. 
Daarin heb ik aangegeven dat marktpartijen diverse initiatieven op dit terrein ontplooien. Het verder 
ontplooien van die initiatieven laat ik met vertrouwen over aan marktpartijen. 
 
Vragen en opmerkingen van de leden van de D66-fractie 
  
52. Verhoeven (D66): 
Nederland verjaagt Startups en internetbedrijven met ingrijpende wetsvoorstellen als de Wet 
Inlichtingveiligheidsdiensten, Computercriminaliteit 3, de Wet bewaarplicht en de Wet op online 
gokken. D66 wil daarom dat de minister van Economische Zaken staat voor het digitale 
vestigingsklimaat van Nederland. En zich niet laat wegspelen door de ministeries van V&J en BZK 
Graag een reactie. 
 
Antwoord 
Nederland kent een goed vestigingsklimaat en is een van de meest innovatie landen ter wereld met 
e e
een sterke ICT-infrastructuur. Nederland staat in 2015 wereldwijd voor het 3 jaar op rij op de 4 plek 
in de Networked Readiness Index van het World Economic Forum. Het kabinet deelt met D66 het 
21
