38. Mei Li Vos (PvdA):  
ONL stelt voor om de KvK het ondersteuningscentrum te laten worden voor nieuwe wetgeving. Er zijn 
klachten dat KvK onvoldoende helpt met de toepassing van wetgeving. Vooral het MKB, dat vaak met 
weinig middelen de compliance moet zien te regelen heeft baat bij laagdrempelig en betaalbaar advies 
op maat. Ziet de Minister dat ook als taak voor de KvK? En gaan de ontwikkelingen ook die kant op? Is 
de Minister het eigenlijk eens met ONL? 
 
Antwoord 
Voorlichting is een wettelijke taak van de KvK, ook op het gebied van wetten en regels. Alle informatie 
over (nieuwe) wetten en regels wordt integraal gratis aangeboden via ondernemersplein.nl. Daarnaast 
kunnen ondernemers bij de KvK terecht voor vragen en advies, waarbij het merendeel van de vragen 
over wet- en regelgeving door KvK adviseurs wordt beantwoord. Voor meer complexe vragen verwijst 
de KvK door naar dienstverleners als de Belastingdienst en RVO.nl. 
Wat betreft het aanbieden van dienstverlening die verder gaat dan eerstelijns voorlichting op een 
bepaald thema, is de KvK gebonden aan de kaders van de wet Markt en Overheid. Daarbij mag de 
KvK op basis van de wet op de KvK niet in concurrentie treden met bestaande marktpartijen die 
soortgelijke dienstverlening reeds aanbieden.  
 
Vragen en opmerkingen van de leden van de PVV-fractie 
 
39. Klever (PVV): 
Nederland telt 600.000 werklozen en 400.000 mensen in bijstand. Met massale immigratie neemt het 
beroep op de bijstand toe. De minister zegt dat massa-immigratie slecht is voor de economie. Uit welk 
onderdeel van de begroting moeten wij afleiden dat hij dit inderdaad een probleem vindt? Welke 
maatregelen neemt de minister om het migratieprobleem op te lossen? 
 
Antwoord 
Ik heb op 11 oktober in het programma Buitenhof aangegeven dat ik migratie van asielzoekers niet 
zie als iets dat goed is voor de economie. Er zijn echter geen middelen voor vluchtelingenbeleid op de 
begroting van Economische Zaken. Het is wel zo dat de instroom hoger zal zijn dan geraamd. Dat 
betekent dat begrotingen van een aantal departementen te kort zullen schieten. Het kabinet komt met 
nadere voorstellen, die worden verwerkt bij de najaarsnota.   
Het kabinet bekijkt de migratieproblematiek integraal en is volop bezig om opvang te realiseren. 
Vanzelfsprekend wordt ook gekeken naar hoe het potentieel van degenen die mogen blijven, 
maximaal kan worden benut. De minister van Sociale Zaken en Werkgelegenheid voert hier 
momenteel gesprekken over. Daar waar noodzakelijk wordt ook voor onorthodoxe oplossingen 
gekozen. Bijvoorbeeld op het gebied van de huisvesting van statushouders. Er zijn voorstellen in 
ontwikkeling om deze sober vorm te geven. De minister voor Wonen en Rijksdienst heeft uw Kamer 
recent nog over deze huisvestingsvoorziening ge√Ønformeerd.   
 
40. Klever (PVV)  
Massa-immigratie draagt niet bij aan economische groei. In Duitsland geeft men aan dat 90% 
immigranten niet direct in staat is om te werken of om een opleiding te volgen. In Duitsland verwacht 
men meer dan 1 mln extra mensen in de bijstand. Door sommigen wordt een verlaging van het 
minimum loon voorgesteld om de kosten van immigratie te dragen. Het gaat hier om laagopgeleide 
immigranten die niet in staat zijn om hun eigen kosten terug te verdienen. Tot zover de mythe van de 
hoogopgeleide immigranten. Welke maatregelen neemt de minister om dit te voorkomen? 
 
41. Graus (PVV):  
Wat kosten alle vluchtelingen ons werkelijk? Minister heeft gezegd in Buitenhof dat dit geld kost. 
Hoeveel miljoenen kost dat de minister uit zijn begroting? 
 
  
17
