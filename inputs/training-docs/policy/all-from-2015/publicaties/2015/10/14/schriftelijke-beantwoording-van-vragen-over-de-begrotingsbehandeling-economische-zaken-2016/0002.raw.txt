Antwoord  
De heer Kremers geeft in zijn advies aan het verstandig te achten dat met het NIA is begonnen om als 
coördinatie- en ondersteuningspunt snel en efficiënt gebruik te maken van de al aanwezige 
functionaliteiten in Nederland. Het NIA gaat zich nu naast EFSI ook richten op bundeling van expertise 
en afstemming van middelen van Rijk en decentrale overheden om te zorgen dat nog meer 
investeringsprojecten gerealiseerd worden rond thema’s als innovatie, mkb-financiering en 
duurzaamheid. We richten ons dus op meerdere maatschappelijke thema’s, zoals in het Duitse model 
dat dhr. Kremers bepleit. Ondertussen zal ik, zoals ik in mijn brief van 9 oktober jl. heb aangekondigd, 
onderzoeken of het NIA verder moet worden ontwikkeld tot een investeringsagentschap met een eigen 
juridische entiteit, met een mogelijke koppeling met het EZ instrumentarium, om het benodigde 
maatwerk te kunnen leveren voor cofinanciering door (de-)centrale overheden en gebruik van 
Europese financieringsmogelijkheden zoals het EFSI. 
 
4. Gesthuizen (SP): 
Zijn samenwerkende huisartsen een kartel waar patiënten de dupe van zijn? Graag een reactie van de 
minister. 
 
Antwoord 
De ACM houdt toezicht op de naleving van het kartelverbod als onderdeel van de mededingingswet. 
Dat verbod is overal van toepassing waar sprake is van concurrentie. Dus ook in de zorg waar sprake 
is van een bepaalde mate van concurrentie, binnen de nodige publieke kaders. Het kartelverbod 
verbiedt ondernemingen, waaronder ook zorgondernemingen, om bijvoorbeeld marktverdelings- of 
prijsafspraken te maken waar consumenten de dupe van zijn. Dat betekent niet dat er niet meer mag 
worden samengewerkt. Wanneer samenwerking ten goede komt aan de patiënt, kunnen huisartsen 
dat gewoon doen. Tegelijkertijd ziet de ACM ook dat er bij huisartsen aarzeling is ontstaan om samen 
te werken. Dat is niet in het belang van de patiënt. Hierom heeft de ACM recentelijk een toezichtsvisie 
op de eerstelijnszorg uitgebracht waarin zij meldt dat samenwerking in de regel geoorloofd is, en dat 
zij bij ongeoorloofde samenwerking niet meteen naar het boete-instrument zal grijpen. Ook is er deze 
maand een gezamenlijk plan gepresenteerd van zorgaanbieders, zorgverzekeraars, toezichthouder en 
het ministerie van VWS onder andere met het doel de mededingingsregels geen obstakel te laten zijn 
voor de nodige samenwerking in de zorg. 
 
5. Gesthuizen (SP): 
De ACM krijgt lang niet altijd budget voor de uitvoering van nieuwe taken. Is de ACM nog in staat om 
haar taak als consumentenautoriteit uit te voeren? 
 
Antwoord 
Ik heb geen signalen dat de ACM onvoldoende capaciteit heeft voor het uitvoeren van haar taken. Ook 
niet op het gebied van consumententoezicht. In de regel krijgt de ACM bij nieuwe taken ook nieuw 
budget, zoals in het geval van de over te hevelen taken op het gebied van zorg. 
De ACM wordt op dit moment geëvalueerd. Daarbij wordt zowel gekeken naar de effectiviteit als de 
doelmatigheid van het toezicht. Ik verwacht de uitkomsten van deze evaluatie rond de jaarwisseling 
naar uw Kamer te kunnen sturen. 
 
6. Gesthuizen (SP): 
Waarom kijken we zo beperkt naar wat marktmacht is? Inkoopmacht is ook marktmacht. Is het niet 
tijd om dit begrip te herzien? 
 
Antwoord 
Er is sprake van marktmacht als een marktpartij zich onafhankelijk van zijn afnemers of concurrenten 
kan gedragen. Ook inkoopmacht kan marktmacht zijn, maar dan aan de inkoopzijde van de markt. Er 
is sprake van inkoopmacht als de inkoper zich onafhankelijk van zijn leveranciers kan opstellen. Het 
hebben van marktmacht wil overigens nog niet zeggen dat daar misbruik van wordt gemaakt. De ACM 
houdt toezicht op misbruik van economische machtsposities. Inkoopmacht kan onder omstandigheden 
3
