Antwoord 
Het voorbeeld dat het lid Mulder noemt is mij goed bekend. Ik voer hierover overleg met de minister 
en staatssecretaris van Financiën. Publiek-private samenwerking (PPS) is een van de speerpunten van 
mijn beleid en daarom werken we er hard aan om deze kwestie zo snel en goed mogelijk op te lossen. 
Eerder kwamen ook vraagstukken rond BTW naar boven bij TNO en NWO/STW; daar heeft het kabinet 
in de begroting voor 2016 een oplossing voor gevonden.  
 
25. Mulder (CDA):  
Snel internet is een belangrijke randvoorwaarde voor een sterke economie. Uitrol van snel internet 
verloopt echter traag door onduidelijkheden, hoge kosten en ingewikkelde regels. Snel internet draagt 
bij aan Nederland als meest concurrerende economie. Het is nodig voor het bedrijfsleven, digitaal 
onderwijs, zorg op afstand, leefbaar platteland en de mogelijkheid om thuis te werken. In 2017 
beschikken Europese vliegtuigen vliegen over 4G. Circa 330.000 kunnen echter nog niet over een 
verbinding van tenminste 30 Mbps beschikken en 59% van de basisscholen heeft geen 
toekomstbestendig, snel en betaalbaar internet. De overheid verwacht wel dat in 2017 inwoners en 
bedrijven al hun zaken met de overheid digitaal gaan doen. Hoe gaat kabinet dit realiseren? Wat kan 
het kabinet nog meer doen naast het platform snelinternet.nl? Graag een reactie van de minister. 
 
Antwoord 
Ik wil beginnen met de positieve ontwikkelingen. In Nederland heeft 97% van de huishoudens en 91% 
van de bedrijfsvestigingen toegang tot een vaste internetaansluiting van minimaal 30 Mbps. Van de 
330.000 locaties die geen vaste aansluiting van ten minste 30 Mbps kunnen krijgen, heeft 70% tot 
80% de mogelijkheid om via een mobiel 4G-netwerk internet te krijgen met een downloadsnelheid 
van rond de 30 Mbps. Wat betreft de situatie op de basisscholen, en ook het voortgezet onderwijs: in 
het kader van het Doorbraakproject Onderwijs en ICT is daar onderzoek naar gedaan. De 
staatssecretaris van OCW heeft uw Kamer recent geïnformeerd dat uit dat onderzoek blijkt dat de 
1
meeste scholen op dit moment toekunnen met de internetsnelheden die de markt biedt. Dat betekent 
niet dat er niets wordt ondernomen om de situatie voor mensen, ondernemers en instellingen in het 
buitengebied te verbeteren. Er zijn positieve ontwikkelingen rond internet in het buitengebied. Zo zijn 
inmiddels ervaringen opgedaan met draadloze netwerken. Onder andere een aantal agrariërs in 
Flevoland maakt hier gebruik van. We horen dat de gebruikers daar tevreden mee zijn. De Provincie 
Zeeland voert samen met een aanbieder een pilot uit om draadloos internet mogelijk te maken voor 
een recreatiebedrijf. Alhoewel veel lokale initiatieven graag glasvezel willen, kan ook een draadloos 
netwerk al een forse verbetering betekenen in snelheid. Het Rijk faciliteert draadloze oplossingen door 
frequentieruimte beschikbaar te stellen. Daarnaast heb ik in de zomer 06-nummers beschikbaar 
gesteld voor specifieke 4G-toepassingen in het buitengebied. Verder zijn er ontwikkelingen op het 
gebied van de vaste netwerken. KPN is bezig met het verbeteren van het kopernetwerk en CIF is bezig 
met de uitrol van glasvezel in het buitengebied van een deel van Twente. Deze ontwikkelingen bieden 
kansen voor lokale initiatieven om aansluiting te zoeken bij oplossingen die de markt gaat bieden. De 
markt is als eerste aan zet. Als de markt niet levert wat er nodig is, dan is er een mogelijkheid voor 
een financiële ondersteuning door regionale of lokale overheden. De Europese Commissie heeft in het 
belang van eindgebruikers in het buitengebied ervoor gezorgd dat relatief laagdrempelig met 
financiële steun van overheden aangelegd kan worden in gebieden waar helemaal geen snel internet is 
– de zogenaamde witte gebieden. De Europese Commissie legt de grens voor snel internet op dit 
moment op 30 Mbps. Dat is een duidelijke grens, al is niet iedereen het eens met die grens. Ik heb 
begrip voor de wens voor nog snellere netwerken en een uniform aanbod in het buitengebied. Maar 
tegelijkertijd moet er ook goed gekeken worden naar mogelijke marktverstoring en de belangen van 
de marktpartijen. De markt heeft er immers voor gezorgd dat we in grote delen van Nederland de 
vruchten kunnen plukken van de concurrentie tussen marktpartijen en dat Nederland Europees en 
mondiaal gezien een bijzonder goede infrastructurele uitgangspositie heeft. Initiatieven die met 
                                                           
1
 Kamerstukken 2015D33532 en 2015D33502 
 
11
