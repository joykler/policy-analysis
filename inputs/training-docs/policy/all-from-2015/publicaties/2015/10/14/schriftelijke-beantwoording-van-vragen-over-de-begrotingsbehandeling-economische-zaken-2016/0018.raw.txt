publieke middelen voor de kennisinfrastructuur en het stimuleren van meer inzet van private middelen 
bij publiek-private samenwerking op het gebied van onderzoek en innovatie. 
 
44. Graus (PVV): 
Ik heb ook vorig jaar gevraagd naar de economische schade door uitbannen van zwarte piet. Ik heb 
daar nooit antwoord op gekregen. Wat is de economische waarde van zwarte Piet?  
 
Antwoord 
Ik ben vorig jaar in de schriftelijke beantwoording van de begrotingsbehandeling ingegaan op de 
waarde van het Sinterklaasfeest als geheel. De reden daarvoor is dat de bijdrage van zwarte Piet niet 
meetbaar is. Uit cijfers van Detailhandel Nederland blijkt dat er in 2014 een recordbedrag van circa € 
530 miljoen werd uitgegeven aan het Sinterklaasfeest.  
 
45. Graus (PVV):  
Welke maatregelen neemt de minister voor het vestigingsklimaat en structuurversterking van de 
economie? Wat heeft de regering en EZ dragende sectoren in Limburg te bieden? Met bijvoorbeeld 
Chemelot en life sciences is Limburg een provincie van nationaal belang. Wat gaat de minister 
daarvoor doen? 
 
Antwoord  
EZ werkt via het bedrijvenbeleid aan versterking van de economische structuur. Aansluitend aan het 
generieke beleid voor alle ondernemers, richt EZ zich op innovatieve en exportgerichte sectoren: de 
negen topsectoren. De publiek-private samenwerking in deze topsectoren wordt goed zichtbaar in de 
regionale clusters van Nederland. Deze clusters zijn belangrijke dragers en aanjagers van de regionale 
economie. Op Chemelot ontstaan bijvoorbeeld publiek-private onderzoeksprogramma’s in de diverse 
instituten op het gebied van performance materialen, biobased materialen en biomedische materialen.  
De regio’s zijn primair aan zet om de regionale economie te stimuleren. Zo investeert de provincie 
Limburg in onder andere clusters en campussen onder de noemer Brightlands (Chemelot Campus, 
Greenport Venlo Campus, Maastricht Health Campus en de Smart Services Campus). EZ is hierin 
partner van de provincie, onder meer doordat middelen vanuit de topsectoren (o.a. TKI en TKI-
toeslag) alsmede Europese EFRO-middelen en Interreg-programma’s ook bijdragen aan de 
ontwikkeling van deze clusters.  
Een ander voorbeeld van stimulering van de regionale economie is de verdere stimulering van de 
grensoverschrijdende samenwerking (inclusief arbeidsmarkt) waarvoor nu een concreet actieteam is 
ingesteld. Tot slot draagt het ministerie van SZW 1,3 miljoen euro bij aan de uitvoering van het 
sectorplan mkb Limburg. Doel van het sectorplan is om minimaal 450 personen in het mkb die met 
ontslag bedreigd worden of al werkloos zijn, te herplaatsen en waar nodig bij of om te scholen naar 
kansrijke beroepen in het mkb in Limburg. 
 
46. Graus (PVV): 
Ik heb eerder gevraagd om een ondernemersbank, een nationale spaarbank. Die tegen een 
schappelijke rente kredieten gaat verschaffen aan bedrijven. Wat gebeurt er met nationale spaarbank? 
 
Antwoord  
Op 9 oktober heb ik uw Kamer een brief gestuurd over de oprichting van het Nederlands Investerings 
Agentschap (NIA). Deze brief bouwt voort op het Netherlands EFSI Investment Agency dat het kabinet 
dit jaar heeft opgericht om goed aangesloten te zijn op het EFSI. Het NIA gaat zich nu breder richten 
dan het EFSI, door met bundeling van expertise en afstemming van middelen van Rijk en decentrale 
overheden te zorgen dat nog meer investeringsprojecten gerealiseerd worden rond thema’s als 
innovatie, mkb-financiering en duurzaamheid.  
Ondertussen zal ik, zoals ik in mijn brief heb aangekondigd, onderzoeken of het NIA verder moet 
worden ontwikkeld tot een investeringsagentschap met een eigen juridische entiteit en met een 
mogelijke koppeling met het EZ instrumentarium, om zo het benodigde maatwerk te kunnen leveren 
voor cofinanciering door (de)centrale overheden en voor gebruik van Europese 
19
