Antwoord  
Het is goed dat er aandacht is in de plannen van D66 voor startups en de toegang tot de diverse 
instrumenten van de overheid. Om dit te verbeteren ben ik bezig met de startupbox. Het alternatieve 
plan van de Startup-bv van dhr. Verhoeven komt hierbij in de buurt. Startups kunnen via de 
startupbox en een speciale Startup Information Desk van de KvK zien welke regeling het beste bij ze 
past en wat ze moeten doen om hiervoor in aanmerking te komen. Met de €50 mln. die het kabinet 
per 2017 heeft vrijgemaakt voor de stimulering van startups en mkb wordt ook een aantal zaken 
geanalyseerd die onderdeel zijn van het startup-bv plan, waar met name startups en mkb’ers 
tegenaan lopen: de gebruikelijkloonregeling en investeringen in startups/mkb. De overige 
uitzonderingsregimes die verkregen zouden worden in een startup-bv zijn ofwel nu al mogelijk of 
liggen niet in lijn met het kabinetsbeleid. Zo doen niet alle startups op dit moment aan speur- en 
ontwikkelingswerk en zou het niet passen bij het doel van de regeling als ze dan wel gebruik kunnen 
maken van de WBSO. 
 
55. Verhoeven (D66): 
Digitale vaardigheden en programmeren moeten standaard onderdeel worden van het curriculum op 
school. Wil MEZ dit oppakken met collega OCW? 
  
Antwoord 
Ik vind het een positieve ontwikkeling dat het Platform 2032 in haar voorlopige advies heeft 
aangegeven dat digitale vaardigheden tot de kern van het onderwijs behoren, omdat hierdoor alle 
kinderen een goede basis meekrijgen om technologische ontwikkelingen te begrijpen en toe te passen. 
Hierdoor kunnen meer leerlingen kiezen voor een ICT-opleiding, waardoor we het (toekomstige) tekort 
aan ICT-professionals kunnen verminderen. Voldoende en goed opgeleide werknemers (nu en in de 
toekomst) leveren een bijdrage aan economische groei en werkgelegenheid. 
Rond de jaarwisseling levert het platform het eindadvies op. Staatssecretaris Dekker zal hier 
vervolgens op reageren en schetsen op welke wijze het curriculum – samen met leraren, schoolleiders 
en maatschappelijk organisaties - verder wordt vormgegeven. Waar nodig ben ik graag bereid het 
belang van digitale vaardigheden hierbij onder de aandacht te brengen.   
In aanvulling hierop wijs ik erop dat we als EZ al nauw samenwerken met OCW om in het kader van 
het ICT doorbraakproject Onderwijs ervoor te zorgen dat in het basis en voortgezet onderwijs meer 
digitale leermiddelen worden gebruikt. EZ is een van de initiatiefnemers voor de Codeweek die deze 
week plaatsvindt. Kamerleden kregen in dat kader deze week een les programmeren, gegeven door 
basisschool leerlingen. Tot slot benoem ik graag dat het ministerie van Economische Zaken 
initiatiefnemer is voor het Techniekpact. Eén van de doelen van het Techniekpact is dat binnen vier 
jaar op alle basisscholen structureel Wetenschap & Technologie, waartoe ook ICT behoort, wordt 
ingevoerd. 
 
56. Verhoeven (D66):  
Handelsregister moeten open data zijn. Wat is er nodig om het handelsregister open data te maken en 
op welke termijn kan dit? 
 
Antwoord  
Voor de beantwoording verwijs ik naar het antwoord op vraag 37. 
 
57. Van Veldhoven (D66):  
Energiebeleid: Is de minister bereid om in 2016 niet alleen te werken aan een evaluatie, maar ook aan 
indicatieve tussendoelen voor 2030 en 2040? 
 
Antwoord 
Met het Energieakkoord werken we aan het realiseren van concrete doelen in 2020 en 2023. Het 
Energieakkoord is een belangrijke stap op weg naar een volledige duurzame energiehuishouding in 
2050. U heeft in de NEV 2015 kunnen lezen dat Nederland zich op dit moment op een kantelpunt 
bevindt op weg daarnaartoe. Het is evident dat het Energieakkoord een katalysator is en leidt tot een 
23
