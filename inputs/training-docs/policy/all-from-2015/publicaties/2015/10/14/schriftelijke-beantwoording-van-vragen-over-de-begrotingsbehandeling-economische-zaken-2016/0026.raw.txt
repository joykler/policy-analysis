Antwoord  
Groen onderwijs draagt in belangrijke mate bij aan de strategische positie van topsectoren. Vanuit het 
economisch perspectief gaat het om de bijdrage van groen onderwijs aan het innovatief en 
concurrerend vermogen van de (groene) topsectoren. Vanuit het maatschappelijk perspectief gaat het 
om de bijdrage aan energie, water, klimaat, ecologie, voedselveiligheid- en 
voedselzekerheidsvraagstukken. Maar ook maatschappelijke thema’s als “license to produce”, groene 
educatie en internationale samenwerking en buitenlandse handel komen aan bod.  
Groen onderwijs, het bedrijfsleven en EZ ontwikkelen gezamenlijk een strategische ontwikkelagenda 
voor het komende decennium, met inhoudelijke onderwijsambities en de structuurverbeteringen om 
deze ambities te realiseren. Hiermee wordt binnen de beschikbare budgettaire kaders een nieuwe 
toekomst gecreëerd, waarbij alle partijen uit de ‘gouden driehoek’ in staat zijn om vanuit de eigen 
verantwoordelijkheid een bijdrage te leveren aan onderwijs dat leerlingen en studenten optimaal 
voorbereid op de arbeidsmarkt en ontwikkelingen in de maatschappij. 
 
68. Schouten (CU):  
Het Rathenau Instituut constateert dat steeds meer innovatiegeld in het buitenland wordt besteed, 
terwijl buitenlandse investeringen in Nederland achterblijven. Hoe percipieert de minister dat signaal 
van het Rathenau Instituut? 
 
Antwoord  
Ik herken dat er door globalisering steeds meer onderzoek en ontwikkeling (R&D) door Nederlandse 
bedrijven in het buitenland wordt uitgevoerd. Dat is ook een teken van de kracht van het Nederlandse 
bedrjifsleven dat internationaal actief is en de groeimarkten opzoekt en daar ook via R&D inspeelt op 
de lokale omstandigheden. 
Rathenau stelt dat de mondialisering van R&D Nederland voor de uitdaging stelt om zich dwars door 
bestuurlijke en regionale grenzen heen te organiseren rondom kennisgebieden waarin Nederland zich 
internationaal kan onderscheiden. Dat is een heldere stelling van Rathenau die ik ook onderschrijf. 
Nederland heeft als open economie altijd weten in te spelen op internationale kansen. Daar zetten we 
nu ook op in voor R&D. Via de topsectoren profileren we Nederlandse kennis ook in het buitenland en 
we werken via de innovatie-attaches aan goede internationale samenwerking op het gebied van R&D. 
Ook bij de acquisitie van buitenlandse bedrijven zetten we in op acquisitie van R&D. Ik zie veel 
voorbeelden waar buitenlandse bedrijven in Nederland investeren in kennisontwikkeling en R&D. Denk 
bijvoorbeeld aan de investeringen van Microsoft en Intel in Qutech. 
 
Vragen en opmerkingen van de leden van de GL-fractie 
 
69. Van Tongeren (Groenlinks): 
Volgens de Nationale Energie Verkenning halen we 11,9% hernieuwbare energie in 2020 terwijl we in 
de EU 14% hebben afgesproken. Graag een reactie van de minister. 
 
Antwoord 
In de NEV 2015 worden voor het berekenen van het aandeel hernieuwbare energie twee methodes 
gehanteerd. De rekenmethode die vergelijkbaar is met de NEV 2014 gaat uit van de werkelijke 
productie van hernieuwbare energie. Daarin wordt dus gekeken hoeveel hernieuwbare energie er 
daadwerkelijk wordt geproduceerd en dit wordt bij elkaar opgeteld om te komen tot een percentage 
van het totale energieverbruik. Op basis hiervan is de verwachting in de NEV 2015 dat we in 2020 een 
aandeel van 12,4% hernieuwbare energie hebben. 
Daarnaast wordt in de NEV ook een percentage hernieuwbare energie berekend aan de hand van 
Europese rekenregels. Op basis van die rekenregels wordt voor wind op land en wind op zee een 
standaard gemiddelde productie gebruikt. Deze houdt geen rekening met de werkelijke productie. De 
reden om dit te doen is dat op deze manier gecorrigeerd kan worden voor jaarlijkse fluctuaties in het 
windaanbod. Op basis van deze rekenmethode komt het aandeel hernieuwbare energie in 2020 uit op 
11,9%. 
27
