aanbestedingsregelgeving als gevolg van de implementatie van de aanbestedingsrichtlijnen die in april 
volgend jaar in werking moet treden.  
De storingstijd bij TenderNed is significant afgenomen in de laatste maanden. Bij de beantwoording 
van de schriftelijke vragen over TenderNed heb ik de Tweede Kamer daar reeds over geïnformeerd. 
Daarbij is één storing per abuis niet opgenomen. Dat betekent dat de totale storingstijd voor de 
periode tot 1 oktober 24,92 uur was, waarvan 4,67 uur in de maanden juli tot september. De 
conclusie dat sprake is van een significantie afname blijft echter gerechtvaardigd. 
 
9. Gesthuizen (SP):  
De motie Roemer vroeg de regering om mogelijkheden te onderzoeken die het mkb minder zwaar 
belasten. In de CPB-studie Kansrijk arbeidsmarktbeleid staat de voornaamste oplossing: Een 
collectieve verzekering voor het tweede ziektejaar met een opt-out optie. Het kabinet is hierover in 
gesprek met ondernemersverenigingen. Hoe vordert het gesprek? Speelt hierbij ook de rem op het 
aannemen van nieuw personeel?  
 
Antwoord 
Het kabinet is in gesprek met ondernemersverenigingen over de variant van een collectieve 
verzekering voor het tweede ziektejaar met een opt-out optie. Hierbij wordt ook stilgestaan bij de 
knelpunten van het stelsel van loondoorbetaling bij ziekte. Op woensdag 7 oktober, tijdens het AO 
Arbeidsongeschiktheid, heeft de minister van Sociale Zaken en Werkgelegenheid over dit onderwerp 
met uw Kamer gesproken. De minister van Sociale Zaken en Werkgelegenheid heeft tijdens dit 
overleg toegezegd dat hij het voorstel, waarbij sprake is van een collectieve variant voor het tweede 
jaar loondoorbetaling voor kleine werkgevers (tot 10 werknemers) met een opt-out mogelijkheid, 
verder uit te werken. Hij zal uw Kamer hierover in het voorjaar nader informeren.  
 
10. Gesthuizen (SP): 
Praktijkvoorbeeld Innovatie: een landbouwondernemer heeft een innovatief product voor o.a. filtering 
van ammoniak bij stallen, maar kan moeilijk financiering krijgen. De Regeling Ammoniak en 
Veehouderij laat niet toe dat bij stalconcepten wordt vermeld welk type of merk apparaat wordt 
geplaatst. Daarmee ligt piraterij snel op de loer, waarbij geen garanties zijn op de kwaliteit en 
daarmee de milieuwinst. Dit is een illustratie van hoe kleine zelfstandige verwikkeld kan raken in 
regelgeving en moeilijk ingang vindt bij instanties. Graag een reactie van de minister. 
 
Antwoord 
Het kabinet heeft op 20 juli jl. de Kamer geïnformeerd over het initiatief Toekomstbestendige 
regelgeving. Met dit initiatief beoogt het kabinet vanuit technologische en digitale innovatie 
ontwikkeling wet- en regelgeving aan te passen om economische groei mogelijk te maken. 
In dit kader zal ik de casus inzake de filtering van ammoniak bij stallen onder de aandacht brengen 
van de staatssecretaris van Infrastructuur en Milieu, die verantwoordelijk is voor de Regeling 
Ammoniak en Veehouderij.  
 
11. Gesthuizen (SP): 
Europese Octrooi Organisatie in Rijswijk. Het stakingsrecht is ingeperkt, arbeidsomstandigheden zijn 
slecht, privacy van medewerkers wordt geschonden en de Arbeidsinspectie mag niet binnenkomen: de 
organisatie schendt mensenrechten. Dit is bevestigd door het Haagse gerechtshof, dat vindt dat 
immuniteit niet zover mag gaan dat de EOO algemeen in Europa erkende grondrechten mag 
schenden. Maar wat doet Nederland hieraan? Hoe zit dit nu precies? 
 
Antwoord  
Het kabinet volgt de ontwikkelingen bij het EOO nauwlettend. Zoals in de beantwoording van de 
vragen van de leden Ulenbelt, Van Nispen, Kerstens en Tanamal op 8 oktober jl. is aangegeven zet het 
kabinet zich in voor een verbetering van het sociale klimaat bij de Europese Octrooiorganisatie. Wij 
doen dat onder meer door onze inzet in de Beheersraad van de Europese Octrooiorganisatie en we zijn 
met alle betrokken partijen, waaronder de vakbonden, in gesprek. Samen met andere landen blijven 
5
