Antwoord 
Een van de hoofdtaken van de TO2-instituten is het beheren van strategische onderzoeksfaciliteiten 
als belangrijk onderdeel van het innovatiesysteem. Dit heb ik al aangeven in mijn TO2-visie en dit is 
ook het uitgangspunt voor de aanpak van het vraagstuk inzake de instandhouding en vernieuwing van 
de TO2-faciliteiten. We moeten dit niet per instituut of faciliteit, maar vanuit een breder perspectief 
bezien. Bijvoorbeeld in het kader van de Europese Onderzoeksruimte waarin we binnen de EU 
samenwerken om de middelen zo goed mogelijk te investeren in alle vormen van onderzoek en 
onderzoeksfaciliteiten.  
De inventarisatie van de faciliteiten, zoals ik op 12 oktober jl. aan uw Kamer heb gestuurd, laat zien 
dat TO2-instituten veel faciliteiten uit eigen middelen financieren (o.a. via afschrijven die via de 
tarieven worden terugverdiend), inclusief het onderhoud.  
Ik zal samen met de TO2-instituten verkennen welke (nieuwe) financieringsconstructies mogelijk zijn; 
inclusief de mogelijkheden rondom afschrijvingen en reserveringen. Kennisinstellingen zijn zeer 
bedreven in het ontwikkelen van financieringsarrangementen om hun business case sluitend te 
maken. Hiervoor maken zij gebruik van diverse financiers (banken, bedrijven) en fondsen. Het 
Toekomstfonds kan voor een deel voorzien in de financieringsbehoefte.  
Maar bovenal wil ik meer inzicht hebben in wat echt noodzakelijk en urgent is voor de Nederlandse 
toegepaste kennisinfrastructuur, omdat we er rekening mee moeten houden dat niet alle verzoeken 
om financieringsverzoeken aan de overheid kunnen worden gehonoreerd. Daarom wil in 2016, zoals 
reeds aangekondigd, een strategische agenda 2017-2021 opstellen. Ik zal hierbij ook ingegaan op de 
wijze van aanvragen en beoordeling van aanvragen. Deze strategische agenda zal ik ook aan uw 
Kamer sturen. 
 
20. Bosman (VVD): 
De VVD constateert niet alleen een probleem wat betreft de kapitaallasten van de instellingen, maar 
ook wat betreft de kennisvergroting. Weliswaar weten de instellingen hun operationeel plan rond te 
krijgen en marktconform te werken, maar het wordt steeds lastiger om te investeren in innovatieve 
kennis waarvoor nu nog geen concrete marktvraag bestaat. Wij vragen daarom voor meer ruimte voor 
instellingen om zelf keuzes te kunnen maken binnen het budget. Graag een reactie van de minister.  
 
Antwoord 
De TO2 instituten hebben tot taak om kennis te ontwikkelen, toe te passen en te verspreiden t.b.v. 
het oplossen van maatschappelijke vraagstukken en het versterken van de concurrentiepositie van 
Nederland. Via de topsectoren werken de instituten veel meer met gezamenlijke programmering van 
onderzoek en innovatie.  
Ten algemene is er in de afgelopen jaren meer ruimte voor de instituten gecreëerd om inhoudelijke 
keuzes te maken. De sturing is meer op hoofdlijnen. Deze hoofdlijnen betreffen maatschappelijke 
vraagstukken en uitdagingen, topsectoren, wettelijke taken en tot slot een zekere kennisbasis.  
Voor een goede kennisbasis is ook een participatie in Europese programma’s relevant; daarom is er 
ook een zogenaamde matchingsregeling geïntroduceerd. Verder is het van belang dat de instituten 
goed gebruik maken van de mogelijkheden om extra middelen te verkrijgen via de TKI-toeslag, het 
toekomstfonds, private bijdragen, en door het verkrijgen van Europese, nationale en regionale 
subsidies. Verder kan een meerjarige interdisciplinaire TO2 brede aanpak leiden tot een nog 
efficiëntere inzet van de beschikbare middelen voor de lange termijn kennisbasis. 
 
21. Bosman (VVD): 
Vorig jaar hebben mijn collega’s Van Veen en Vos een amendement ingediend over de MIT-regeling. 
De regeling lijkt ten onder te gaan onder het eigen succes; de belangstelling bij het MKB is massaal, 
blijkt uit de overtekening. De regeling heeft een sterk innovatief karakter en de VVD ziet in private 
samenwerkingsverbanden tussen innovatieve bedrijven de sleutel naar succesvolle economie. De MIT 
bevordert dit. Hoe beoordeelt minister het succes van de MIT? Hoe vergroot, faciliteert en borgt de 
minister dit succes de komende jaren. 
 
  
9
