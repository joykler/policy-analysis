GEANNOTEERDE AGENDA RAAD BUITENLANDSE ZAKEN VAN 12 OKTOBER 2015
EU-ACS relaties post-2020
De Raad Buitenlandse Zaken zal spreken over de toekomst van de relatie tussen de EU en de
zogenoemde ACS-landen (inmiddels 79 landen in Afrika, het Caribisch Gebied en de Stille Oceaan)
met het oog op het aflopen van het Cotonou-verdrag in 2020. Het is voor het eerst dat de Raad
spreekt over de EU-ACS relaties post-2020. Op verzoek van de Nederlandse regering presenteerde de
Adviesraad Internationale Vraagstukken (AIV) in maart 2015 zijn advies No. 93 over de herziening
van het Verdrag van Cotonou: “ACS–EU-samenwerking na 2020: Op weg naar een nieuw
1 2
partnerschap?”. Op 24 september jl. ontving uw Kamer de kabinetsreactie. Het kabinet stelt hierin
het einde van het Cotonou verdrag te willen aangrijpen om alle mogelijke opties grondig te
onderzoeken om te komen tot een modern, gelijkwaardig en effectief partnerschap met de ACS-
landen dat de donor-ontvanger relatie ontstijgt en gebaseerd is op een coherent en geïntegreerd
extern beleid van de EU.
De Commissie zal binnenkort een ‘Joint Consultation Paper’ uitbrengen dat het startpunt vormt voor
de publieke consultaties, die op hun beurt de basis vormen voor een Mededeling in 2016. De discussie
in de Raad biedt de mogelijkheid om de betrekkingen in brede zin tegen het licht te houden.
Nederland zal in Raadskader pleiten voor een gedegen interne evaluatie van het ‘acquis van Cotonou’
en voor tijdige betrokkenheid van de ACS-landen in de discussie. Daarnaast zal Nederland, zoals
aangegeven in de kabinetsreactie, aandacht vragen voor het onderzoeken van concrete alternatieven
in plaats van onverkort inzetten op een vervolgverdrag. De toekomstige samenwerking – in welke
vorm dan ook - moet een wederzijds belang dienen en daadwerkelijk bijdragen aan vrede en
veiligheid, duurzame ontwikkeling en inclusieve groei.
Migratie
De Raad zal ook spreken over migratie. Hierbij komt de voorbereiding van de Valletta-top aan de orde
en wordt teruggeblikt op de Westelijke Balkan bijeenkomst die op 8 oktober a.s. in Luxemburg
plaatsvindt. De ministers zullen waarschijnlijk spreken over de bredere externe aspecten van migratie,
in navolging van de Europese Raad op 23 september jl., en waarbij een verband bestaat met de
discussie over Syrië en Libië. Voor de bredere migratie-inzet van het kabinet wordt verwezen naar de
3
kabinetsbrief van 8 september jl. inzake de Europese asielproblematiek en de brief betreffende de
“Nadere kabinetsappreciatie EU-migratiepakket 9 september 2015” die uw Kamer spoedig toegaat en
4
waarin onder andere nader wordt ingegaan op de externe dimensie van het migratiebeleid.
De Valletta-top van 11-12 november a.s. moet de basis leggen voor gelijkwaardige partnerschappen
met Afrikaanse landen om migratie in goede banen te leiden, de samenwerking op terugkeer te
verbeteren, opvangcapaciteit in de regio te versterken, grondoorzaken aan te pakken en
mensensmokkel te bestrijden.
Voor de invulling hiervan zal de Raad mogelijk de mededeling externe dimensie migratie bespreken.
De huidige situatie vereist niet alleen korte termijn maatregen gericht op opvangcapaciteit en
bescherming in de lidstaten. Er is ook een strategie voor de middellange termijn nodig - gericht op het
beheersen en verminderen van migratiestromen naar de EU, het verstoren van het ‘bedrijfsmodel’ van
smokkelnetwerken en het voorkomen van menselijke tragedies. Een belangrijk element hiervoor is het
ontwikkelen van veilige en duurzame opvangcapaciteit in de betreffende regio’s. Ook moeten
duurzame perspectieven en adequate procedures voor vluchtelingen en hun families geboden worden
totdat terugkeer naar het land van herkomst mogelijk is. Bovendien zijn lange termijn oplossingen
essentieel, gericht op het wegnemen van de grondoorzaken van migratie, zowel sociaaleconomische
als op het gebied van stabiliteit en veiligheid. Het blijft voor het kabinet van essentieel belang om een
politieke oplossing van het Syrië-conflict te vinden. Hetzelfde geldt voor het belang van een politieke
1
Kamerstuknummer 34 000-XVII-44
2
Kamerstuknummer 34 300-XVII-4
3
Kamerstuknummer 19637-2030.
4
JOIN(2015) 40 final
