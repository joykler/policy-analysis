de 563) uitgevoerd waarbij HNR’s nodig waren. Het aantal missies boven Colombiaans
territorium bedroeg 95. De HNR’s hadden allen de Colombiaanse nationaliteit.
Synergie
De FOL-commandant staat in direct contact met CZMCARIB en de consul-generaal van de
Verenigde Staten. Het bestaande nauwe samenwerkingsverband tussen de Koninklijke Marine,
de lokale autoriteiten, de FOL-leiding en het consulaat van de VS is ook gedurende deze
rapportageperiode voortgezet. Deze samenwerking wordt door allen als zeer constructief
ervaren.
Operationele gevolgen
De operaties van de FOL’s hadden geen noemenswaardige gevolgen voor de civiele
luchtvaartactiviteiten op de vliegvelden Hato en Reina Beatrix of de vliegoperaties van
CZMCARIB.
Resultaten
In de periode oktober 2013 tot en met september 2014 werden 563 vluchten uitgevoerd. 558
van deze vluchten werden vanaf het vliegveld Hato uitgevoerd; vanaf vliegveld Reina Beatrix
werden de overige 5 vluchten uitgevoerd. Het totale aantal vlieguren vanaf de FOL’s bedraagt
5.208. De vluchten hebben in dit fiscaal jaar bijgedragen aan de onderschepping van 158.000
kilogram cocaïne, 7.976 kilogram marihuana en 3 kilogram heroïne.
