De handreiking/toolkit handreiking effectieve geschilbeslechting, die de minister van BZK aan de 
Tweede Kamer zal toesturen waarin o.a. de mogelijkheid van een onafhankelijke lokale 
adviescommissie onder de aandacht zal worden gebracht, bevindt zich op dit moment in 
afrondende fase. Afstemming over dit onderwerp heeft meer tijd gevergd dan beoogd. Naar 
verwachting wordt de handreiking in oktober gepubliceerd. Dan wordt ook uw Kamer hierover 
geïnformeerd.  
 
Toezegging 
Toezegging Zorgvernieuwingsagenda (33.891) (T02035) 
De staatssecretaris van VWS zal de Kamer, naar aanleiding van een opmerking van het lid 
Flierman, voor de zomer van 2015 de zorgvernieuwingsagenda toesturen. 
Stand van zaken 
De staatssecretaris is nog met het veld in gesprek over de zorgvernieuwingsagenda. Hiervoor wil 
hij voldoende tijd nemen. Het is immers belangrijk dat de vernieuwingsagenda aansluit bij de 
behoeften die spelen in de praktijk. Veldpartijen willen stappen zetten maar geven tegelijk aan dat 
zij op lokaal niveau nog bezig zijn met de implementatie van de stelselwijziging. Omdat de Wlz 
recent is ingevoerd is nu nog niet overal duidelijk waar nog het meeste verbeterpotentieel zit. Naar 
verwachting wordt de vernieuwingsagenda in het najaar naar de Tweede Kamer en uw Kamer 
gestuurd. 
 
Toezegging 
Toezegging Logeeropvang en WTZi-toelating (33.891) (T02037) 
De staatssecretaris van VWS zegt de Kamer, naar aanleiding van een opmerking van het lid 
Scholten, toe na te gaan of de eisen voor WTZi-toelating te zwaar zijn voor instellingen met 
logeeropvang en dit eventueel op te lossen bij  AMvB. 
Stand van zaken 
Voldaan met: Uitgaande brief EK [15-07-2015] inzake Voornemen vervallen WTZi-eis voor 
logeeropvang in Wlz. 
 
Toezegging 
Toezegging Wonen en zorg (33.891) (T02038) 
De staatssecretaris van VWS zegt de Kamer, naar aanleiding van een opmerking van het lid 
Flierman, toe na te gaan in hoeverre de verhuurdersheffing een knelpunt is om nieuwe vormen van 
zorg en wonen gecombineerd te realiseren.   
Stand van zaken 
Tijdens onder meer de parlementaire behandeling heeft de staatssecretaris toegezegd een 
zorgvernieuwingsagenda te presenteren. Zoals verzocht in de motie van de leden Otwin van Dijk 
en Van ’t Wout (Tweede Kamer, vergaderjaar 2013–2014, 33 891, nr. 106) zal hij in deze 
vernieuwingsagenda ook ingaan op het thema scheiden van wonen en zorg. De vraag over de 
verhuurderheffing van het lid Flierman wordt hierin meegenomen. De vernieuwingsagenda wordt 
naar verwachting dit najaar naar de Tweede Kamer en uw Kamer gestuurd.  
 
Toezegging 
Toezegging Cliëntenondersteuning bij overgang Wmo naar Wlz (33.891) (T02039) 
De staatssecretaris van VWS zal, naar aanleiding van een opmerking van het lid Flierman, in 
overleg met gemeenten en zorgverzekeraars nagaan hoe bij de overgang van Wmo naar Wlz het 
behoud van cliëntenondersteuning kan worden bevorderd. 
Stand van zaken 
Voldaan met: Met de landelijke partijen is afgesproken systematisch te kijken naar de huidige 
casuïstiek. Doel hiervan is te reconstrueren waar de knel- en winstpunten zitten in de huidige 
bejegening van de cliënt (en diens omgeving) en dit door te vertalen naar de werkende praktijk 
van gemeenten, aanbieders, verzekeraars, wijkverpleegkundigen, CIZ en zorgkantoren. VNG en ZN 
zullen verantwoordelijkheid nemen voor de ontvankelijkheid van hun leden hiervoor. 
De staatssecretaris ontwikkelt een visie op cliëntondersteuning in den brede. Hieronder wordt 
mede verstaan curatele, mentorschap en bewindvoering. Er zijn veel organisaties actief op het 
terrein van cliëntondersteuning. De staatssecretaris wil zoveel mogelijk krachten bundelen. De 
afstemming tussen cliëntondersteuners Wlz en Wmo en de zorgvuldige overdracht van cliënten van 
de Wmo naar de Wlz zijn hierbij aandachtspunten. Naar verwachting wordt dit najaar zijn visie 
naar de Tweede Kamer gestuurd en wordt uw Kamer hierover geïnformeerd.
