Toezegging 
Toezegging Stelselverantwoordelijkheid jeugdzorg, Wmo en Wlz (33.891) (T02041) 
De staatssecretaris van VWS zegt de Kamer, naar aanleiding van een opmerking van het lid 
Slagter-Roukema, een brief toe over de stelselverantwoordelijkheid op het gebied van de 
jeugdzorg, de wet maatschappelijke ondersteuning en de Wet langdurige zorg.  
Stand van zaken 
Voldaan met: Uitgaande brief TK [08-12-2014] inzake Voortgangsrapportage HLZ. 
 
Toezegging 
Toezegging Ontkoppeling schoolvorm en zorgindicatie (33.891) (T02042) 
De staatssecretaris van VWS zegt de Kamer, naar aanleiding van opmerking van de leden De 
Grave en Ganzevoort, toe bereid te zijn in gesprek te gaan met de betreffende patiëntgroep over 
de mogelijke onduidelijkheid ten aanzien van de ontkoppeling tussen schoolvorm en zorgindicatie 
en de Kamer hierover te informeren. 
Stand van zaken 
Voldaan met: Uitgaande brief EK [18-08-2015] inzake Toezegging plenair debat Wlz d.d. 25 
november 2014. 
 
Toezegging 
Toezegging Solvabiliteit zorginstellingen (33.891) (T02044) 
De staatssecretaris van VWS zegt de Kamer, naar aanleiding van een vraag van het lid Barth, toe 
ten aanzien van de solvabiliteitsproblematiek van zorginstellingen zo nodig in overleg te treden met 
de banken.  
Stand van zaken 
Voldaan met: De staatssecretaris spreekt regelmatig met de banken als grote financiers van de 
zorgsector. Uit de gesprekken met de banken blijkt steeds weer het belang van de specifieke en 
lokale situatie. Daarbij spelen bijvoorbeeld een rol: de grootte van de investeringen, de totale 
portefeuille aan vastgoed en de ouderdom daarvan, het potentieel voor herbestemming van de 
portefeuille, wil men courant of specifiek bouwen, wat is het vertrouwen van de financier in de 
deskundigheid van de organisatie en hoe staat de instelling er financieel voor. De financiële 
prestaties tussen instellingen blijven sterk verschillen. 
 
Toezegging 
Toezegging Dementiezorg (33.891) (T02045) 
De staatssecretaris van VWS zegt de Kamer, naar aanleiding van een vraag van het lid Kuiper, toe 
de vernieuwingsagenda mede te baseren op grensoverschrijdende experimenten, waaronder 
experimenten op het vlak van de dementiezorg. 
Stand van zaken 
Naast de experimenteer-AMvB werkt de staatssecretaris aan een vernieuwingsagenda voor de 
langdurige zorg waarbij experimenten een rol kunnen vervullen om de gewenste vernieuwing 
mogelijk te maken en/of aan te jagen. Deze ontvangt uw Kamer dit najaar. De vernieuwingsbrief 
zorg en ondersteuning dichtbij huis is reeds naar de Tweede Kamer gestuurd (TK 2014–2015, 34 
104, nr. 55). In de brief over samenleven met dementie die de staatssecretaris op 7 juli aan de 
Tweede kamer heeft verstuurd alsmede in het Deltaplan Dementie is aangeven hoe we de 
dementiezorg thuis en in verpleeghuizen in de toekomst vorm willen geven. Op dit moment is de 
staatssecretaris in overleg met veldpartijen, waaronder de partijen op het vlak van de 
dementiezorg, om deze experimenten vorm te geven en te bepalen wat de wettelijke beperkingen 
in de experimenten zijn. Artikelen die zorgvernieuwing in deze experimenten in de weg staan 
kunnen bij AMvB worden uitgesloten. De verwachting is om de AMvB in het eerste kwartaal van 
2016 bij de Tweede Kamer voor te hangen. Deze planning is erop gericht al in 2016 met de 
experimenten te kunnen starten.  
 
Toezegging 
Toezegging Tegengaan risicoselectie (33.362) (T02089) 
De Minister van VWS benadrukt, naar aanleiding van opmerkingen van de leden Beuving, 
Ganzevoort, De Lange en Slagter-Roukema, dat de NZa toeziet op verkapte risicoselectie en zegt 
toe indien nodig extra maatregelen te zullen nemen.  
Stand van zaken 
Voldaan met: Uitgaande brief TK [30-06-2015] inzake Budgetpolissen en risicoselectie. 
 
Toezegging 
Toezegging Invloed verzekerden (33.362) (T02090) 
De Minister van VWS zal, naar aanleiding van opmerkingen van de leden Beuving en Kuiper, via 
een - voor te hangen -  AMvB regels stellen voor de invloed van verzekerden op het beleid van de
