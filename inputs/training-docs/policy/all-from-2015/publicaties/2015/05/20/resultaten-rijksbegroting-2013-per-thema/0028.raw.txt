Rijksdienst 
Hier vindt u de verantwoording van het beleid op het gebied van de Rijksdienst in 2013. 
Dienstverlenend, slagvaardig en kostenbewust 
Het kabinet wil een kostenbewuste en slagvaardige rijksdienst met een goede dienstverlening. In 
de Hervormingsagenda rijksdienst (mei 2013) staan maatregelen om dit te bereiken. De rijksdienst 
moet meer als 1 concern gaan werken. Vanaf 2018 moet de rijksdienst € 1,1 miljard bezuinigen. 
Dat bedrag komt bovenop de kortingen op de personeelskosten en materiële uitgaven van ruim € 3 
miljard. 
Zie ook: onderwerp rijksoverheid: hervormingsagenda Rijksdienst 
Minder rijkskantoren 
Het Rijk heeft tot 2020 30% minder kantoorruimte nodig. Er zijn minder rijksambtenaren en er is 
minder ruimte nodig door gebruik van flexplekken. In 2013 heeft het kabinet de plannen voor de 
rijkskantoorpanden in heel Nederland vastgesteld. Door panden af te stoten kan het Rijk (samen 
met de opbrengst uit eerdere plannen) vanaf 2020 elk jaar € 170 miljoen besparen. 
Zie ook: Rijksvastgoedportefeuillestrategie (RVPS) 
Inkoop en ICT 
Ministeries kopen diensten en producten steeds vaker gezamenlijk in voor hun bedrijfsvoering. De 
afgelopen jaren ging het aantal inkooppunten bij het Rijk terug van 350 naar 20. Ook de ICT-
voorzieningen doen de ministeries steeds meer gezamenlijk. 
Zie ook: onderwerp rijksoverheid: hervormingsagenda Rijksdienst 
Opening twee datacenters 
In 2013 heeft het Rijk in Amsterdam en Groningen 2 nieuwe datacenters in gebruik genomen voor 
de ICT-infrastructuur van ministeries en overheidsdiensten. 13 oude datacenters gingen dicht. Het 
aantal datacenters van de Rijksoverheid gaat uiteindelijk terug van 64 naar 4. 
Zie ook: onderwerp rijksoverheid: hervormingsagenda Rijksdienst 
Aantrekkelijke werkgever 
Het kabinet wil jonge talentvolle medewerkers behouden. Daarom krijgen rijkstrainees sinds 2013 
bij goed functioneren een vaste aanstelling. Daarnaast wil het Rijk meer vrouwen in de top. In 
2013 ging het percentage omhoog van 25,7% naar 27,5%.
