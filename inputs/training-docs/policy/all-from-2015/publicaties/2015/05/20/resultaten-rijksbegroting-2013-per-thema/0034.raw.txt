Integratie en maatschappelijke samenhang 
Bij het integratiebeleid ligt de nadruk op de participatie van de migrant. Het kabinet stimuleert 
onder meer de zelfredzaamheid en deelname aan de samenleving van arbeidsmigranten. In 2013 
heeft de Rijksoverheid hieraan ruim € 95 miljoen uitgegeven. 
Zie ook: Buitenlandse werknemers 
Zwangerschap  
In 2013 ontvingen 142.000 mensen een zwangerschaps- en bevallingsuitkering. Het Rijk gaf € 1 
miljard uit aan de Wet Arbeid en Zorg. 
Zie ook: Vakantie en verlof 
Tegemoetkoming ouders 
Het kabinet gaf in 2013 € 4,3 miljard uit aan financiële tegemoetkomingen voor ouders in de 
kosten voor de opvoeding van hun kinderen. Dit geld kwam bij de ouders terecht door: 
 
 de kinderbijslag (bijna 2 miljoen gezinnen); 
 
 het kindgebonden budget (830.000 huishoudens); 
 
 de Tegemoetkoming ouders van thuiswonende gehandicapte kinderen regeling (voor 
26.000 kinderen). 
Zie ook: 
 
 Kinderbijslag 
 
 Kindgebonden budget 
 
 'Wanneer kom ik in aanmerking voor de tegemoetkoming ouders van thuiswonende 
gehandicapte kinderen?' 
 
Wonen 
Hier vindt u de verantwoording van het beleid op het gebied van wonen in 2013. 
Woningmarkt weer op gang 
In 2013 is duidelijkheid gekomen over de woningmarkt. Het is duidelijk wat er met de aftrek van 
de hypotheekrente gebeurt. Wat de spelregels zijn voor nieuwe hypotheken. En welke maatregelen 
er genomen worden op de huurmarkt. 
Het Woonakkoord - met steun van VVD, PvdA, D66, ChristenUnie en SGP - heeft daarbij een 
cruciale rol vervuld. Vanaf eind 2013 laat de woningmarkt herstel zien. De verkoopcijfers trekken 
aan en de dalende huizenprijzen vlakken af. 
Zie ook: onderwerp woningmarkt: woonakkoord
