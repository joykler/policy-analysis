Daarnaast is in 2013 € 80 miljoen uitgekeerd aan leraren- en promotiebeurzen. Ruim 5.400 leraren 
startten in 2013 met hun bachelor- of masteropleiding met behulp van de lerarenbeurs. Ook 
hebben 300 personen mensen meegedaan aan een zij-instroomtraject voor de opleiding tot 
bevoegd docent in het voortgezet onderwijs en mbo. 
Leraren in het primair onderwijs, voortgezet onderwijs, middelbaar beroepsonderwijs en hoger 
onderwijs kunnen onderzoek  verrichten dat uitmondt in een proefschrift. De leraren krijgen, met 
behoud van salaris, 4 jaar lang 2 dagen per week vrij om onderzoek te doen. Tot en met 2013 zijn 
103 beurzen toegekend. 
Zie ook: Werken in het onderwijs 
Primair onderwijs (PO) 
1.586.232 leerlingen zaten in 2013 op 7.261 scholen in het primair onderwijs (basisonderwijs) in 
Nederland. De Rijksoverheid gaf daarvoor € 10,1 miljard uit. Per leerling bedroegen de gemiddelde 
uitgaven ruim € 6.400. 
Veiligheid op school is een belangrijke voorwaarde voor goed leren. In maart 2013 is een plan van 
aanpak om pesten aan te pakken gelanceerd. In het plan staat dat scholen verplicht worden om 
pesten structureel aan te pakken. 
Zie ook: Basisonderwijs 
Voortgezet onderwijs (VO) 
In 2013 zaten er 974.391 leerlingen op 645 scholen in het voortgezet onderwijs. Dit zijn gemiddeld 
1.459 leerlingen per school. Per leerling bedroegen de gemiddelde uitgaven € 7.800. Dit jaarlijkse 
bedrag verschilt, en is afhankelijk van de samenstelling van de school. In 2013 is voor het 
voortgezet onderwijs ruim € 7,4 miljard uitgegeven. 
Zie ook: Voortgezet onderwijs 
Middelbaar beroepsonderwijs (mbo) 
In 2013 kostten 495.215 mbo-studenten gemiddeld € 7.600 per student. 
Tussen oktober 2013 en januari 2014 heeft een mbo-tour plaatsgevonden. Tijdens de tour sprak 
OCW met de mbo-raad, bestuurders, docenten, scholieren en andere belanghebbenden aan de 
hand van de discussienotitie 'Een toekomstbestendig mbo'. De inzichten uit de tour moeten leiden 
tot antwoord op de vraag of ons huidige stelsel van middelbaar beroepsonderwijs is toegerust op 
de uitdagingen van de toekomst. In 2014 wordt een agenda voor de toekomst van het mbo naar 
de Tweede Kamer gestuurd.
