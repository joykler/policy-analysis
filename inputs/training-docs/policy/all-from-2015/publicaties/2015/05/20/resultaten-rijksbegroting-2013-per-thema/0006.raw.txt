Zie ook: onderwerp geweld tegen werknemers met een publieke taak 
Minder administratieve lasten 
Burgers hebben minder last van administratieve regels. Dat komt door betere (digitale) 
dienstverlening, meer samenwerking tussen verschillende overheden en beter toezicht. Ook passen 
meer bestuursorganen een informele aanpak toe bij behandeling van klachten en bezwaren. En 
binnen besluitvormingsprocedures. Mensen vinden dat eerlijker en rechtvaardiger. 
Zie ook: onderwerp regeldruk: regeldruk voor burgers 
Fraude aanpakken door sterke GBA 
De kwaliteit van de Gemeentelijke Basisadministratie (GBA) is verder verbeterd. Dit moet fraude 
voorkomen en bestrijden. Gegevens uit de GBA worden gekoppeld aan actief DigiD-gebruik. 
Gemeenten zijn alert op fraude en doen meer adresonderzoek. Ook hebben gemeenten inzage 
gekregen in adresgegevens van werknemers bij het UWV. Het kabinet investeerde € 1 miljoen 
extra in opleidingen gericht op fraudebestrijding aan de gemeentebalie. 
Zie ook: onderwerp Identiteitsfraude 
Meer en veiliger gebruik DigiD 
Ten opzichte van 2012 is het gebruik van DigiD met ruim 1/3 gestegen. Ook is het voor 
Nederlanders die in het buitenland wonen in 2013 makkelijker geworden een DigiD aan te vragen. 
En om zo digitaal zaken te doen met de overheid. Het kabinet werkt aan verdere ontwikkeling van 
e-overheidsvoorzieningen. Om zo te voldoen aan steeds wijzigende eisen op het gebied van 
veiligheid en toenemend gebruik. 
Zie ook: onderwerp digitale overheid: digitale diensten voor burgers en ondernemers 
Nationale veiligheid 
Onrust in het Midden-Oosten als gevolg van de strijd in Syrië. En bedreigingen voor topsectoren 
door digitale spionage. Dat waren in 2013 prioriteiten van de Algemene Inlichtingen- en 
Veiligheidsdienst (AIVD). 
Het aantal Nederlandse jihadstrijders dat naar Syrië vertrekt groeit. Een deel van hen is 
teruggekeerd. Dat levert serieuze risico's voor de nationale veiligheid op. De AIVD geeft informatie 
en inzicht aan partners. Die kunnen maatregelen nemen om dreiging tegen te gaan. 
Digitale spionage naar politieke, economische en technologische kennis wordt steeds 
geavanceerder. De AIVD doet hier onderzoek naar. En draagt bij aan de beveiliging van digitale 
communicatie.
