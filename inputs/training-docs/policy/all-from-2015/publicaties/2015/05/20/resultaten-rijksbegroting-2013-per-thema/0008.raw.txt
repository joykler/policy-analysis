In de VN-mensenrechtenraad heeft Nederland met enkele andere landen het initiatief genomen 
voor een resolutie om kindhuwelijken tegen te gaan. Deze resolutie is met een groot aantal mede-
ondertekenaars aangenomen. 
Zie ook: onderwerp mensenrechten 
EU 
De aandacht voor de eurocrisis was in 2013 onverminderd groot. Het ministerie van Financiën en 
Buitenlandse Zaken hebben, samen met andere ministeries, een rol gespeeld bij de vorming van 
het beleid rondom (Europese) maatregelen om de crisis aan te pakken. Ook de bankenunie 
domineerde de Europese agenda. In 2013 zijn belangrijke stappen gezet met het akkoord tussen 
de Raad en het Europees Parlement over de richtlijn voor herstel en afwikkeling van banken. En 
over de richtlijn voor depositogarantiestelsels. 
De onderhandelingen over het Meerjarig Financieel Kader (2014-2020) van de Europese Unie 
waren in 2013 voor Nederland succesvol. Nederland behoudt de korting op de Nederlandse EU-
afdrachten van ruim € 1 miljard per jaar. 
Zie ook: onderwerp Europese Unie 
Ambassades en consulaten/consulaire diplomatie 
In 2013 zijn de bezuinigingen en hervormingen van de vorige 2 kabinetten verder uitgevoerd. Het 
ministerie van BZ moest in 2013 een bezuinigingsdoelstelling van € 30,5 miljoen behalen. Dit 
gebeurde door: 
 
 meer efficiëntie en versobering op het kerndepartement; 
 
 inkrimpen en sluiten van posten. In 2013 zijn de posten in La Paz, Managua, Guatemala, 
Lusaka en Ouagadougou gesloten. Daarmee heeft de aangekondigde sluiting van 10 posten 
zijn beslag gekregen. In 2012 gingen al 5 posten dicht. 
Zie ook: onderwerp ambassades, consulaten en overige vertegenwoordigingen 
Moderne diplomatie 
Er is een hervormingsagenda opgesteld voor de diplomatie. Dit gebeurde op basis van het 
tussenrapport over de modernisering van de diplomatie en de nieuwe agenda voor hulp, handel en 
investeringen ('Wat de wereld verdient'). De overheid heeft geïnvesteerd in de versterking van de 
economische functie van het postennet. In Yangong is een handelskantoor gekomen en in 
Chongqing een consulaat-generaal. 
Daarnaast heeft het ministerie van BZ verdere stappen genomen voor de omvorming naar een 
flexibele netwerkorganisatie. De komende jaren zal BZ de hervormingen en de bezuinigingen 
verder oppakken.
