Restschulden 
Sinds oktober 2012 kunt u de rente over restschulden aftrekken van de belasting. Vanaf 1 januari 
mag u restschulden ook meefinancieren in een nieuwe hypotheek onder NHG. Hierdoor kunt u 
restschulden makkelijker meefinancieren bij een verhuizing. 
Zie ook: Restschuld mag mee onder NHG 
Impuls voor energiebesparing 
Het kabinet heeft extra geld vrijgemaakt om energiebesparing in woningen te stimuleren. Voor de 
particuliere woningbezitter heeft het kabinet het Nationaal Energiebespaarfonds opgericht. Daar 
kunt u een goedkope lening afsluiten om energiebesparende maatregelen te financieren. Ook voor 
verhuurders en VvE’s komen in 2014 vergelijkbare fondsen. Voor de sociale-huursector is 
daarnaast € 400 miljoen extra beschikbaar voor investeringen in energiebesparing. 
Zie ook: 
 
 Rabobank, ASN Bank en Rijk stappen samen in Nationaal Energiebespaarfonds 
 
 Investeer slim met de Energiebespaarlening 
Laag btw-tarief voor de bouwwerkzaamheden 
Tot 31 december 2014 kunt u gebruik maken van het lage btw-tarief voor bouwwerkzaamheden in 
de bestaande bouw. Het lage tarief van 6% geldt ook voor arbeidskosten voor de aanleg en 
onderhoud van tuinen. 
Zie ook: Belastingdienst: verbouwen en herstellen van woningen 
Aanpak overlast 
Overbewoning en malafide huisjesmelkerij kunnen in de wijk voor veel overlast zorgen. Door 
maatregelen van het kabinet moeten gemeenten malafide verhuurders sneller lik op stuk kunnen 
geven. Bijvoorbeeld door boetes en door het beheer van een pand over te nemen. Gemeenten 
krijgen verder meer mogelijkheden om opsplitsen van woningen tegen te gaan als dit niet goed is 
voor de buurt. In wijken met grote leefbaarheidsproblemen kunnen gemeenten langer 
inkomenseisen stellen aan woningzoekenden. 
Zie ook: Meer armslag gemeenten bij aanpak problemen in de wijk
