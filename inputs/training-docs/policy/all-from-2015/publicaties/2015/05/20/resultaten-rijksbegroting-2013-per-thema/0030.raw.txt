Aangevers van woninginbraak moeten binnen 2 weken telefonisch informatie krijgen over de stand 
van zaken rond hun aangifte. Inmiddels krijgt 97% van de aangevers van woninginbraken deze 
terugkoppeling op tijd. 
Zie ook: Hoe kan ik aangifte doen bij de politie? 
Minder rechtbanken, betere rechtspraak 
Nederland heeft sinds 1 april 2013 nog 11 arrondissementen. Dit zijn gebieden die onder toezicht 
van een specifieke rechtbank vallen. Het aantal rechtbanken daalde van 19 naar 11. Het aantal 
gerechtshoven van 5 naar 4. Deze reorganisatie van de gerechtelijke kaart leidt tot 
schaalvergroting. Daardoor hebben rechtbanken voldoende zaken, mensen en middelen om de 
kwaliteit van de rechtspraak te garanderen. 
Zie ook: onderwerp Rechtspraak en geschiloplossing 
Snellere afhandeling eenvoudige strafzaken 
Eenvoudige strafzaken worden sneller afgehandeld. De ZSM aanpak is in 2013 landelijk uitgerold. 
Politie, openbaar ministerie en andere betrokken organisaties werken daardoor slimmer, sneller en 
beter samen. Aan verdachten en slachtoffers van veel voorkomende criminaliteit wordt hierdoor 
snel en zorgvuldig recht gedaan. De eerste resultaten laten zien dat 40% van de zaken binnen een 
dag wordt afgedaan. En 87% binnen een maand. 
Zie ook: onderwerp Straffen en maatregelen 
Beslag op vermogen verdachten ten gunste van slachtoffers 
misdrijven 
Tijdens het opsporingsonderzoek kan de politie al beslag leggen op het vermogen van de verdachte 
van een misdrijf. Zo kan worden voorkomen dat slachtoffers geen schadevergoeding krijgen 
doordat de dader zijn vermogen verstopt voor de rechter hem verplicht om een schadevergoeding 
te betalen. Dit is een van de maatregelen waarmee het kabinet de positie van slachtoffers van 
misdrijven versterkt. 
Zie ook: onderwerp Slachtofferbeleid 
 
Veiligheid in het verkeer 
Hier vindt u de verantwoording van het beleid op het gebied van veiligheid in het verkeer 
in 2013.
