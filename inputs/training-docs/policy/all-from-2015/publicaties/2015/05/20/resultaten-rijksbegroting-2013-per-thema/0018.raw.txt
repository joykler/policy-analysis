Zie ook: Basis ggz en gespecialiseerde ggz 
Gezond gewicht jongeren en kinderen 
Via het deelconvenant 'Jongeren op Gezond Gewicht' (JOGG) pakken gemeenten overgewicht van 
kinderen aan. In 2013 deden hier 37 gemeenten aan mee. Dat zijn 12 gemeenten meer dan in 
2012. Eind 2013 waren 750 scholen aan de slag met het programma 'Gezonde Schoolkantine'. Een 
groei in 1 jaar tijd met 350 scholen. 
Zie ook: In actie tegen overgewicht 
Buurtsportcoaches 
Vanuit de Rijksoverheid is sinds 2013 financiering beschikbaar voor 2.900 buurtsportcoaches. In 
2013 is het aantal gemeenten met buurtsportcoaches gegroeid naar 377. 
Zie ook: In actie tegen overgewicht 
Patiëntveiligheid 
De patiëntveiligheid is in 2013 sterk verbeterd. Zo liep er een programma om de patiëntveiligheid 
in ziekenhuizen aan te pakken. Dat programma was zeer succesvol, schreef het EMGO/NIVEL in het 
najaar van 2013. Een van de doelen van dit programma was om de vermijdbare sterfte met 50% 
te verlagen. Dat doel is ruim gehaald. Alle ziekenhuizen, op 2 na, hadden eind 2013 een 
geaccrediteerd veiligheidsmanagementsysteem. 
Zie ook: Veiligheid in de zorg 
 
Landbouw, natuur en milieu 
Hier vindt u de verantwoording van het beleid op het gebied van landbouw, natuur en 
milieu in 2013. 
Landbouw 
In 2013 is gestart met de implementatie van het nieuwe duurzamere Gemeenschappelijk 
Landbouwbeleid (GLB). De toeslagen onder directe betalingen (in werking in 2015) zullen zo 
geleidelijk mogelijk overgaan naar een gelijke hectarepremie voor alle bedrijven in 2019, zonder 
gekoppelde steun. 
Zie ook Kamerbrief over implementatie gemeenschappelijk landbouwbeleid
