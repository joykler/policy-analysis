In 2013 presenteerde OCW de visie op de verdere ontwikkeling van open access (toegang) van 
wetenschappelijke publicaties. Het uitgangspunt is dat resultaten van publiek en privaat-publiek 
gefinancierd onderzoek altijd vrij beschikbaar moeten zijn. Open access bevordert de uitwisseling 
en circulatie van kennis, wat bijdraagt aan het onderzoekend en innoverend vermogen van 
Nederland. Doel is om binnen 10 jaar volledige open access te hebben. 
Zie ook: Wetenschap 
Emancipatie 
In 2013 is vastgelegd op welke onderwerpen het emancipatiebeleid zich de komende jaren richt. 
OCW wil de economische zelfstandigheid en financiële zelfredzaamheid van vrouwen versterken, 
ook in tijden van economische crisis. Het emancipatiebeleid richt zich ook op de keuze van meisjes 
voor bèta- en techniekopleidingen. 
Zie ook: Vrouwenemancipatie 
Media 
Wat we via de media zien, horen en lezen, beïnvloedt ons beeld van de wereld en onze 
opvattingen. OCW is verantwoordelijk voor het mediabeleid. In 2013 is ruim € 892 miljoen besteed 
aan de media. In dat beleid beschermt OCW 4 publieke belangen: onafhankelijkheid, 
verscheidenheid, kwaliteit en toegankelijkheid. 
De landelijke publieke omroep mag in 2016 nog maar bestaan uit 8 omroepen. Nu zijn dat er 21. 
De taakomroepen NOS en NTR blijven bestaan. Vanaf 1 januari 2014 fuseren publieke 
omroepverenigingen. Daardoor is de publieke omroep minder versnipperd. 
Zie ook: Media en publieke omroep 
 
Overheidscommunicatie 
Hier vindt u de verantwoording van het beleid op het gebied van overheidscommunicatie 
in 2013. 
Bevorderen van de eenheid van algemeen regeringsbeleid 
Het ministerie van Algemene Zaken (AZ) heeft als belangrijkste taak de eenheid van het algemeen 
regeringsbeleid te bevorderen. Hieronder valt: 
 
 de coördinatie van het algemeen communicatie- en regeringsbeleid. Hiervoor bedroegen de 
uitgaven in 2013 bijna € 2,2 miljoen. 
 
 bijdragen leveren aan de beleidsontwikkeling van het regeringsbeleid op langere termijn. 
Uitgaven: € 475.000.
