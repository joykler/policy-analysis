‘production which is never complete, always in process, and always constituted within, not outside,
representation’ (1990: 222). Hall (1990: 225) stelt ook:
Cultural identity, in this second sense, is a matter of ‘becoming’ as well as of ‘being’. It belongs to the
future as much as to the past. It is something which already exists, transcending place, time, history
and culture. Cultural identities come from somewhere, have histories. But like everything which is his-
torical, they undergo constant transformation. Far from being eternally fixed in some essentialised
past, they are subject to the continuous play of history, culture and power.
Dit citaat wijst in de eerste plaats op het belang van een historische dimensie van identitei-
ten waar de betrokkenen op voortborduren. In de tweede plaats stelt Hall dat identiteiten
veranderen in het samenspel van die geschiedenis, de hedendaagse cultuur en de machts-
verhoudingen in de samenleving. Dit betekent dat de verschillende vormen van verbon-
denheid die in het voorgaande zijn onderscheiden momentopnamen in het identificatie-
proces van de Turks-Nederlandse jongeren betreffen. Onder invloed van veranderende
machtsverhoudingen en gebeurtenissen kunnen jongeren zich minder of juist sterker ver-
bonden gaan voelen met specifieke culturele identificaties als Turkije of de islam.
Vanuit het perspectief van de Turks-Nederlandse jongeren spelen twee zaken als het gaat
om de relatie tot de dominante samenleving en met het oog op geschiedenis, maatschap-
pelijke machtsverhoudingen en culturele identiteiten. Ten eerste het gevoel ter verant-
woording geroepen te worden en ten tweede de perceptie ‘nooit genoeg Nederlander te
kunnen zijn’. Beide zaken komen uitgebreid aan de orde in paragraaf 7.5, maar zullen hier
kort worden besproken omdat het voor de Turks-Nederlandse jongeren aanleiding vormt
om beter naar zichzelf, hun islamitische en Turkse geschiedenis te kijken en van daaruit
hun verbondenheid met hun Turkse en/of islamitische identiteit sterker te benadrukken.
De Turks-Nederlandse jongeren wijzen er tijdens de interviews regelmatig op hoe niet-
moslims en autochtone Nederlanders hen bejegenen rondom de acties van IS en andere
terroristische aanslagen in naam van ‘de islam’. Turks-Nederlandse jongeren voelen zich
gevraagd zich uit te spreken over hun loyaliteit naar de Nederlandse samenleving door de
acties van IS of andere terroristische aanslagen door islamitische groeperingen expliciet af
te keuren. Dit gebeurt in dagelijkse interacties met niet-moslims en soms meer publiekelijk
in talkshows op radio en televisie, via social media of in kranten.
Maar wij moeten wel weer afstand doen. Afstand doen van iets waar ik niet eens van zijn
bv12
bestaan afwist. Maar excuses gaan aanbieden nadat er weer een bom ergens gevallen is
door een stelletje idioten die niet goed bij hun hoofd zijn. Dat […] ik ergens moet gaan
zitten en moet gaan zeggen van… Ja, maar zo werkt het niet.
int Maar waarom voel je je daar verantwoordelijk voor?
bv12 Omdat erover wordt geschreven.
bv11 Bepaalde politici roepen ook dikwijls dat moslims zich moeten verantwoorden.
bv12 Afstand moeten nemen.
bv11 Neem afstand, neem publiekelijk afstand, waarom doen jullie dat niet? Jullie moeten dat
gaan doen. Jullie moeten dat uitleggen.
166 ‘nooit nederlander genoeg ’
