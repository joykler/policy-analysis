Kader 3.1 Een korte achtergrondschets van de vier grote migrantengroepen
Ongeveer twee derde van de niet-westerse migranten en hun nakomelingen behoort tot een van
de vier grote herkomstgroepen. De grootste groep wordt gevormd door Turkse Nederlanders
(397.000), gevolgd door Marokkaanse (381.000) en Surinaamse (349.000) Nederlanders. Aanzien-
1
lijk kleiner is de groep Antilliaanse Nederlanders (149.000) (cbs statline).
De migratie uit Turkije en Marokko kwam in de jaren zestig op gang, toen ‘gastarbeiders’ naar
Nederland werden gehaald om te komen werken. In de jaren zeventig werd het recht op gezins-
hereniging ingevoerd en tot begin jaren tachtig lieten veel Turkse en Marokkaanse arbeidsmigran-
ten hun vrouw en kinderen overkomen. In de jaren tachtig verschoof het zwaartepunt van
gezins ‑hereniging naar gezinsvorming: een nieuwe partner komt vanuit het herkomstland naar
Nederland. Sinds begin deze eeuw komt dat steeds minder voor, mede door wetgeving die het
moeilijker maakt om een partner uit het herkomstland te laten overkomen. De groei van het aan-
tal Turkse en Marokkaanse Nederlanders komt sindsdien hoofdzakelijk door de aanwas van de
tweede generatie.
Sinds de koloniale tijd is er altijd migratie tussen Nederland en Suriname geweest. De grote migra-
tiestroom kwam pas goed op gang in de jaren zeventig, vooral toen Suriname in 1975 onafhanke-
lijk werd. In 1979 vond een tweede immigratiepiek plaats, net voordat het vrije migratieverkeer
tussen Nederland en Suriname werd beëindigd. Sinds begin deze eeuw is de immigratie gestaag
afgenomen. Het migratiesaldo is in 2014 negatief: er zijn meer Nederlanders naar Suriname gemi-
greerd dan andersom. Toch neemt de omvang van de Surinaamse groep toe, vanwege de groei-
ende omvang van de tweede generatie. De grootste twee groepen binnen de Surinaamse
gemeenschap zijn van Hindostaanse en creoolse herkomst. Kleinere Surinaamse groepen worden
gevormd door onder andere Javanen en Chinezen.
De Nederlandse Antillen werden gevormd door zes eilanden (Aruba, Bonaire, Curaçao, Saba, Sint-
2
Eustatius en Sint-Maarten) en maakten deel uit van het koninkrijk der Nederlanden. In de jaren
zestig was er (tijdelijk) arbeidsmigratie vanuit de Antillen, vanwege de slechte economische
situatie. Daarna was tot de jaren tachtig studie de belangrijkste reden om naar Nederland te
komen. Eind jaren negentig ontstond een tweede grote migratiegolf van vooral kansarme jonge-
ren. Sinds 2010 bestaan de Nederlandse Antillen staatkundig niet meer. Toch spreken we in deze
studie over Antilliaanse Nederlanders om personen aan te duiden van wie de herkomst op een van
de zes genoemde eilanden ligt.
Dit hoofdstuk richt de aandacht op de factoren die ertoe kunnen bijdragen dat individuen
op sociaal-culturele afstand van de ontvangende samenleving (blijven) staan. We zetten de
onderzoeksliteratuur op een rij. We bespreken theoretische verklaringen voor sociaal-
culturele afstand van migrantengroepen die in de (internationale) migratieliteratuur naar
voren zijn gebracht. Ook gaan we in op empirische bevindingen uit eerder onderzoek voor
wat betreft de grootste vier niet-westerse groepen: Turkse, Marokkaanse, Surinaamse en
Antilliaanse Nederlanders. In kader 3.1 schetsen we kort de achtergrond van deze migran-
tengroepen. Het meeste eerdere onderzoek richt zich als het om sociaal-culturele kwesties
gaat vooral op de Turks- en Marokkaans-Nederlandse groep. In de bespreking van de lite-
ratuur ligt de focus dan ook op deze twee groepen.
In het tweede deel van dit hoofdstuk richten we de aandacht op mogelijke consequenties
van sociaal-culturele afstand. We gaan dieper in op de relatie tussen sociaal-culturele
49 eerder onderzoek naar sociaal -culturele afstand
