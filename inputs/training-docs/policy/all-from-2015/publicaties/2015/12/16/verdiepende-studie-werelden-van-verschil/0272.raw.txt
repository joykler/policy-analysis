kreeg bij het solliciteren (zie § 8.5.2): ze zetten zich schrap en ploeteren door. Volgens deze
jongeren zijn ze er inmiddels wel aan gewend en heeft het toch geen zin je ertegen te ver-
zetten. Ze tellen hun zegeningen: ze volgen ondanks tegenwind een studie of hebben
ondanks hoge werkloosheid onder leeftijdsgenoten met een Marokkaanse achtergrond
toch een goede baan weten te bemachtigen. Daardoor kunnen ze ervaringen van uitslui-
ting relativeren, zo stellen ze zelf. Maar ze zien ook anderen om zich heen die ontmoedigd
raken en het opgeven.
Het probleem is dat niet iedereen sterk in z’n schoenen staat.
vm1
vh5 Exactly. Er zijn zo veel meiden die er dan met de pet naar gooien. ‘Ze hoeven me toch
niet. Waarom moet ik die moeite gaan doen?’ Ik ken meiden, die gaan niet studeren,
puur omdat ze zeggen: ‘Dan ga ik studeren, dan kom ik al die dingen tegen. Ik vind geen
stage. Dan moet ik ook werk gaan vinden. Doei, ik ga trouwen, kinderen krijgen en me
daarmee bezighouden.’ Moet je nagaan wat voor effect dat heeft op die meiden die zeg-
gen: ‘Ik heb geen zin om die moeite te doen, om daar doorheen te gaan.’
vh3 Het is wel een trend die aan het veranderen is. Voorheen waren meiden heel gemotiveerd
om naar school te gaan en studeren. Nu merk ik ook dat veel die bij mij komen een
omslag hebben van: ‘Ik ga de moeite niet nemen, ik ga trouwen en ik laat mijn man
werken.’ Die ontmoedigd raken, omdat het zo veel moeite en energie kost om een stage-
plek te vinden.
vh5 Laat staan een betaalde baan. Je moet iedere keer bewijzen dat jij net zo gelijkwaardig
bent als iedereen. Dat is vermoeiend. Daarvoor moet je genoeg adem hebben en ergens je
energie weer uit kunnen halen, om het er weer in te kunnen steken.
Een deel van de jongeren trekt zich na verloop van tijd terug in de eigen kring, zo zagen we
in paragraaf 8.4, omdat ze het zat worden zichzelf steeds te moeten verantwoorden en
bewijzen. Deze jongeren zeggen zich minder betrokken te voelen bij de Nederlandse
samenleving. Ze richten zich op hun eigen leven met werk, gezin enzovoort, maar willen
zich niet meer actief inzetten voor de samenleving, door anderen te helpen of hun mening
te geven.
Kijk, ik kan wel tegen een persoon zeggen: je moet gewoon volhouden, blijven volhou-
mm1
den. [Je stem steeds laten horen.] Maar op een gegeven moment houdt jouw volhouden
gewoon op.
mm2 Dat klopt, ik snap het.
mm1 Mijn oplossing en zo leef ik ook gewoon: ik doe gewoon wat ik moet doen en ik leef
gewoon hoe ik moet leven.
mm2 Ja, naar binnen gekeerd.
mm1 Wat de media zegt of wat er gebeurt, kan me allemaal niet schelen. En ik leef gewoon
m’n leven en ik denk dat op gegeven moment dat iedereen ook zo gaat, zo moet gaan
leven. Want ja, als je toch buiten wordt gesloten, lekker boeiend dan. Leef gewoon je
leven. Je ademt, je gaat naar buiten, je gaat werken, je gaat naar school toe of wat je
ook doet, gaat lekker weer naar huis of… Ben je met je geloof bezig, hou je bezig met
geloof en ja, kijk… want is dat waar we nu naartoe gaan. Kijk, alleen wat nu probleem is,
271 met twee maten gemeten
