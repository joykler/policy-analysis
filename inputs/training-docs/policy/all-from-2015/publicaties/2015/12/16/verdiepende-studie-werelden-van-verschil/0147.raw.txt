met de vs voorop, erop uit is om de islam te vernietigen of in elk geval de moslims te (blij-
ven) onderdrukken. Militaire successen voeden dan niet alleen symbolische waarde (apo-
calyptisch, God aan onze zijde), maar ook een gevoel van gerechtigheid: nu krijgt het Wes-
ten een koekje van eigen deeg en is er eerherstel voor moslims. Zonis (2003) constateert
dat waarden zoals eer en waardigheid in Arabische landen heel belangrijk zijn en dat het
contrast met de positie van veel landen in het Midden-Oosten – die te maken hebben met
achterstanden op allerlei gebieden – leiden tot gevoelens van vernedering en woede die
diep gevoeld worden in de regio. Het superioriteitsdenken wordt volgens Koopmans
(2015b) gebruikt in de radicale islam, door de verantwoordelijkheid voor de positie waarin
veel islamitische landen verkeren af te wentelen op het Westen, dat islamitische dictaturen
in het Midden-Oosten zou ondersteunen als onderdeel van een systematische anti-
islamitische politiek. Dat IS militaire successen boekt, ondanks een grote coalitie van
opponenten, geeft jongeren een gevoel van macht. Zoals een respondent toelicht:
IS zendt veel propagandafilmpjes uit waarin zij laten zien: wat jullie kunnen, dat kunnen wij ook.
Wij hebben ook vliegtuigen, wij hebben ook tanks, wij hebben ook wapens, dus wat jullie kunnen,
kunnen wij ook. En daarin vind ik isis echt professioneel. Zij kunnen jongeren echt overtuigen van:
‘Hé, wij zijn ook machtig, niet alleen Amerika is machtig, maar wij ook.’ En het zorgt er wel voor bij dit
soort jongeren dat ze zeggen: deze strijd kunnen wij bevechten. Het is geen moeilijke strijd, het is niet
een strijd van Israël tegen Palestina, waar Israël wapens heeft en Palestina stenen. Nee, het is een
gelijkwaardige strijd. Dat is de keuze waarom ze naar Syrië gaan en niet naar Palestina. En ten tweede
is Syrië heel makkelijk om binnen te komen. Israël is niet heel gemakkelijk om binnen te komen.
6.6.3 Behoefte aan binding
Eerder werd beschreven dat jongeren zich geen vanzelfsprekend en volwaardig deel voelen
uitmaken van de Nederlandse samenleving. Tegelijkertijd is er wel een heel grote behoefte
aan binding en aan het gevoel ergens helemaal bij te horen.
Ik werk al achttien jaar met jongeren en wat de gemeenschappelijke factor binnen verschillende situ-
aties is, is dat jongeren op zoek zijn naar erkenning: worden ze gezien, worden ze gehoord, worden ze
opgemerkt, worden ze serieus genomen? De ene jongere vindt zijn weg bij een vriendengroep die
fanatiek voetbalt, de andere jongere vindt zijn weg bij een vriendengroep die soms delicten pleegt,
de ander die af en toe met drugs experimenteert en sommige jongeren die vinden hun weg naar een
groep die bezig is met een geloof.
Het gevoel om ergens bij te horen, is dus niet specifiek voor radicaliserende jongeren.
Alle jongeren hebben die behoefte, benadrukken veel van onze respondenten. Jongeren
die extra gevoelig voor uitsluiting en discriminatie zijn, zijn wel vatbaarder voor het ‘warme
bad’ waarin ze zich terecht voelen komen wanneer ze zich bij radicale groepen aansluiten
(Geelhoed 2014). Daarnaast wordt ook benadrukt dat de behoefte aan binding bij moslim-
jongeren van de tweede generatie groot is als gevolg van vragen over hun identiteit (waar
hoor ik bij, wie ben ik) en de generatiekloof met hun ouders (Buijs et al. 2006; Slootman en
Tillie 2008).
146 groepen op grote afstand : achtergronden van islamitisch
radicalisme en extremisme
