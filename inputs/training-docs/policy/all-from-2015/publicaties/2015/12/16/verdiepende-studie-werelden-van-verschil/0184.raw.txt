De meeste Turks-Nederlandse jongeren geven hun eigen invulling aan wat ‘een goed mens
zijn’ inhoudt. Velen, zoals ook de hiervoor geciteerde respondent jv12, noemen deze invul-
ling van de ‘grote jihad’ in één adem met hun visie op het geweld van IS, waar onder de
respondenten nauwelijks begrip voor bestaat en dat ze niet als ‘kleine jihad’ zien. De Turks-
Nederlandse jongeren keuren een agressieve, proactieve ‘kleine jihad’ met als doel de
islam uit te breiden ten koste van andere moslims of ‘ongelovigen’ af op religieuze gron-
den. Respondenten jm80 en jm81 zijn soennitische jongens en zeggen hierover:
En wat de IS doet, is dat jihad?
int
jm81 Nee.
jm80 Dat heeft niks met de islam te maken.
jm81 Dat heeft niks met de islam te maken. Dus je kan ook niet zeggen dat het jihad was.
jm80 Dat was niet in de regels van ons geloof.
Als er al begrip voor gewelddadige aspecten is, dan beperkt zich dit tot een reactieve con-
text, als reactie op het feit dat zijzelf, hun kinderen of hun land worden aangevallen:
Jihad is goed. Weet je wat jihad is? God geeft jou recht… Voorbeeld: als jouw land onder
jm81
aanval is bij een oorlog. Ik zeg maar wat. Dan ga jij daar niet zo staan. Natuurlijk moet
jij dan strijden daarvoor. […] Die strijd is de jihad, laat ik maar zeggen. Je moet je land
verdedigen.
Deze citaten laten zien dat deze Turks-Nederlandse jongeren vooral op een individueel
niveau met de grote jihad bezig zijn en het gewelddadige karakter van de kleine jihad als
middel om te islam te verspreiden afwijzen.
7.3.6 Complotten en andere samenzweringstheorieën rondom IS, Syrië en de islam
De situatie in Syrië en de acties van IS in naam van de ‘ware islam’ zijn voor veel Turks-
Nederlandse jongeren zo tegenstrijdig met hun beleving van de islam dat ze het probleem
externaliseren door IS als niet-moslims te herdefiniëren. In de voorgaande paragrafen zijn
hier verschillende voorbeelden van gegeven. De complottheorieën die onder de Turks-
Nederlandse jongeren volop leven, zijn een andere poging om de situatie begrijpelijk en
overzichtelijk te houden. Er zijn complottheorieën in allerlei soorten en maten, bijvoor-
beeld over de islam, over alevieten, over President Erdoğan, de Koerden en over IS.
Het perspectief binnen deze complottheorieën varieert afhankelijk van de positie van jon-
geren ten opzichte van de eerder geschetste politieke, religieuze en etnische lijnen. Vanuit
het perspectief van de verschillende Turks-Nederlandse jongeren is er sprake van ten eer-
ste een complot tegen de islam, ten tweede tegen de Koerden en tot slot tegen Turkije,
in het bijzonder tegen de regering ‑Erdoğan.
Een complot dat de interne Turkse lijnen overstijgt, is het vermeende complot tegen de
islam dat de geïnterviewde jongeren op allerlei manieren voor het voetlicht brengen.
De algemene strekking ervan is dat het Westen de islam zo veel mogelijk in diskrediet
brengt om interventies in het Midden-Oosten te legitimeren die de economische of geopo-
litieke belangen van het Westen veilig helpen stellen. Zulke complottheorieën waarin de
183 ‘nooit nederlander genoeg ’
