(bv. groepsdenken en isolatie; zie ยง 6.8). Hechte gemeenschappen en sterke groepsidenti-
teiten lijken een beschermende werking te hebben (vgl. Staring et al. 2014). Hechte
gemeenschappen kunnen tegelijkertijd een rem op integratie zetten (vgl. hoofdstuk 3).
Nu we enig zicht hebben op de factoren die volgens experts en professionals tot radicalise-
ring kunnen leiden, kunnen we proberen tot een conclusie te komen ten aanzien van de
2
omvang van radicalisme en extremisme. Als we alle informatie die we hierover verzameld
hebben op een rij zetten, blijkt dat er sprake is van een groot aantal onbekende variabelen.
Ten eerste is er geen duidelijke schatting van het aantal mensen dat het radicale gedachte-
goed aanhangt of daarmee sympathiseert. Ten tweede is er geen overeenstemming onder
experts, professionals en in de literatuur over de relatie tussen radicaal gedachtegoed en
extremisme. Volgens sommigen is het radicale gedachtegoed een noodzakelijke voor-
waarde voor het overgaan tot extremisme, en kan het in die zin als voorstadium worden
gezien. Volgens anderen is het radicaal gedachtegoed uiteindelijk altijd een onderdeel van
extremisme, maar kunnen individuen andere motieven hebben om zich bij een extremisti-
sche groep aan te sluiten. Cognitieve radicalisering en extremisme liggen niet noodzakelij-
kerwijs in elkaars verlengde. Uit het model kan dus geen inschatting over de omvang van
een risicogroep worden afgeleid.
We wezen er al eerder op dat het proces dat tot radicalisering leidt, een complex geheel is
van radertjes die in elkaar grijpen en elkaar versterken. Dat het daarbij gaat om basale
factoren die bij grote groepen migrantenjongeren een rol spelen, betekent dus niet dat al
deze jongeren zullen radicaliseren. Het is echter wel goed om zich ervan bewust te zijn dat
de genoemde ervaringen deel uitmaken van het leven van veel migrantenjongeren
(vgl. hoofdstuk 7 en 8) en dat dit tot spanningen tussen groepen en tot polarisatie in de
samenleving kan leiden (zie hoofdstuk 3).
157 groepen op grote afstand : achtergronden van islamitisch
radicalisme en extremisme
