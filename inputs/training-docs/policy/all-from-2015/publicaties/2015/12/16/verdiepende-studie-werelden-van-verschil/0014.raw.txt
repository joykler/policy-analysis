Ongeveer de helft van de Turkse en Marokkaanse Nederlanders valt in de categorie
‘gematigde segregatie’. In de contacten en identificatie ligt het zwaartepunt bij de her-
komstgroep, maar men onderhoudt wel contacten met autochtone Nederlanders. Bij de
groepen die zich door een verhoudingsgewijze kleine afstand tot de Nederlandse samen-
leving kenmerken, zijn de Turkse en Marokkaanse Nederlanders veel minder sterk ver-
tegenwoordigd. Zo zijn er bijna geen migranten van Turkse of Marokkaanse herkomst in de
categorie ‘assimilatie’. Een op de vier Antilliaanse Nederlanders (24%) en een op de
vijf (19%) Surinaamse Nederlanders valt in deze categorie. Een derde deel (32%) van de
Antilliaanse Nederlanders valt in de categorie ‘dubbele bindingen’.
Er is niet alleen variatie tussen, maar ook binnen migrantengroepen. Ouderen, migranten
van de eerste generatie, lageropgeleiden en personen met een sterke religieuze oriëntatie
staan het vaakst op afstand. Van de tweede generatie Turkse en Marokkaanse
Nederlanders behoort 5% tot de categorie ‘segregatie’. Dit is een klein aandeel, maar toch
het opmerken waard omdat het hier om in Nederland geboren en getogen personen gaat,
die zich echter nauwelijks met Nederland verbonden voelen en weinig contact met autoch-
tone Nederlanders hebben.
Extremere vormen van afstand: omvang radicale en extremistische groep?
Surveymateriaal geeft een goed inzicht in de variatie van sociaal-culturele posities. Belang-
rijk om te onderkennen is dat surveys minder geschikt zijn om ‘extreme’ vormen van
sociaal-culturele afstand vast te stellen. In de politieke en maatschappelijke discussies gaat
de aandacht vaak uit naar radicalisering en extremisme. Om toch enig zicht op de omvang
van geradicaliseerde en extremistische groepen te krijgen, is aan experts gevraagd om een
inschatting te geven van de omvang. Er is consensus dat de groep extremisten, die daad-
werkelijk overgaat tot het gebruik van geweld of uitreist naar Syrië of Irak, betrekkelijk
gering van omvang is. De recentste gegevens van de aivd geven aan dat inmiddels circa
220 personen zijn uitgereisd (nctv 2015).
Radicale moslims streven naar een hervorming van de samenleving op grond van hun fun-
damentalistische geloofsovertuiging. Dit gaat gepaard met een afwijzing van de huidige
sociale, morele en politieke orde. Radicale moslims voelen zich persoonlijk verantwoorde-
lijk voor het nastreven van een op de islam gebaseerde maatschappelijke orde, maar
maken geen gebruik van geweld. Onduidelijk is hoe groot deze groep is. Sommige experts
zijn van mening dat de omvang niet moet worden overdreven, andere zeggen dat het om
‘substantiële’ aantallen gaat. Experts verschillen ook in hun zorg over radicalisering. Aan de
ene kant zijn er experts die stellen dat de groep die dergelijke opvattingen aanhangt niet
zonder meer als problematisch moet worden aangemerkt. In hun visie is een overstap van
radicaal gedachtegoed naar geweld niet vanzelfsprekend en vindt de ‘overloop’ naar extre-
misme beperkt plaats. Radicalisering wordt door hen vooral beschouwd in relatie tot de
positie van (jonge) moslims die met discriminatie en uitsluiting te maken hebben.
Radicale opvattingen worden gezien als een soort verzetsreactie, waarbij de inzet is om
sociale en politieke veranderingen in de Nederlandse samenleving tot stand te brengen.
Andere experts maken zich wel zorgen over radicalisering, omdat radicale overtuigingen en
13 samenvatting en slotbeschouwing
