De emotionele band met het herkomstland is verhoudingsgewijs niet sterk en de identifi-
catie met de herkomstgroep is in vergelijking met de andere categorieën beperkt.
Meer algemeen gezegd: de afstand tot de herkomstgroep is vrij groot. Wat betreft de
culturele afstand tot Nederland scoort deze groep gemiddeld.
Dubbele bindingen
In de categorie ‘dubbele bindingen’ onderhouden personen zowel met de herkomstgroep
als met autochtone Nederlanders redelijk hechte banden: er is sprake van dubbele bindin-
gen. De sociale, culturele en emotionele afstand is niet groot. Tegelijkertijd gaat men rela-
tief veel om met andere migrantengroepen. De identificatie is wat sterker met de her-
komstgroep, terwijl de sociale interacties wat sterker zijn met autochtone Nederlanders.
Men voelt zich behoorlijk thuis in Nederland en de culturele afstand is relatief klein.
Nadruk op Nederland
Bij de categorie ‘nadruk op Nederland’ is sprake van dubbele bindingen en dubbele identi-
ficatie. Zowel met Nederland als met de herkomstgroep is er een emotionele band en er
wordt met beide groepen veel omgegaan. Er zijn ook veel sociale contacten met andere
migrantengroepen. Opvattingen zijn tamelijk progressief. Men voelt zich thuis in en oor-
deelt positief over de Nederlandse samenleving. Hoewel er dus duidelijk sprake van dub-
bele bindingen is, ligt het accent net wat sterker op Nederland.
Assimilatie
De categorie met het label ‘assimilatie’ is wat betreft sociale, emotionele en culturele
afstand de tegenhanger van de categorie ‘segregatie’. De banden met Nederland zijn
hecht, terwijl men zich bijna niet met de herkomstgroep identificeert en het herkomstland
nauwelijks als vaderland ziet. Ook in organisaties en verenigingen wordt hoofdzakelijk
omgegaan met autochtone Nederlanders en minder met herkomstgroepsgenoten. Men
voelt zich thuis in Nederland en is positief over de Nederlandse samenleving. Er zijn maar
weinig contacten binnen de herkomstgroep. Van alle categorieën onderschrijft deze groep
de basiswaarden van de Nederlandse samenleving het sterkst.
Divers sociaal-cultureel landschap
Er zijn dus twee categorieën te identificeren die vrij goed in het profiel van een ‘groep op
afstand’ passen: de groepen die we hier hebben gelabeld als ‘segregatie’ en ‘etnisch geïso-
leerd’. Daarnaast zijn er drie ‘hybride’ categorieën te onderscheiden, die zich kenmerken
door mengvormen van posities op de sociale, culturele en emotionele dimensie. Over het
geheel genomen is de gerichtheid op de herkomstgroep groot, zowel wat betreft contacten
als identificatie, maar het is zeker niet zo dat er geen relaties met autochtone Nederlanders
bestaan of dat de Nederlandse samenleving wordt afgewezen. Aan de andere kant van het
spectrum liggen categorieën die we gelabeld hebben als ‘nadruk op Nederland’ en ‘assimi-
latie’. Personen die in deze twee categorieën vallen, hebben frequent contact met autoch-
tone Nederlanders en de emotionele en culturele afstand is beperkt. De categorie ‘assimi-
10 samenvatting en slotbeschouwing
