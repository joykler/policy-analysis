afstand en gezondheid en welbevinden, beeldvorming, sociaal vertrouwen, politieke
betrokkenheid en deviant gedrag. Ook dit doen we aan de hand van de onderzoeks-
literatuur.
Een belangrijke kanttekening bij dit hoofdstuk is dat oorzaken en gevolgen van afstand
nauw verweven kunnen zijn. Voor ‘harde’ uitspraken over een causale relatie is longitudi-
naal onderzoek noodzakelijk. Vaak is er een wederkerige relatie tussen een bepaalde ver-
klaring en sociaal-culturele afstand. De rollen zijn dan deels omgedraaid; een verklarende
factor voor sociaal-culturele afstand wordt tegelijkertijd beïnvloed door diezelfde afstand.
Een migrant die geen werk heeft, kan bijvoorbeeld op sociaal-culturele afstand van de
Nederlandse samenleving komen te staan door de beperkte mogelijkheden om in contact
te komen met autochtonen. Andersom kan sociaal-culturele afstand het moeilijker maken
om een (goede) baan te vinden. De toegang tot nuttige sociale netwerken kan dan zijn
afgesloten of bepaalde culturele competenties en vaardigheden die nodig zijn om succes-
vol te solliciteren kunnen ontbreken of achterblijven.
3.2 Beïnvloedende factoren voor sociaal-culturele afstand
In eerder onderzoek worden de dimensies van afstand die we in dit rapport onderscheiden
(sociale, emotionele en culturele dimensie) vaak afzonderlijk onderzocht. Er ontbreekt een
overkoepelend verklaringsmodel voor (onze definitie van) afstand.
Voor het begrijpen van sociale afstand wordt vaak uit het theoretisch model van preferen-
ties, mogelijkheden en derde partijen geput (bv. Kalmijn 1998). De preferentie of voorkeur
voor sociaal contact is sterk ingegeven door het principe van gelijkendheid (similarity); men-
sen hebben de voorkeur om in hun sociale omgeving om te gaan met kennissen, vrienden
en partners die op hen lijken wat betreft kenmerken zoals etniciteit, religie en opleiding
(McPherson et al. 2001; Wimmer en Lewis 2010). De mogelijkheden voor contact verwijzen
naar de gelegenheidsstructuur en vaardigheden om tot contact te komen. Het betreft bij-
voorbeeld de aanwezigheid van leden van de eigen en andere herkomstgroepen in de
buurt, op school of op het werk, of de beheersing van de taal van het bestemmingsland
(Blau 1977; Hwang et al. 1997; Martinovic 2010). Ten slotte zegt dit model dat mensen hun
gedrag en houdingen (deels) aan hun directe sociale context conformeren (derde partijen).
Theorieën ter verklaring van de mate van emotionele afstand tot de ontvangende samen-
leving gaan uit van blootstelling en ontvankelijkheid. Blootstelling aan de Nederlandse
samenleving kan het gevoel versterken erbij te behoren door een grotere vertrouwdheid
met de samenleving en haar gewoonten (De Vroome et al. 2014). Factoren die de blootstel-
ling vergroten, zoals contacten met autochtonen, kunnen de emotionele band versterken
(bv. Hochman en Davidov 2014; Sabatier 2008; Tolsma et al. 2012; De Vroome et al. 2014).
Ontvankelijkheid heeft te maken met de signalen die de ‘ontvangende samenleving’ aan
migranten afgeeft. Hoort iemand er wel of niet bij? Negatieve ervaringen kunnen demoti-
verend werken, waardoor migranten er niet (langer) bij willen horen. Een ander belangrijk
aspect is de mate waarin migranten succes of juist falen ervaren. Succes – bijvoorbeeld op
de arbeidsmarkt – draagt bij aan het gevoel te worden gewaardeerd en vergroot de mate
50 eerder onderzoek naar sociaal -culturele afstand
