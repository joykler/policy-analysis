Wat de Islamitische Staat in Syrië doet, dat is niet menselijk. Dat hoort gewoon niet in
jm59
de islam, dat past er ook niet bij. (Turkse soenniet)
Ze beweren dat isis moslims zijn, maar dat zijn ze niet. Dat kunnen ze niet zijn. Als je
jv60
moslim bent, mag je geen onschuldige mensen vermoorden.’ (Turks)
…isis of zo. Oké, dat is terrorisme. (Koerdisch)
jv67
Tegelijk met deze duidelijke afkeer van IS en het extreme geweld liet een deel van de
Turks-Nederlandse jongeren – soms omzichtig en soms heel direct – zich met enige sympa-
thie uit over IS. Deze jongeren plaatsen IS in het bredere politieke en religieuze debat in
Turkije. ‘IS is natuurlijk verschrikkelijk, maar aan de andere kant: zij komen wel voor ons
op,’ zoals een deskundige (respondent ev2) het namens een deel van de Turks-
Nederlandse jongeren verwoordt. In het navolgende citaat komen Turks-Nederlandse jon-
geren aan het woord die deze visie ondersteunen.
De meeste Turken doen dat ook, die scheren elke Koerd over één kam. Waar ik tegen
jm75
ben, is gewoon de pkk. En niet elke Koerd. […] Het is gewoon een groep terroristen waar
ik tegen ben.
jm76 Precies. En daarom hebben die Turken ook gestemd op pro-isis. Want zij vechten tegen
de pkk op dat gebied. Daarom: liever pkk of isis? Dan ben ik voor isis. Dat mogen jullie
weten, hoor. pkk niet. Ik heb liever allebei niet. Maar dat doet Turkije ook. Ze bombarde-
ren ze allebei. Maar als ik moet kiezen, kies ik voor isis.
jm73 Waarom zou je dan moeten kiezen?
jm75 Zal ik je het uitleggen? Volgens mij vergeet jij dat er duizenden Turken: kinderen, vrou-
wen, jongens, meisjes, dat ze allemaal worden vermoord [door de pkk].
Maar ik weet dat heel veel Turken wel zoiets hadden van: ‘Oké, nou, laat ze elkaar maar
jm32
afschieten.’ En als je dan vraagt voor wie ik een lichte voorkeur heb, dan zal het wel IS
zijn en niet pkk.
jm33 Ja natuurlijk, je hebt geen probleem met IS in tegenstelling tot pkk, als je zo vergelijkt,
als je moet kiezen tussen twee kwaden, dan ga ik natuurlijk eerder voor IS kiezen, maar
voor een pkk, van een pkk lijd je al 30, 40 jaar en dat blijft maar doorgaan. Van IS, ja,
daar heb je relatief weinig last van momenteel.
jv34 Maar daar wil je ook niet voor kiezen.
jm33 Ja, althans, je hebt nu wel vluchtelingen.
jv31 Het is niet om is zelf.
Met enige regelmaat vielen zulke geluiden over IS in de groepsinterviews te beluisteren.
Het is opmerkelijk dat deze uitspraken altijd in de vergelijking tussen twee kwaden naar
voren komen, waarbij IS als de minst kwade van de twee wordt ervaren. De hiervoor weer-
gegeven citaten onderstrepen de steun voor IS onder een deel van de geïnterviewde jonge-
ren, voor zover deze de strijd tegen de pkk ondersteunt.
176 ‘nooit nederlander genoeg ’
