gen vertalen zich voor een deel in traditionele opvattingen over de rolverdeling tussen
mannen en vrouwen (Dourleijn en Dagevos 2011); maar niet in een grote sociale afstand tot
autochtone Nederlanders. Driekwart van de Somaliërs vindt het bijvoorbeeld, zo blijkt uit
hetzelfde surveyonderzoek, geen probleem als hun zoon of dochter met een autochtone
Nederlander zou trouwen. Hierin verschillen de Somaliërs duidelijk van de andere islamiti-
sche groepen in Nederland.
De naar schatting 150 Somalische verenigingen in Nederland zijn voor een groot deel
gericht op het bieden van hulp aan Somalië, terwijl een kleiner deel zich richt op Somaliërs
in Nederland (Migration Organisations Database). De relatief lage organisatiegraad van
Somaliërs, in combinatie met de kleine omvang van de groep en hoge mate van spreiding,
worden door beleidsambtenaren genoemd als reden dat Somaliërs niet erg zichtbaar voor
gemeenten en overheid zijn (Klaver et al. 2010). Hierin speelt misschien ook de hoge mate
van versnippering van organisaties een rol, waardoor gemeenten geen duidelijk aan-
spreekpunt hebben. Deze versnippering kan mede komen doordat de clanstructuur nog
steeds een belangrijke factor in de levens van Somaliërs in Nederland is en de basis vormt
voor organisaties en informele netwerken (osf 2014). Wat de invloed van deze organisatie
langs ‘clanlijnen’ op het dagelijks leven van Somaliërs is, is echter niet bekend. osf signa-
leert onder de Somalische Nederlanders van de tweede generatie wel een afname van
clanbewustzijn, en een verhoogde ‘Somalische’ identificatie (osf 2014). In weerwil van de
versnippering is een deel van de Somalische organisaties (momenteel 56) aangesloten bij
de overkoepelende organisatie fsan (Federatie van Somalische Associaties Nederland; zie
www.fsan.nl). fsan zet zich actief in tegen vrouwenbesnijdenis en voor het verbeteren van
de positie van Somaliërs in Nederland. In die zin dragen de Somalische organisaties bij aan
de integratie van Somalische Nederlanders.
Na de vlucht uit hun thuisland zijn Somaliërs overal in Europa neergestreken, maar de
grootste groep bevindt zich in Groot-Brittannië. Veel Somaliërs in Nederland onderhouden
contact met Somaliërs in andere landen en in het thuisland. Ondanks hun slechte econo-
mische situatie hier sturen veel Somaliërs geld aan achtergebleven familieleden. De trans-
nationale banden vergemakkelijken mobiliteit over de landsgrenzen heen. Een deel van de
in Nederland wonende Somaliërs is na enige tijd gemigreerd naar Groot-Brittannië.
Van Liempt (2011a en 2011b) en Van den Reek en Hussein (2003) brachten migratiemotieven
van deze groep in kaart. Voor een deel is de migratie naar Groot-Brittannië te verklaren
doordat Somalische vluchtelingen zich niet per se in Nederland wilden vestigen, maar door
omstandigheden in Nederland asiel aanvroegen. Van deze groep is een deel na het verkrij-
gen van de verblijfsvergunning alsnog naar Groot-Brittannië vertrokken, waar vaak al
familie woonde en waar men meer mogelijkheden dacht te hebben in termen van onder-
wijs en arbeidsmarktparticipatie. De beheersing van de Engelse taal zal daarbij ook een rol
hebben gespeeld. Daarnaast lijkt een factor dat een deel van de migranten in Nederland
onvoldoende vrijheid voelde om hun cultuur en vooral hun geloof te uiten in Nederland.
Veel Somaliërs kwamen in kleine dorpen terecht, waar ze een duidelijke minderheid vorm-
den. Voor een groot deel van de respondenten in deze onderzoeken bleek dit wel te helpen
bij het maken van contact met autochtone Nederlanders, maar misten ze inbedding in de
118 nederlandse onderzoeksliteratuur over andere groepen op
afstand
