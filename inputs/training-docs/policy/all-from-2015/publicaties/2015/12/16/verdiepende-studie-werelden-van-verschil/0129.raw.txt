dragen van broekspijpen over de enkels) die volgens minder strenggelovige moslims nog
wel zouden kunnen, niet toegestaan. Streng orthodoxe moslims zijn in het algemeen
ouder, lageropgeleid en vaker werkloos dan andere moslims. Onder Marokkaans-
Nederlandse moslims was de groep streng orthodoxe moslims groter (12%) dan onder
Turks-Nederlandse moslims (5%). Streng orthodoxe moslims vinden het minder vaak een
goed idee dat een samenleving uit verschillende religies bestaat en ze vinden vaker dat
geweld een legitiem middel is om een bepaald doel te bereiken, en ze onderschrijven
democratische normen en waarden minder.
De bevindingen uit de studies verschillen en geven dus geen eenduidig beeld van de
omvang van de groep orthodoxe moslims in Nederland. Hieraan liggen voor een groot deel
methodologische problemen ten grondslag. Zo is het niet alleen lastig om betrouwbare en
valide items te formuleren die een adequaat beeld zullen geven, ook kan men zich afvra-
gen of mensen met zeer orthodoxe overtuigingen in voldoende mate via een survey-
onderzoek worden bereikt om betrouwbare schattingen te kunnen geven.
Steun voor radicaal gedachtegoed en geweld
In verschillende onderzoeken wordt de steun voor of goedkeuring van geweld gemeten.
Dezelfde methodologische problemen die we voor het meten van de omvang van de groep
orthodoxen schetsten, spelen ook bij deze metingen.
Phalet en Gungor vonden in 2004 dat 7% van de Turkse Nederlanders en 9% van de
Marokkaanse Nederlanders bereid is om met illegale actiemiddelen (zoals straatgeweld of
het aanrichten van materiële schade) de islam te verdedigen. Van den Bos et al. (2009)
vonden in hun internetsurvey onder 131 moslims dat 18% de stelling onderschrijft: ‘Ik kan
moslims die geweld tegen andere mensen gebruiken begrijpen.’ Jongeren die deze stelling
onderschrijven, blijken een sterkere intentie tot het vertonen van gewelddadig gedrag te
hebben. Uit onderzoek van Roex et al. (2010) bleek dat 11% van de Nederlandse moslims
het voor zichzelf in bepaalde situaties acceptabel vindt vanuit zijn religie geweld te gebrui-
ken. 14% keurt geweld niet goed, maar vindt dat het soms de enige manier is om een ide-
aal te bereiken. Wessels en Dijkman (2012) vinden in hun onderzoek onder sterk geïso-
leerde moslima’s in Amsterdam dat 4% stelt dat er geweld mag worden gebruikt om de
islam te verdedigen; bijna 3% vindt zelfs dat er geweld gebruikt móét worden. Van de res-
pondenten is 7% bereid om zelf geweld te gebruiken tegen andere mensen als deze hun
geloof bedreigen. In dit onderzoek zijn alleen vrouwen bevraagd.
Extremisten en uitreizigers
Zoals gesteld is het om verschillende redenen lastig via surveys een inschatting van de
omvang van de verspreiding van het radicale gedachtegoed te geven. Daarom kan ook
naar gedrag worden gekeken: het aantal mensen dat radicale overtuigingen omzet in
gedrag en geweld gebruikt (extremisten) en/of vertrekken naar Syrië en Irak (uitreizigers).
De Nationaal Coördinator Terrorismebestrijding en Veiligheid (nctv) meldt in het meest
recente Dreigingsbeeld Terrorisme Nederland (nctv 2015) dat er tot 1 november 220
personen uit Nederland zijn vertrokken. Mannen reizen uit om deel te nemen aan de gewa-
128 groepen op grote afstand : achtergronden van islamitisch
radicalisme en extremisme
