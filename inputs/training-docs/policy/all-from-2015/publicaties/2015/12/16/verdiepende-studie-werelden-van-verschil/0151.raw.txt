seksuele norm binnen de etnische gemeenschap maakt dit lastig, omdat er sociale sancties
staan op het doorbreken ervan. Groen en Kranenburg (2006) vertellen in hun publicatie
over de Hofstadgroep dat binnen deze groep wel seksueel kon worden geëxperimenteerd,
omdat hiervoor een legitimatie kon worden gevonden binnen een islamitisch kader. Zo
sloten jongens en meisjes islamitische huwelijken, waarbinnen seks wel is toegestaan
(ze zijn immers getrouwd). De belofte van liefde en aandacht kan ook voor meisjes een
motief vormen om uit te reizen. Die lokroep kan extra sterk klinken wanneer de meisjes
thuis (en in andere levensdomeinen) het gevoel hebben dat er weinig aandacht aan hen
wordt besteed.
Ook de beklemming van de gemeenschap maakt Syrië een hele aantrekkelijke plek, to escape hè,
to get away. I want to break free, I go to Raqqa, nou, daar kunnen wij ons niks bij voorstellen.
Ik kan het je wel uitleggen, het is fantastisch. Ze hebben ook nog niet zo veel meegemaakt. Het is
gewoon met een polsbandje om de vakantie in, zeg maar. Ze hebben daar een naïef beeld over.
Een prachtige kerel, een held, daar word je nog aan gekoppeld ook, kun je ook nog eens, nou ja, ik zeg
maar even zoals het is: neuken. Dat kan anders allemaal niet. Het is een vakantie met sekspartner,
met trouwpartner, nee, het is een complete belevenis.
6.7 Vatbaarheid voor radicaal gedachtegoed: kwetsbare individuen
Speckhard (2012) schrijft in haar indrukwekkende verslag van de meer dan 400 interviews
die ze afnam bij terroristen, hun familie, en slachtoffers van terroristische gijzelingsacties:
niemand wordt als terrorist geboren. Mensen die zich tot terrorist ontwikkelen, worden
verleid tot het nemen van het pad naar terrorisme. Ronselaars maken gebruik van hun
kwetsbaarheid en hun ontvankelijkheid voor de terroristische ideologie en de groep.
Speckhard somt een heel scala op van de kwetsbaarheden die motivaties kunnen vormen
voor terrorisme in gebieden waar zich geen conflict afspeelt: sociale marginalisatie, ver-
vreemding, gevoelens van vernedering, gefrustreerde aspiraties, een verhoogde gevoelig-
heid voor het lijden van anderen, het verlangen om de eigen mannelijkheid te bewijzen, de
wens om ergens bij te horen, de wil om anderen te beschermen, de behoefte om een avon-
tuur te beleven of een held te zijn. Degenen die overgingen tot het gebruik van geweld
hadden vaak ervaringen met huiselijk geweld (Speckhard 2012). Dit wordt ook in andere
rapporten geconstateerd (vgl. Weenink 2015; Wessels en Dijkman 2012). Degenen die
bereid bleken als martelaar te sterven, leden vaak aan een diepgevoelde pijn, die overeen-
komsten vertoont met de pijn die suïcidale mensen ervaren (Speckhard 2012).
In verschillende verklaringsmodellen van radicalisering wordt gewezen op een persoonlijke
crisis waardoor individuen ontvankelijker worden voor het radicale gedachtegoed (Feddes
et al. 2015; Geelhoed 2014; Silber en Bhatt 2007; Speckhard 2012;Wiktorowicz 2005). Een
persoonlijke crisis kan ontstaan door het verlies van werk, discriminatie of slachtofferschap
(vgl. Silber en Bhatt 2007). Speckhard (2012) noemt onder meer secundair trauma als factor
die individuen ontvankelijk maakt voor radicalisering. Het zien van onrecht, zelfs via televi-
sie, kan een traumatiserend effect hebben en kan een motivatie vormen om over te gaan
tot extremisme. Groepen als al Qaida en IS spelen hier in hun propaganda op in en sturen
150 groepen op grote afstand : achtergronden van islamitisch
radicalisme en extremisme
