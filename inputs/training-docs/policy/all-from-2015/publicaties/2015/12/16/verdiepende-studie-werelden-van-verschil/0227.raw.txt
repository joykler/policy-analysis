te studeren, maar voor iedereen betekent het dat een moslim zich steeds verder moet ver-
diepen in het geloof. De jongeren spreken veel in termen van kennis opdoen over het
geloof. Personen die verder gevorderd zijn op het pad van kennis van het geloof, en die
daar ook naar leven, hebben veel status in de ogen van andere moslimjongeren.
Een belangrijk deel van de praxis van de gelovige jongeren lijkt eruit te bestaan dat ze bij
allerlei aspecten van het leven stilstaan, ook bij kleine alledaagse dingen, om te bedenken
hoe ze zich op dat gebied (nog) beter door de regels van de islam kunnen laten leiden.
Daarbij moeten ze op zoek naar informatie, bronnen die daar iets over te melden hebben
en die bronnen ook kritisch met elkaar vergelijken alvorens er een als richtlijn te kiezen.
Met de ontwikkeling van een leefstijl die meer in lijn is met de islam ben je nooit klaar.
Ik sluit me bij de dames aan dat de islam heel erg een levenswijze is. Maar ook wat ik er fijn
vh
aan vind, als mens leef je soms op de automatische piloot en de islam helpt je met bewust
gedragen. Dat je vijf keer per dag bidt, kleine dingetjes, zoals als je een huis binnen treedt,
dat je met je rechtervoet als eerst naar binnen gaat. Op die manier is voor mij islam dat je
bewuster leeft. Je denkt meer over dingen na.
We vonden ook aanwijzingen dat er onder Marokkaans-Nederlandse jongeren sprake van
groepsdruk kan zijn in de richting van een identificatie als moslim en het zich meer gedra-
gen in lijn met de geloofsregels. Een salafistische jongeman zei:
Wij hebben het heel vaak over ons werk. Maar ook over geloof. Dat op nummer één.
mh
Met geloof probeer je elkaar toch aan te sporen en aan te zetten tot het goede. Als je ziet
dat iemand iets verkeerd doet op straat, dat je dan meteen zegt dat het niet mag. Begrijp
je? Daar heb je het dan over. Daar discussieer je dan over. Hij heeft weer een andere
mening dan ik. Het geloof houdt ons toch een beetje in bedwang. Het kan zijn dat wij wel
een andere mening hebben, maar wel dezelfde gedachten.
l1 Wat bedoel je met een andere mening maar dezelfde gedachten?
mh Ik kan niet gaan geloven zoals ik wil en hij zoals hij wil. Je mag wel een andere mening
hebben, maar het geloof is hetzelfde. Het inzicht verschilt. De gedachte erachter is één.
Verschillende auteurs hebben erop gewezen dat het islamitisch reveil onder Marokkaans-
Nederlandse jongeren van de laatste jaren voor een deel op gang is gebracht en gestimu-
leerd door de toenemende animositeit ten aanzien van de islam en moslims in de
Nederlandse samenleving (De Koning 2008). Moslims kregen na gebeurtenissen als 9/11 en
de moord op Theo van Gogh steeds meer kritische vragen over hun geloof. Marokkaanse
jongeren konden met die vragen en met hun eigen onzekerheden over het combineren van
een islamitische leefstijl met de westerse samenleving nauwelijks terecht bij de oudere
generaties (Turkse jongeren daarentegen kunnen met vragen terecht bij een van de geves-
tigde moskeeorganisaties; vgl. Benyaich en Omar 2014). Ze wenden zich daarom tot charis-
matische predikers en het internet voor antwoorden. In die kringen domineren salafisti-
sche geleerden, omdat vooral zij informatie in het Nederlands (in plaats van het Arabisch)
aanbieden op internet (Roex et al. 2010). De salafisten propageren een leefstijl die zo veel
2
mogelijk die van de eerste volgelingen van de profeet benadert. Vandaar dat in de praxis
226 met twee maten gemeten
