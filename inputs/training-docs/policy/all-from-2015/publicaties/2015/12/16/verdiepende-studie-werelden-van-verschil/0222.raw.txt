ook prima, want ik vind niet dat je één bepaalde kant op moet gaan. Ik noem het mos-
lim zijn nu als een van de laatste dingen. Maar voor mij komt dat wel echt op plek één.
De jongeren combineren de Marokkaanse en de Nederlandse identiteit, en dat heeft als
voordeel dat ze zich gemakkelijk in verschillende contexten kunnen bewegen. Ze zien het
als een voordeel dat ze twee culturen kunnen samenbrengen. Aan de andere kant voelen
de jongeren dat ze er noch in Nederland, noch in Marokko voor 100% bij horen. Ze worden
door de autochtonen in beide landen niet gezien en geaccepteerd als ‘van de eigen soort’.
Ook al zijn we tweede generatie allochtoon, je kan niet zeggen van: ‘Ik ben Marokkaan’ of
vh
‘ik ben Nederlander’. Ik ben beide. Je moet niet vergeten waar je vandaan komt. En dat is
mooi dat je dat extra mee hebt. Maar je moet ook niet vergeten waar je geboren bent en
waar je je ogen geopend hebt: hier in Nederland. Je krijgt hier alle kansen. […] Dus dat kan
je ook niet achterwege laten, en zeggen: ‘Nederland is niks, het doet me niks.’ Het is én,
én.
mh Maar van de buitenkant horen we bij niks. Want in Nederland zeggen ze dat je Marok-
kaan bent. En in Marokko zeggen ze: ‘Je komt niet van hier.’ Je bent een Europeaan, je
bent een Nederlander, je hebt een rood paspoort.
Hoe de jongeren zich identificeren – of ze zich Nederlands voelen of Marokkaans – is
afhankelijk van de context en van hun ervaringen. Als de jongeren op vakantie in Marokko
zijn, worden ze er door de plaatselijke bevolking op gewezen dat ze er niet echt bij horen:
ze worden ‘Nederlanders’ genoemd.
Een belangrijke context waarin ze zich Marokkaans voelen, is wanneer ze er – meestal door
uitspraken of handelingen van autochtone Nederlanders – aan worden herinnerd dat ze als
‘Marokkaans’ worden gezien. De identiteit van deze jongeren heeft dus meerdere facetten:
net als jongeren van Turkse herkomst hebben de Marokkaans-Nederlandse jongeren een
‘hybride identiteit’ (zie hoofdstuk 7). Toch wil dat niet zeggen dat ze met hun identiteit
kunnen ‘spelen’ en in verschillende contexten naar believen andere aspecten ervan naar
voren kunnen schuiven. Jongeren van Marokkaanse herkomst hebben sterk het gevoel dat
ze hun identiteit (of hoe ze zich identificeren) niet zelf in de hand hebben: anderen bepalen
dat in belangrijke mate voor hen. Ze ervaren dat de Nederlandse identiteit hun wordt ont-
zegd, terwijl de Marokkaanse identiteit hun wordt opgedrongen, ondanks het feit dat deze
twee identiteit wat hen betreft goed naast elkaar kunnen bestaan. Een respondent
omschreef zijn identiteit treffend als ‘een jasje dat je aan twee kanten kan dragen, maar
waarvan je zelf niet kan beslissen hoe je het in welke situatie draagt.’
Wij zijn net jasjes die je binnenstebuiten kan dragen. Dubbelzijdig. Als we daar zijn,
mh
doen we Nederlandse kant en hier doen we de Marokkaanse kant.
l1 Je kunt ook niet altijd kiezen.
mm2 Ik wou dat je het zelf kon bepalen.
mh4 Zonder dat je dat zelf bepaalt inderdaad.
l1 Dus iemand doet jou een jas om eigenlijk. Heb je nooit de neiging om die jas uit te trek-
ken dan?
221 met twee maten gemeten
