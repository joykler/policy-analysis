deels ook betrekking heeft op het groeps- en samenlevingsniveau. Afstand heeft te maken
met grenzen die zowel van binnenuit (de eigen herkomstgroep) als van buitenaf (de ont-
vangende samenleving) kunnen worden opgetrokken. Processen binnen de herkomst-
groep – bijvoorbeeld de beïnvloeding via etnische organisaties, het land van herkomst of
sociale media – zullen we vooral aan de hand van de literatuurstudie in hoofdstuk 3
bespreken. Dit geldt ook deels voor de wijze waarop de samenleving migranten(groepen)
op afstand plaatst, bijvoorbeeld door discriminerende regelgeving of uitsluitingspraktijken.
Daarnaast wordt niet iedereen in surveys bereikt. Sommige onderwerpen, bijvoorbeeld de
achtergronden van radicalisering, lenen zich bovendien minder goed voor survey-
onderzoek. Zeker dit onderwerp vraagt dus om een kwalitatieve verdieping. Dit is gebeurd
via interviews met sleutelpersonen en Turks-Nederlandse en Marokkaans-Nederlandse
jongeren (zie hierna).
Verdiepende hoofdstukken: religieuze radicalisering en steun voor religieus geweld
De discussie over moeizame en conflictueuze interetnische verhoudingen spitst zich de
laatste tijd in het bijzonder toe op radicaliseringsprocessen van jonge moslims. In deze
studie hebben we dit onderwerp in hoofdstuk 6 als casus genomen om meer inzicht te krij-
gen in de redenen dat zij nauwelijks nog aansluiting bij de mainstream van de Nederlandse
samenleving hebben, wat onder meer blijkt uit weinig tot geen contacten met niet-
moslims, een waardenpatroon dat ingaat tegen wat in Nederland door velen belangrijk en
nastrevenswaardig wordt gevonden en een zich sterk afzetten (disidentificatie) tegen het
Westen. We hebben gesprekken met experts en professionals gevoerd over de omvang en
ernst van het probleem van radicalisering en wat volgens hen ten grondslag ligt aan het
radicaliseringsproces. Experts zijn wetenschappers die onderzoek naar radicalisering heb-
ben gedaan; sleutelfiguren zijn mensen die vanuit hun beroep met radicalisering te maken
hebben (bv. jongerenwerkers). Er is voor dit hoofdstuk geen contact geweest met geradica-
liseerde moslims. Gezien de betrekkelijk korte tijd waarin deze studie moest worden uitge-
voerd, was apart veldwerk onder deze moeilijk bereikbare groep niet mogelijk (in contact
komen, een vertrouwensband opbouwen en vervolgens interviewen kost alles bij elkaar
veel tijd). Daarom proberen we via een ‘secundaire’ weg meer inzicht in het fenomeen van
religieuze radicalisering te krijgen.
Een andere casus die in het kader van deze studie naar sociaal-culturele afstand is uitge-
voerd, is hoe jongeren van Turkse en Marokkaanse afkomst over religieus geïnspireerd
geweld en het uitreizen naar Syrië en Irak denken. Directe aanleiding zijn de uitkomsten
van een door Motivaction uitgevoerde peiling onder Turkse en Marokkaanse Nederlanders
van 18-35 jaar (forum 2014). Het waren vooral de uitkomsten van de Turks-Nederlandse
jongeren die de aandacht hebben getrokken. Zij zouden in overgrote meerderheid steun
voor de gewapende strijd in naam van de jihad hebben uitgesproken. In het licht van de
opgelaaide discussie heeft het ministerie van szw het scp gevraagd om nader onderzoek
naar de uitkomsten van de forum/Motivaction-peiling te doen. Daartoe is samengewerkt
met prof. dr. R. Staring (Erasmus Universiteit Rotterdam) en dr. F. Geelhoed (Vrije Universi-
teit Amsterdam). Er is uitgebreid veldwerk verricht via individuele en focusgroeps-
35 inleiding en achtergrond
