ring te verklaren. Als bijvoorbeeld ervaren discriminatie in zichzelf voldoende aanleiding
voor radicalisering zou zijn, dan zou Nederland met een zeer grote groep geradicaliseerde
moslims te maken hebben. Uit het onderzoek Ervaren discriminatie in Nederland blijkt immers
dat bijna twee op de drie moslims ten minste één discriminatie-ervaring heeft gehad in
2013/2014 (Andriessen et al. 2014). Wessels en Dijkman (2012) vinden in het onderzoek
onder orthodoxe moslima’s geen direct verband tussen het gevoel onrechtvaardig te wor-
den behandeld en de bereidheid geweld te gebruiken. Er is dus meer nodig om te radicali-
seren. Figuur 6.1 vat schematisch samen welke processen bij radicalisering een rol spelen.
Aan de linkerkant van de figuur staan de ervaringen die individuen wegduwen van de
Nederlandse mainstreammaatschappij. Het gaat om ervaringen met discriminatie, uitslui-
ting, gebrek aan erkenning en acceptatie. Uit onze gesprekken met experts en
professionals kwam naar voren dat moslimjongeren zich niet in hun eigenheid geaccep-
teerd voelen als vanzelfsprekend deel van de Nederlandse samenleving. Ze hebben het
gevoel dat sociale grenzen in Nederland voor hen gesloten zijn, en dat ze gezien worden als
‘de ander’. Dit heeft een duidelijke groepscomponent: ze hebben niet het gevoel als indi-
vidu uitgesloten te worden, maar als onderdeel van een groep. Die groep wordt in hun
beleving anders behandeld: er wordt met twee maten gemeten en niet in hun voordeel.
In reactie op deze afwijzing en stigmatisering vanuit de Nederlandse samenleving kan de
religieuze identiteit versterkt worden. De identificatie als moslim kan ertoe leiden dat
internationale gebeurtenissen en conflicten sterk emotioneel geladen worden.
Moslims zien afschuwelijke daden plaatsvinden tegen anderen die tot dezelfde groep
behoren. Er is sprake van een groot gevoeld onrecht, morele verontwaardiging en een
gevoel dat de internationale gemeenschap (vooral het Westen) dit zomaar laat gebeuren.
Deze ervaringen kunnen tot een gevoel van vervreemding leiden en aanleiding geven tot
vragen als: ‘Waar hoor ik bij? Bij wie kan ik terecht? Wat is mijn plek in deze wereld? Wat is
nog eerlijk, waar en rechtvaardig?’ Ook thuis ervaren jongeren soms een gebrek aan
emotionele ondersteuning en gebrek aan houvast in hun zoektocht naar antwoorden op
deze vragen.
Aan de rechterkant van de figuur staat de radicale islam met de behoeften die deze belooft
te vervullen. Het gaat om het idee dat je iets kunt veranderen aan de onrechtvaardigheid
en ongelijke behandeling van moslims in de wereld. De militaire successen van IS voeden
het idee dat dit echt mogelijk is. Ten tweede biedt de radicale islam een duidelijke identiteit
en binding met een groep. Jongeren zijn op zoek naar een groep waar ze bij kunnen horen
en waar ze zich in opgenomen weten. In radicale groepen is de cohesie vaak hecht en de
ontvangst een warm bad. Ook voor jongeren zonder radicale overtuigingen kan de verbon-
denheid met een groep zo’n grote aantrekkingskracht hebben dat ze de ideologie later wel
toevoegen. De moslimidentiteit biedt vanwege het numerieke aandeel van moslims in de
wereld een machtsfactor waaraan een positief zelfbeeld ontleend kan worden. Ook door
vanuit een moreel kader te redeneren, kan een positief zelfbeeld ontleend worden, wan-
neer de moslimidentiteit wordt afgezet tegen een onzedelijk Westen dat moreel in
verval is.
155 groepen op grote afstand : achtergronden van islamitisch
radicalisme en extremisme
