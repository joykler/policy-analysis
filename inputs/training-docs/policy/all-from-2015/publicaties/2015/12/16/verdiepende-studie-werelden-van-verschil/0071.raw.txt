ceren, en wordt geassocieerd met het concept van de self-fulfilling prophecy en stereotype-
ring. Het idee is dat individuen uit groepen waarover een vooroordeel bestaat eerder
geneigd zijn om zich te gaan gedragen naar dit vooroordeel. Wanneer iemand als buiten-
staander wordt gezien en behandeld, ‘een etiket krijgt opgeplakt’, kan hij zich ook afwij-
kend gaan gedragen.
Uit empirisch onderzoek onder minderheden in Nederland komt naar voren dat juist de
Marokkaanse jongeren die sterk op Nederland georiënteerd zijn vaker in de criminaliteit
belanden (Stevens et al. 2009). Dit wordt verklaard vanuit het idee dat juist jongeren die
gericht zijn op Nederland meer discriminatie en uitsluiting ervaren, en dat sommigen van
hen daarmee delinquent gedrag gelegitimeerd zien. Er zijn ook aanwijzingen dat
Marokkaanse jongeren deviant gedrag (criminaliteit, agressie en religieus extremisme) eer-
der legitimeren wanneer ze met negatieve stereotypen over hun groep worden geconfron-
teerd (Kamans et al. 2009). Of dit ook voor andere migrantengroepen geldt, is niet onder-
zocht, maar het ligt voor de hand dat juist bij de Marokkaanse groep deze problematiek
speelt, aangezien zij van alle groepen het meest met negatieve vooroordelen te maken
lijken te hebben. Een sterkere gerichtheid op Nederland zou ook (in vergelijking met men-
sen die enkel op de etnische herkomstgroep gericht zijn) tot een hogere mate van culturele
‘dissonantie’ kunnen leiden, of het gevoel van ‘tussen twee vuren zitten’, wat gekoppeld
kan worden aan deviant gedrag (Jennissen 2009).
De sociale integratie in de etnische gemeenschap kan een beschermende factor in het
voorkómen van deviant gedrag zijn. Bindingen binnen de herkomstgroep kunnen ervoor
zorgen dat de voedingsbodem om deviant of antisociaal gedrag te vertonen kleiner is.
Daarnaast kan integratie in de etnische gemeenschap ertoe leiden dat de sociale controle
groter is, de bereidheid tot conformisme groter en de wijze waarop normen en waarden
worden nageleefd sterker is. De hoge mate van sociale cohesie waar de Turkse gemeen-
schap om bekendstaat, kan deviant gedrag doen afnemen. Het ruime aanbod aan verschil-
lende typen moskeeën biedt voldoende ruimte voor het uiten van religieuze waarden bin-
nen geëigende kaders, en helpt als zodanig mogelijk radicalisering te voorkomen.
In algemene zin geldt dat integratie in zowel de eigen herkomstgroep als in de bredere
samenleving ertoe kan leiden dat deviant gedrag vermindert. Mensen die sociaal geïso-
leerd zijn, zich niet verbonden voelen met een groep of samenleving, zijn extra ontvanke-
lijk voor deviant gedrag. Ze worden niet of nauwelijks blootgesteld aan groepsnormen en
sociale controle en hebben weinig te verliezen. De minder sterke inbedding in intermedi-
aire verbanden die bij Antilliaanse Nederlanders (vooral mannen) wordt gesignaleerd,
wordt soms als verklaring voor de oververtegenwoordiging in de criminaliteit aangevoerd
(Jennissen 2009). De temperende invloed van een eigen gezin op de neiging tot het plegen
van delicten ontbreekt relatief vaak bij Antilliaanse mannen; er is geen hechte inbedding in
een (gezins-)structuur.
Groepsbindingen vormen niet altijd een antwoord op deviant gedrag. De integratie in een
groep met normen en waarden die maatschappelijk als afwijkend worden beschouwd, lei-
den natuurlijk tot het tegenovergestelde. De relatief sterke oververtegenwoordiging van
70 eerder onderzoek naar sociaal -culturele afstand
