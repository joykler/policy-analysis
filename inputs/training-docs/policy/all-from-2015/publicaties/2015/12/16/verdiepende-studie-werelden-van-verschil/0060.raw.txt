zijn. Tegelijkertijd laat eerder onderzoek zien dat Turkse moslims die vaker de moskee
bezoeken veel sterkere bindingen met mensen uit de eigen etnische groep hebben en min-
der met autochtonen (Maliepaard en Phalet 2012). Het ‘Turks zijn’ en ‘moslim zijn’ blijkt
ook in ander onderzoek sterk samen te hangen (Verkuyten en Martinovic 2012). De sterke
verwevenheid van Turks zijn en moslim zijn betekent niet per definitie dat dit ook leidt tot
een afwijzing van het Nederlander zijn. Er kan immers sprake van dualiteit in bindingen
zijn.
Naast moskeeorganisaties zijn er nog een groot aantal andersoortige organisaties van
Turkse signatuur, zoals sportclubs, belangenverenigingen en verenigingen gericht op speci-
fieke doelgroepen (zoals ouderen, jongeren of vrouwen). Veel organisaties hebben in hun
statuten als doel de integratie en/of emancipatie van Turken in Nederland opgenomen.
Vaak wordt de nadruk sterk op het behoud van culturele en religieuze eigenheid gelegd, die
samengaat met participatie in de Nederlandse samenleving (Lucassen en Penninx 2009).
Het beeld zou kunnen ontstaan dat er een hoge mate van participatie in zelforganisaties
onder Turkse Nederlanders is. Dit is echter niet het geval: als in algemene zin naar lidmaat-
schap in organisaties, vrijwilligerswerk en het ‘donateur zijn’ wordt gekeken, dan scoren
Turkse Nederlanders veel lager dan autochtonen en bevinden ze zich op ongeveer gelijk
5
niveau met Marokkaanse Nederlanders (Dekker en de Hart 2009). Maar wanneer ze actief
zijn, dan is dit wel twee à drie keer zo vaak (in 44% van alle gevallen) binnen een organisa-
tie met enkel leden uit de eigen etnische groep, in vergelijking met Marokkaanse,
Surinaamse en Antilliaanse Nederlanders.
Marokkaanse Nederlanders zijn relatief losjes georganiseerd (Van Amersfoort en
Van Heelsum 2007). Er zijn verschillende organisaties op allerlei terreinen (geloof, sport,
cultuur, taal), maar in 2004 waren dat er half zoveel als Turkse organisaties, terwijl de
groepen in omvang niet zo veel verschillen (Van Heelsum 2004). Ook is er relatief beperkte
federatievorming, waarbij verschillende organisaties in overkoepelende organen zijn ver-
tegenwoordigd. Zo is er het Samenwerkingsverband Marokkaanse Nederlanders (smn),
maar anders dan bijvoorbeeld de Turkse gemeenschap is dat geen koepelorganisatie waar-
onder andere Marokkaanse organisaties vallen (zie www.smn.nl).
Net als bij Turkse organisaties is het grootste aantal Marokkaanse organisaties religieus
van aard. In tegenstelling tot de Turkse, zijn veel Marokkaanse moskeeën zelfstandig
georganiseerd, dat wil zeggen dat ze niet onder een overkoepelende organisatie vallen.
De Unie van Marokkaanse Moskeeorganisaties in Nederland (ummon) vertegenwoordigt
een deel van de Marokkaanse moskeeën in Nederland, maar doet dit in een zeer los ver-
band. Het bouwen van nieuwe moskeeën of het werven van imams gebeurt vaak door
moskeeën zelf. Door de minder sterke organisatiegraad in de Marokkaanse gemeenschap
is de diversiteit tussen de Marokkaanse moskeeën misschien groter dan tussen Turkse
moskeeën. De Marokkaanse overheid benoemde dit in het verleden als risico: ze stelt dat
als Marokkaanse onderdanen in het buitenland de Marokkaanse koning als leider der gelo-
vigen blijven zien en zich aan de ‘Marokkaanse’ vorm van de islam houden, er minder risico
op radicalisering van moslimjongeren zal zijn (Van der Welle 2011). Er is echter weinig
59 eerder onderzoek naar sociaal -culturele afstand
