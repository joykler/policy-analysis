21
Duitse copiloot Lubitz aan als personen die in de media als verwarde eenlingen worden
neergezet, voor wie niemand zich hoeft te verantwoorden, terwijl er na een aanslag uit
naam van de islam volgens respondent bv11 ‘een verontschuldiging van twee biljoen mos-
lims wordt verwacht’.
Het meten met twee maten komt daarnaast tot uitdrukking in de beleving van Turks-
Nederlandse jongeren dat het ‘Nederlandse medeleven’ zich vooral tot de niet-islamitische
slachtoffers van geweld lijkt te beperken:
Bij Charlie Hebdo bijvoorbeeld, er wordt daar een aanslag gepleegd, alle ministers,
jm18
presidenten […] gaan dat plein op en dan gaan ze een stukje lopen, weet je wel. Maar in
Palestina zijn zo veel mensen doodgegaan en in Syrië zijn zo veel mensen doodgegaan.
Waar zijn al die ministers, die presidenten, die ook die vredesloop willen lopen?
Over de vrijheid van meningsuiting stellen diverse respondenten dat deze een andere
invulling krijgt voor niet-moslims als voor moslims. Meermalen noemen Turks-
Nederlandse jongeren dat cartoons die de profeet Mohammed beledigen, iets wat mos-
lims diep raakt, wel mogen, maar dat het in Nederland niet is toegestaan om de koning te
beledigen. De jongeren verwijzen verder naar de islamitische geleerden die als ‘haatimams’
uit Nederland worden geweerd, terwijl een Israëlische rabbijn die kinderen heeft misbruikt
wel welkom is. Een ander voorbeeld van het met twee maten meten door politici en media
is de onder de jongeren breed gedeelde beleving dat er buitensporig veel aandacht is voor
de moslimjongeren die zich bij IS willen voegen, terwijl er nauwelijks aandacht lijkt te zijn
voor de jongeren die zich bij de pkk aansluiten of voor de Nederlandse jongeren die bij het
Israëlisch leger gaan en daarmee mensenrechtenschendingen in Palestina in stand te hou-
den. Zulke en andere voorbeelden die de Turks-Nederlandse jongeren als hypocriet benoe-
men, zijn talrijk. Voor de jongeren onderstrepen ze alle het breed gedragen gevoel dat er
met twee maten wordt gemeten en dat zij als moslim onheus bejegend, anders behandeld
en niet gerespecteerd worden. De bestuurders van een salafistische moskee nemen deze
beleving ook onder hun jongeren waar en zeggen daarover:
Ja, die dubbele maat waar wij het net over hadden, is, ja… Je maakt het dagelijks mee.
bm10
Je wordt doodgegooid met termen van vrijheid van meningsuiting […] Moslims hebben
te lange tenen, ze moeten kunnen incasseren, of wat dan ook. Maar wij hebben het
gemerkt, het verbod van de imams dat ze er niet in mochten. Jongeren die nu naar Syrië
vertrekken, ook wij keuren het af, maar in de tussentijd zijn er wel heel veel Koerden die
kant op gegaan, direct of indirect met de steun van de Nederlandse overheid. Dan gaan
autochtone jongeren naar Israël om in die kibboets allerlei zaken te doen voor het
Israelisch leger en daar hoor je niemand over. Dat zijn dus dingen die aan een jongere
vreten. Gisteren las ik ook, dan krijg ik allemaal berichtjes en ook op Facebook, die
Fransman die in Brussel niet mocht optreden, […], ja de burgemeester heeft het afge-
keurd, het mocht niet. En [cartoons van] een Charlie mag wel, dus dat zijn allemaal
zaken die vreten aan jongeren en zeggen: ‘Joh, er wordt hier gewoon met twee maten
gemeten.’
202 ‘nooit nederlander genoeg ’
