kele thema’s te praten. Een voorbeeld is respondent jm08, een aanhanger van President
Erdoğan die een vriend heeft die betrokken is bij Hizmet.
Ik heb een vriend die voor de imam [Gülen] kiest die in Amerika is en die vanuit Amerika
jm08
met zijn mannetjes in Turkije een beetje aan de paaltjes is gaan trekken. […] We gaan
dan ook niet heel diep in discussies, want soms… Hij heeft gewoon heel veel sympathie
voor die imam, terwijl ik dat niet heb. Want kijk, iemand die over zijn eigen land heel
veel goede woorden heeft, heel veel goede dingen wil doen, wil betekenen, die hoort
gewoon naar zijn land terug te komen en vanuit zijn eigen land, dus vanuit Turkije, zijn
sympathisanten [te] benaderen, maar niet vanuit Amerika.
Een andere verzachting van de tegenstellingen betreft de fluïditeit tussen de religieuze
bewegingen. Diverse jongeren geven aan in de loop van de tijd deel te hebben uitgemaakt
van verschillende religieuze bewegingen. Zo zijn er meerdere jongeren die via Milli Görüş of
Süleymancı naar Fethullah Gülen zijn overgestapt. Ook zouden veel op Milli Görüş georiën-
teerde ouders hun kinderen voor de religieuze ontwikkeling naar Süleymancı-instituten
sturen. jm06 verwoordt deze fluïditeit, die kenmerkend is voor veel soennitische jongeren:
Als ik zelf naar mijn eigen ‘stromingloopbaan’ kijk, dan ben ik bij alle geweest. Ik heb
jm06
Koran leren lezen bij de Süleymancı-beweging. […] Mijn opa is oprichter van een
Diyanet-moskee in [plaatsnaam]. Ik kom daar vaak. Ik ben in mijn jeugdige jaren actief
geworden bij Milli Görüş, daar ben ik ook geweest. Ik ben ook af en toe geweest bij de
studentenhuizen van de Fethullah Gülen-beweging en ik heb ook een paar keer deelge-
nomen aan activiteiten van de soefibeweging. En daar kon ik mij overal in vinden. En
daarom… Het is niet erg als iemand zegt: hij is van Milli Görüş, maar […] ik vind het niet
belangrijk, ik hecht daar geen waarde aan.
In het navolgende zullen we uitgebreider stilstaan bij hoe deze interne scheidslijnen tussen
Turkse Nederlanders worden gereproduceerd.
Socialisaties in Turkse kaders
De vraag is hoe Turks-Nederlandse jongeren die overwegend in Nederland zijn geboren en
binnen het Nederlandse onderwijssysteem zijn grootgebracht deze religieuze, politieke en
etnische scheidslijnen uit Turkije hebben leren kennen en ten dele hebben overgenomen.
Het voert in de context van deze studie te ver om dit alles hier te behandelen, maar op een
klein aantal punten willen we kort ingaan. Beelden die tussen de groepen bestaan, worden
in de eerste plaats gereproduceerd in de opvoeding van de jongeren in het gezin en binnen
de Turkse gemeenschappen:
Ik merk dat de opvoeding van de Turkse gemeenschap nog traditioneel is. Dus daarmee
jm51
wil ik zeggen: vroeger waren alevieten, dat waren ongelovigen. Dat waren ketters die
aan incest deden. Die verhalen zijn gewoon, vraag maar aan iedere Turk die je kent.
Als je vraagt ‘alevieten en incest’, dan heeft hij een verhaal erbij. Omdat dat gewoon de
opvoeding is. Dat is net zoiets als dat ik mijn kinderen zou opvoeden van: ‘Als je ooit iets
over de IS hoort, dat zijn verschrikkelijke mensen.’ Maar […] ik kan dat ook met feiten
173 ‘nooit nederlander genoeg ’
