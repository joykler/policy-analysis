Daarbij sluiten we aan bij het idee dat grenzen tussen groepen scherper zijn naarmate
meerdere dimensies van verschil samenvallen (Blau 1977; Brewer 2010; Elchardus 2012).
Of zo’n groep bestaat, zal de analyse moeten uitwijzen. Die analyse zal ook de verschei-
denheid in sociaal-culturele groepen laten zien en hoe de omvang van de diverse sociaal-
culturele groepen tussen de migrantengroepen verschilt.
Afstand heeft ook te maken met grenzen die zowel van binnenuit (eigen herkomstgroep)
als van buitenaf (de ontvangende samenleving) worden opgetrokken. Deze onderwerpen
zullen niet buiten beschouwing worden gelaten. Processen binnen de herkomstgroep – bij-
voorbeeld de beïnvloeding via etnische organisaties, het land van herkomst of sociale
media – komen aan bod in hoofdstuk 3. Dit geldt ook voor de wijze waarop de samen-
leving migranten(groepen) op afstand kan plaatsen. Het maatschappelijk klimaat en discri-
minatie zijn nadrukkelijk factoren waarvoor aandacht is, en die ook belangrijk zullen blijken
te zijn.
Noten
1 Gemengde huwelijken – dat wil zeggen een huwelijk tussen twee partners uit verschillende sociale
groepen – worden algemeen gezien als een indicator voor de sociale openheid van de samenleving.
Zo is er veel onderzoek gedaan naar interreligieuze partnerrelaties of relaties tussen twee partners van
verschillende opleidingsniveaus (opleidingsheterogamie).
2 Ook in de autochtone bevolking zijn er groepen die opvattingen aanhangen die tegen deze basiswaar-
den ingaan, zoals bepaalde orthodox-christelijke stromingen. Dit zijn volgens onze definitie eveneens
‘groepen op culturele afstand’, maar deze vormen niet de focus van de huidige studie.
47 groepen op afstand : conceptualisering
