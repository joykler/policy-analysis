me en zegt: ‘Ik ben puur Nederlands. Ik doe nu even haar hoofddoek op. Mag ik u dan wel
helpen?’ ‘Nee.’ Dus het komt door het islamitische symbool.
l1 Als er zoiets gebeurt bij jou in het ziekenhuis, ga je daar dan mee naar je baas?
vh Ja, toevallig heb ik er vandaag een gesprek over gehad. Ze vond het heel belangrijk dat het
wel gemeld werd, omdat ze daar heel erg tegen is. Ja, ik heb heel veel steun gehad aan
collega’s, die stonden er totaal niet achter. Er was zelfs een patiënt die naar me toe kwam.
Dat vond ik zo mooi, een oud vrouwtje, die had traantjes, die zei: ‘Voel je gesteund, ik ben
het er niet mee eens.’ Dat was zo lief. Maar ja, ik zei nog wel tegen die meneer: ‘Als ik de
patiënt was en u kwam nu bij mij aan mijn bed, wetende dat u zo over mij denkt, zou u mij
toch mogen prikken. Dat is omdat ik liefde de wereld in wil helpen en geen haat.’ Toen was
hij even stil.
vm Ik heb het zelf ook echt op mijn werk. Ik werk zelf bij [een drogist]. En ik draag niet zo heel
lang een hoofddoek. Maar daarvoor toen ik daar werkte, kreeg ik echt al heel rare reacties,
van klanten die niet bij mij wilden afrekenen en dat soort dingen. En toen ik die hoofddoek
ging dragen, was het gewoon echt tien keer erger. Er waren echt mensen die de hele dag
door de winkel liepen, om maar niet bij mij te moeten afrekenen. Zodat het drukker werd
en er een collega bijkwam en dat ze daar gingen afrekenen. Maar mijn collega’s helpen me
daar dan wel bij. Weet je wel, die gaan dan niet bijdraaien, omdat ze weten dat die klant
dan niet spoort, laat ik het zo zeggen.
De voorbeelden die de jongeren geven, betreffen de meest overduidelijke incidenten
waarin ze op hun afkomst werden gewezen. Ze noemen niet of nauwelijks voorbeelden die
op meerdere manieren kunnen worden geïnterpreteerd. Het lijkt of ze de opmerking voor
willen zijn dat ze zich discriminatie alleen inbeelden of dat ze overdrijven. De minder dui-
delijke voorvallen en twijfelgevallen, en ervaringen uit tweede en derde hand, dragen toch
bij aan het breed gedeelde gevoel dat jongeren met een Marokkaanse achtergrond zich
extra moeten bewijzen, minder kansen krijgen en gediscrimineerd worden om aan het
werk te komen en om carrière te maken.
Contacten met politie en ervaringen met ethnic profiling
Vrijwel alle jonge mannen (en geen van de jonge vrouwen) in de focusgroepen hebben de
ervaring regelmatig door de politie staande te worden gehouden. Het overkomt de laagop-
geleide jonge mannen met een Marokkaanse achtergrond kennelijk zó vaak dat in de
focusgroep met zes deelnemers met dat profiel op de vraag: ‘Wat is typisch Marokkaans?’
spontaan werd gereageerd met: ‘Stop! Politie!’ Hier is wel sprake van een verschil tussen
de hoogopgeleide mannen en de laagopgeleide, die meestal ook een verschillende leefstijl
en dagbesteding hebben: de hoogopgeleide mannen hebben een baan en dragen repre-
sentatieve kleding, de laagopgeleide mannen zijn vaker werkloos en gekleed in trainings-
pak of in het ‘straatuniform’ van zwart leren jack en spijkerbroek. Maar ook de hoogopge-
leide jonge mannen werden regelmatig staande gehouden door de politie.
Hoe vaak gebeurt dit nou? Jij zegt: ‘Vaker dan je lief is.’ Maar is dat elke maand?
l1
Elke week?
263 met twee maten gemeten
