Etnisch geïsoleerd: sterk georiënteerd op herkomstgroep, weinig sociale contacten in
herkomstgroep
De categorie ‘etnisch geïsoleerd’ kenmerkt zich net als de categorie ‘segregatie’ door een
grote afstand tot de Nederlandse samenleving. Er zijn weinig interetnische contacten met
autochtonen of andere migrantengroepen, en men voelt zich niet of nauwelijks
Nederlander. De emotionele band met de herkomstgroep is sterk, maar buiten de directe
kring van vrienden en kennissen zijn er weinig contacten met de herkomstgroep.
Deze groep voelt zich het minst thuis in Nederland, oordeelt het minst positief over de
Nederlandse samenleving en de culturele afstand is verhoudingsgewijs groot. Dus ook
deze categorie heeft veel kenmerken van een groep op afstand, maar de banden binnen de
herkomstgroep zijn – vooral sociaal gezien – (wat) minder sterk.
Gematigde segregatie: sterke banden met herkomstgroep, met sociale contacten met
autochtonen
Migranten uit de categorie ‘gematigde segregatie’ onderhouden nauwe sociale en emotio-
nele banden met de herkomstgroep. Bijna iedereen uit deze categorie identificeert zich
(zeer) sterk met de herkomstgroep. De emotionele band met Nederland is niet sterk, maar
wel sterker dan in de twee eerdergenoemde categorieën. Deze groep onderhoudt frequent
sociale contacten met autochtone Nederlanders en (in mindere mate) met migranten uit
andere groepen. De migranten uit deze groepen voelen zich minder dan gemiddeld thuis in
Nederland en zijn niet erg te spreken over de Nederlandse samenleving. Hun opvattingen
staan verhoudingsgewijs ver af van de basiswaarden van onze samenleving. Hierin wijken
ze nauwelijks af van de categorieën ‘segregatie’ en ‘etnisch geïsoleerd’.
Geïsoleerd en georiënteerd op Nederland
Kenmerkend voor de categorie ‘geïsoleerd en georiënteerd op Nederland’ is dat de sociale
banden met zowel de herkomstgroep als de autochtone Nederlanders niet sterk zijn. Hierin
lijkt deze categorie op de groep die we als ‘etnisch geïsoleerd’ aanmerken. Het grootste
verschil is dat de emotionele band met de Nederlandse samenleving juist relatief sterk is.
Men voelt zich over het algemeen thuis en ziet zichzelf als Nederlander. De emotionele
band met het herkomstland is verhoudingsgewijs niet sterk en de identificatie met de her-
komstgroep is in vergelijking met de andere groepen beperkt. Meer algemeen gezegd: de
afstand tot de herkomstgroep is vrij groot. Wat betreft de culturele afstand scoort deze
categorie vrij gemiddeld.
Dubbele bindingen
De categorie ‘dubbele bindingen’ onderhoudt zowel met de herkomstgroep als met
autochtone Nederlanders redelijk hechte banden: er is sprake van dubbele bindingen
(vgl. de notie van simultaneity). De sociale, culturele en emotionele afstand tot Nederland is
niet groot. Tegelijkertijd gaat men relatief veel om met andere migrantengroepen. De iden-
tificatie is wat sterker met de herkomstgroep, terwijl de sociale interacties wat sterker zijn
78 sociaal -culturele categorieën : migranten op afstand
