Veel van de geïnterviewde Turks-Nederlandse jongeren realiseren zich dat ze worden aan-
gesproken op de uitkomsten van het rapport. De publicatie ervan en specifieke uitkom-
sten, en de manier waarop de politiek en de media het rapport hebben opgepakt, hebben
geresulteerd in een sterk negatieve beeldvorming waarin jongeren met een Turkse achter-
grond als IS-sympathisanten en potentiële terroristen worden gelabeld.
Je begint met een achterstand omdat die vooroordelen er zijn. Daarom was ik zo fel toen
jv51
dat Motivaction-onderzoek kwam. Want dat geeft alleen nog maar meer vooroordelen.
Dat verbindt de Turkse gemeenschap met isis. Dus de mensen zullen niet onthouden wat
er nou precies inhoudelijk in dat onderzoek stond. Die zullen onthouden: Turken, isis, ver-
ontrustend. Dat zijn de drie woorden die mensen bij zullen blijven over een jaar als je
[naar het] Motivaction-onderzoek vraagt.
Net als respondent jv51 constateren ook andere Turks-Nederlandse jongeren dat de nega-
tieve beeldvorming over de islam en moslims invloed op het alledaagse samenleven heeft:
Met zulke mediaberichten, ja, dan blijf je toch [op] afstand van elkaar [Nederlanders en
jm16
Turkse Nederlanders].
7.5.2 Hoe gaan de Turks-Nederlandse jongeren met het anders behandeld worden om?
Hoe de jongeren met het anders behandeld worden omgaan, hangt samen met de situatie
en het moment. Ten eerste laten jongeren meer meegaande reacties zien, zoals het blijven
uitleggen en verduidelijken en het anticiperen op reacties en rekening houden met ande-
ren. Ten tweede laat een deel van de jongeren hun strijdbare kant zien in de vorm van
‘democratisch verzet’. Ten derde zijn er reacties die getuigen van een meer terugtrekkende
beweging, zoals onverschilligheid en gelatenheid, maar ook het ontwikkelen van een nega-
tieve houding tegen de Nederlandse samenleving en een sterkere focus op de Turkse iden-
titeit en groep.
Blijven uitleggen en verduidelijken
De meeste jongeren blijven zich in reactie op ervaringen met anders behandeld worden
– of dit nu persoonlijke ervaringen zijn op micro‑ en mesoniveau of dat het maatschappe-
lijke ervaringen betreft – verantwoorden en hun best doen om de negatieve beeldvorming
te verbeteren. Respondent jm6 spreekt over de noodzaak die hij ervaart om na geweldda-
dige incidenten die in naam van de islam worden gepleegd verantwoording af te leggen en
in zijn omgeving als een ‘knuffelallochtoon’ op te treden. Hiermee in lijn zijn er jongeren
die de samenleving als geheel willen bewijzen dat zij en andere moslims ‘anders zijn’ dan
degenen die aanslagen plegen.
Het voorbeeld dat ik net gaf over isis, over de aanslagen in Parijs, over Geert Wilders,
jm42
dat geeft mij een kick om toch het tegendeel te gaan bewijzen. Dat het niet klopt.
Ik denk dat veel Nederlanders geloven in de islam van Geert Wilders en niet in de islam
van mij die ik dagelijks beleef. En daardoor wil ik mij profileren en de islam goed uitleg-
gen aan mensen in Nederland.
204 ‘nooit nederlander genoeg ’
