beeld plaatst: we richten ons immers primair op migrantengroepen. Het is vanzelfsprekend
ook denkbaar om onderzoek uit te voeren onder de autochtone bevolking naar hun sociale
contacten, opvattingen en gerichtheid op Nederland, maar in deze studie doen we dat niet.
Tegen dit perspectief kan verder worden ingebracht dat autochtonen als ‘de norm’ fun-
geren. Die opmerking is misschien nog het meest van toepassing voor de meting van waar-
denoriëntaties, waarbij we de veronderstelling maken dat er in de Nederlandse samen-
leving brede consensus bestaat over een aantal ‘basiswaarden’. Waar het om identificatie
en sociale contacten gaat, brengen we de positie op beide dimensies in kaart zonder dat
hierbij op voorhand wordt gesteld dat de gerichtheid op Nederlandse contacten en identi-
ficatie als Nederlander als de norm moeten worden gezien. Culturele en sociale verschillen
tussen groepen in de samenleving hoeven immers op zichzelf geen probleem te zijn. Het is
juist een van de democratische vrijheden om te kiezen waar je woont, met wie je omgaat
en wat je denkt. Het is dus de vraag wanneer, voor wie en op welke terreinen sociaal-
culturele verschillen een probleem vormen. Het is daarom belangrijk dat sociaal-culturele
afstand en verscheidenheid in relatie tot de gevolgen ervan wordt bestudeerd, en dat is
precies wat we in deze studie doen.
S.2 Sociaal-culturele positie en afstand
S.2.1 Sociaal-culturele afstand: cumulatie op sociale, culturele en emotionele dimensie
Het onderwerp van deze studie raakt aan discussies over zogenoemde ‘parallelle gemeen-
schappen’ en aan onderzoek naar sociale scheidslijnen. In de literatuur hierover wordt ver-
ondersteld dat grenzen tussen groepen scherper zijn naarmate de – extreme – posities op
uiteenlopende dimensies met elkaar samenvallen. Hoe groter de cumulatie, hoe dieper de
scheidslijn en hoe groter de mogelijke gevolgen. Veel (integratie)onderzoek richtte zich tot
nu toe op afzonderlijke dimensies, maar minder bekend is of er sprake is van cumulatie van
posities.
Tegen deze achtergrond hebben we gekozen om een groep op afstand te omschrijven
waarvan de groepsleden sterke banden met de herkomstgroep hebben, maar weinig con-
tacten en emotionele binding met de Nederlandse samenleving, en die waarden aanhan-
gen die op grote afstand van ‘mainstream Nederlandse basiswaarden’ staan. Daarbij is het
uitgangspunt dat er sprake is van een dominante cultuur die zich kenmerkt door een aantal
basiswaarden, zoals gelijkheid van mannen en vrouwen, lhbt’s en heteroseksuelen, het
recht op zelfbeschikking en de scheiding van kerk en staat.
S.2.2 Zeven sociaal-culturele categorieën
Op grond van gegevens uit de Survey Integratie Minderheden 2011 (sim’11) is een latente-
klassenanalyse uitgevoerd. sim’11 heeft betrekking op personen van Turkse, Marokkaanse,
Surinaamse en Antilliaanse afkomst: de grootste vier niet-westerse migrantengroepen in
Nederland. Er is uitvoerig informatie verzameld over de sociale, culturele en emotionele
dimensies van hun sociaal-culturele positie. De analyse is gebaseerd op de gegevens van
3287 personen. Uit de latenteklassenanalyse blijkt dat migranten uit deze groepen zich
8 samenvatting en slotbeschouwing
