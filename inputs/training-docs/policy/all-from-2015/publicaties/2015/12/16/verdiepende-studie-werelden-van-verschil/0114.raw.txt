5.2 Roma
Roma in Nederland vormen een groep waarvoor al jarenlang veel politieke en beleidsma-
tige aandacht is, maar waarover we relatief weinig weten. Omdat de Roma een etnisch-
culturele groep vormen en niet uit één herkomstland afkomstig zijn, zijn er vrijwel geen
statistische gegevens over deze groep voorhanden. Ook kwalitatieve studies naar de groep
zijn beperkt tot specifieke thema’s en subgroepen in de populatie. Omdat een deel van
deze onderzoeken specifiek ‘probleemgezinnen’ of ‘problematiek rondom criminaliteit’ als
thema heeft, is het bij afwezigheid van algemene cijfers waarschijnlijk dat de kennis die
over deze groep voorhanden is vooral betrekking heeft op een problematische subgroep
binnen de Roma-populatie (Van Baar 2014). Dit dient men dan ook in gedachten te houden
bij het lezen van deze paragraaf.
Hoeveel Roma er in Nederland verblijven, is onduidelijk; schattingen lopen ver uiteen tus-
sen 3000 en 40.000 (Rodrigues en Matelski 2004; Trimbos 2012; Cahn en Guild 2008).
Door migratie uit Oost-Europa (waar Roma een veel grotere minderheidsgroep vormen) en
natuurlijke aanwas is de groep in Nederland met de jaren beetje bij beetje gegroeid.
Een klein deel van de Roma kwam al in de jaren zestig en zeventig naar Nederland, gevolgd
door een grotere migratiegolf in de jaren negentig (Movisie 2013). De recentere migranten
zijn vaak niet herkenbaar als Roma en manifesteren zich ook niet expliciet als zodanig
(Sollie et al. 2013). Over recent gemigreerde Roma is te weinig informatie voorhanden om
een volledig beeld van hun positie in Nederland te schetsen.
De groep Roma die in de jaren zestig en zeventig naar Nederland kwam, kreeg in 1977 mid-
dels een Generaal Pardon toestemming om in Nederland te blijven wonen. Oorspronkelijk
ging het om zo’n 500 personen, maar inmiddels zou de groep zijn gegroeid tot naar schat-
ting 3000 leden (Jorna 2013). De families werden verspreid over elf Nederlandse gemeen-
2
ten, soms ook wel ‘Roma-gemeenten’ genoemd. Deze elf gemeenten kennen nog steeds
een relatief hoge concentratie van Roma, hoewel er ook groepen naar Den Bosch, Amster-
dam, Tilburg en Enschede zijn vertrokken (Sollie et al. 2013). Veel van het onderzoek naar in
Nederland wonende Roma heeft betrekking op deze groep en hun (klein)kinderen: door de
regionale concentraties (deels in woonwagenkampen) is dit een zichtbare groep, die in
beleid veel met probleemgedrag wordt geassocieerd. Onderzoek naar deze groep beroept
zich vaak op interviews met experts en slechts in veel mindere mate op gesprekken met
Roma zelf. Het gaat vaak om betrekkelijk kleinschalig onderzoek.
Hoewel het een in omvang kleine groep betreft, heeft de Nederlandse overheid in 2011 een
aanzienlijk bedrag uitgetrokken voor het tegengaan van problemen binnen deze groep en
is er door de jaren heen in verschillende gemeenten beleid voor de Roma ontwikkeld.
Er heerst een sterke perceptie dat de Nederlandse Roma (vooral degenen die in ‘Roma-
gemeenten’ wonen) op afstand van de Nederlandse samenleving staan. In deze paragraaf
wordt uiteengezet op welke terreinen dat mogelijk geldt en hoe dit doorwerkt in hun posi-
tie in de Nederlandse samenleving.
De Roma die in Roma-gemeenten wonen, wonen deels bij elkaar in woonwagenkampen,
maar deels ook in ‘gewone’ (huur)huizen. Hoewel de groep maar klein is, lijkt ze relatief
113 nederlandse onderzoeksliteratuur over andere groepen op
afstand
