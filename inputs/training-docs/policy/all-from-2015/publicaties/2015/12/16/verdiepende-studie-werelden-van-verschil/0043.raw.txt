In onze definitie is er bij een groep op afstand niet of nauwelijks sprake van sociale contac-
ten met de autochtone bevolking of andere migrantengroepen, terwijl de sociale banden
binnen de etnische groep juist hecht zijn.
Emotionele verbondenheid
De sociaal-culturele afstand (of nabijheid) van migrantengroepen ten aanzien van de ont-
vangende samenleving wordt ook weerspiegeld in de mentale en emotionele verbinding
die zij ermee hebben (Berry 1997; Dagevos 2001; Esser 2001; 2004; Huijnk en Dagevos 2012;
Verkuyten en Martinovic 2012). Het gaat hierbij om gevoelens van loyaliteit, identificatie en
‘erbij horen’.
Vaak wordt de emotionele band die migranten met de ontvangende samenleving ervaren,
afgemeten aan de mate van identificatie (bv. Verkuyten 2005). Volgens de sociale-
identiteitstheorie (Tajfel en Turner 1986) legt het proces van identificatie het verband tus-
sen individu en groep. Door middel van zelfcategorisering definiëren mensen zichzelf als
behorend tot een bepaalde groep, bijvoorbeeld op basis van geslacht, leeftijd of etniciteit
(Turner 1982). Identificatie met een groepering veronderstelt emotionele verbondenheid
(Verkuyten 2005). Er zijn verschillende redenen waarom mensen zich identificeren met
groepen (sociale identificatie). De behoefte aan positieve zelfwaardering kan (deels)
worden vervuld door sociale identificatie: aan de groep wordt een positief zelfgevoel of
zelfbeeld ontleend. Ook functioneert de groep waarmee iemand zich identificeert als een
leidraad voor het denken, voelen en doen. De zelfcategorisatietheorie (Turner et al. 1987)
veronderstelt dat mensen die zich sterk met een bepaalde groep identificeren sterker
geneigd zijn om in lijn met de groepsnormen en opvattingen te handelen. De sociale-iden-
titeitstheorie benadrukt dat processen van groepsidentificatie in hun sociale context moe-
ten worden begrepen (Turner 1999). Identificatie is geen vaststaand begrip; de invulling
ervan is afhankelijk van context en tijd. In een bepaalde omgeving is een specifieke groeps-
identiteit saillanter dan in een andere. Zo is in een etnisch homogene groep de identificatie
met de eigen groep niet zo bijzonder sterk. Pas in een etnisch heterogene omgeving zullen
mensen hun etnische identiteit belangrijker vinden, omdat ze hierin verschillen van de rest
van de omgeving (Ethier en Deaux 1994; Havekes en Uunk 2008). Ook voor processen van
identificatie geldt dat de identificatie met de herkomstgroep en met het land van bestem-
ming in verhouding tot elkaar moeten worden bestudeerd. Toch is (bij de eerste generatie)
meestal de identificatie met de herkomstgroep sterker dan die met het land van bestem-
ming (Elkins en Sides 2007; Phinney et al. 2006).
Net als bij de sociale contacten zijn dubbele bindingen denkbaar: een gebrekkige identifi-
catie met het bestemmingsland is niet de onvermijdelijke tegenhanger van een sterke
identificatie met de herkomstgroep. Een sterke identificatie met beide groepen komt net
zo goed voor (Hutnik 1991; Verkuyten 1999). Migranten kunnen duale of hybride identitei-
ten ontwikkelen. Deze begrippen verwijzen naar de specifieke identificatie met een her-
komstgroep binnen een bepaalde context (Verkuyten en Martinovic 2012), bijvoorbeeld de
identificatie als ‘Turkse Duitser’ of ‘Somalische Nederlander’.
42 groepen op afstand : conceptualisering
