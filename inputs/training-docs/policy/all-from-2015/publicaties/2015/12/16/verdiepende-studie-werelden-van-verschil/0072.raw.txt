Antilliaanse Nederlanders in criminaliteitsstatistieken wordt soms verklaard vanuit ‘los-
sere’ normen ten aanzien van crimineel gedrag (Jennissen 2009).
Vooral voor Marokkaans-Nederlandse jongeren is vastgesteld dat ze relatief meer pro-
bleemgedrag vertonen op school en bij peers, vergeleken met thuis. Dit onderscheid is er
voor andere groepen minder (voor een overzicht: zie Pels et al. 2009). Verklaringen worden
gezocht in het feit dat (vooral de oudere eerste generatie) Marokkaanse ouders (anders
dan Turkse ouders) wat jongeren buitenshuis doen de verantwoordelijkheid van bijvoor-
beeld politie of school vinden, en niet van henzelf (Jennissen 2009; Pels et al. 2009).
Het hebben van hechte banden binnen deviante groepen, vooral binnen de woonbuurt (bv.
een straatbende), vergroot de kans op deviant gedrag (Driessen et al. 2014). Vooral wan-
neer jongeren niet over eigen ‘reguliere’ sociale netwerken beschikken, kunnen waarde-
ring, acceptatie en identiteitsvorming in deze ‘deviante’ netwerken worden gezocht.
3.4 Slot
Dit hoofdstuk heeft duidelijk gemaakt dat de mate waarin migranten al dan niet op
sociaal-culturele afstand staan van een complex van factoren afhankelijk is. Er is niet voor
niets veel onderzoek naar gedaan. Dit komt ook doordat het onmogelijk is in één onder-
zoek alle verklaringen op alle analyseniveaus (individueel, groep, samenleving) op te
nemen. Ook in dit onderzoek is dat onmogelijk. De beïnvloedende factoren bevinden zich
op individueel, groeps- en samenlevingsniveau. We veronderstellen op basis van de litera-
tuur dat deze factoren via mechanismen van blootstelling (aan elkaar) en ontvankelijkheid
(bereidheid of motivatie tot toenadering) de mate van afstand beïnvloeden. Maar hoe deze
processen precies verlopen, is niet empirisch in kaart te brengen. In hoofdstuk 4 onder-
zoeken we welke individuele kenmerken een rol in de mate van sociaal-culturele afstand
spelen. Tevens bekijken we wat mogelijke consequenties van het op afstand staan van de
ontvangende samenleving zijn. Wederom merken we hier op dat in empirisch onderzoek
oorzaak en gevolg niet altijd goed van elkaar te scheiden zijn. Ook is het niet mogelijk alle
aspecten die in de literatuur van belang zijn gebleken te onderzoeken. In onze kwantita-
tieve analyses is het bijvoorbeeld niet mogelijk om sociaal-culturele afstand te verbinden
aan deviant gedrag: deze gegevens ontbreken simpelweg. Wel kijken we naar de relatie
met welbevinden, met beeldvorming en met politieke participatie en sociaal vertrouwen.
In latere hoofdstukken vindt op basis van kwalitatieve studies een nadere analyse plaats
van de invloed van de kenmerken op groeps- en samenlevingsniveau. Daarbij worden waar
mogelijk ook individuele factoren in de analyse betrokken. Overigens is het van belang te
bedenken dat de verschillende niveaus niet altijd even goed van elkaar te scheiden zijn.
Kenmerken van de groep waartoe mensen behoren, zijn bijvoorbeeld vaak niet goed te
scheiden van kenmerken van het individu, bijvoorbeeld het als individuele migrant contac-
ten met herkomstgenoten onderhouden (individueel kenmerk), kan hem of haar onder
invloed stellen van sociale druk vanuit de eigen groep (groepskenmerk). Kenmerken van de
groep beïnvloeden op deze manier dus ook kenmerken van de individuele migrant.
71 eerder onderzoek naar sociaal -culturele afstand
