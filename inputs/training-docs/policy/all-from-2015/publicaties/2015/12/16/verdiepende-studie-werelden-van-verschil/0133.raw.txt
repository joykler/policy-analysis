hele groep te veranderen (Taylor en McKirnan 1984). Ander onderzoek laat zien dat er
sprake moet zijn van bijna absolute uitsluiting willen mensen bereid zijn collectieve actie te
ondernemen (Wright et al. 1990). Zolang er nog mensen met dezelfde identiteit (bv. etni-
sche achtergrond) zijn die niet gediscrimineerd worden, kunnen mensen in een rechtvaar-
dig en eerlijk systeem blijven geloven.
Radicalisering kan dus volgens deze visie worden opgevat als een verzetsreactie, vooral op
ervaren uitsluiting en de ervaren onrechtvaardigheid. Het gaat vooral om jongeren die een
vanzelfsprekend deel willen uitmaken van de Nederlandse samenleving. Zij eisen een plek
op waarin de kansen op statusverwerving gelijk verdeeld zijn en ruimte is voor hun eigen
overtuigingen, waarden en religie. (Voor een beschrijving van de manier waarop jongeren
zelf tegen radicalisering, Syriëgangers en religieus geïnspireerd geweld aankijken: zie
hoofdstuk 7 en 8 in dit rapport.)
6.4 Verklaringen voor radicalisering
In de literatuur worden tal van verklaringen voor radicalisering gegeven. Er wordt wel
gezegd dat er inmiddels meer verklaringen bestaan voor radicalisme en terrorisme dan dat
er terroristen zijn. Neumann (2013) wijst erop dat er in de gebruikte definities en ver-
klaringen van radicalisering geen overeenstemming bestaat over het eindpunt van radicali-
sering. Sommige wetenschappers beschouwen extremisme als het eindpunt, terwijl andere
wetenschappers radicalisering puur als cognitief fenomeen beschouwen dat in radicaal
andere ideeën over maatschappij en bestuur eindigt. In paragraaf 6.3 lieten we zien dat er
verschillende opvattingen over de relatie tussen cognitieve radicalisering en extremisme
bestaan.
Wetenschappers lijken het er in elk geval over eens te zijn dat er geen enkelvoudige ver-
klaringen voor radicalisering zijn te geven. Geen enkele studie wijst op één enkele oorzaak
van radicalisering. Het gaat eerder om een samenspel van factoren en oorzaken. Deze wor-
den door sommige wetenschappers in een padmodel weergegeven, waarbij individuen
steeds verder kunnen opschuiven langs de verschillende fasen van radicalisering. In deze
modellen vormen overtuigingen (bv. de islam als bedreigde veste) en groepsdoelen (recht-
zetten van ervaren onrecht tegen moslims) vaak de basis die in latere stappen geweld legi-
timeren (bv. Borum 2003; Moghadam 2005). Anderen zien radicalisering als een complexe
interactie van achtergronden en motieven en beschrijven verschillende typen van geradica-
liseerde individuen (bv. Buijs et al. 2006; Feddes et al. 2015; Venhaus 2010). Venhaus (2010)
deed onderzoek onder meer dan 2000 foreign fighters uit westerse landen die huis en haard
hebben verlaten om te vechten of te trainen onder de vlag van al Qaida of andere islamiti-
sche extremistische organisaties. Hij onderscheidt vier brede categorieën onder de uitreizi-
gers in zijn dataset, die allen man waren.
De wraakzoeker ziet zichzelf als slachtoffer: anderen zijn verantwoordelijk voor zijn gebrek
aan status en succes. Deze jongeren zijn vooral boos, zonder goed te weten waarop of op
wie. Organisaties als al Qaida kanaliseren deze woede en richten die op het Westen, en dan
vooral op de vs. Wraakzoekers zijn vaak afkomstig uit het Midden-Oosten.
132 groepen op grote afstand : achtergronden van islamitisch
radicalisme en extremisme
