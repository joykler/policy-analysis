Marokkanen’. Hoewel de ontvangers in deze gevallen een compliment krijgen, zijn ze over
het algemeen niet blij met deze opmerkingen, die in feite aangeven dat de zender een heel
negatief beeld van ‘Marokkanen’ heeft.
‘Ik haat Marokkanen, maar jij bent anders.’ Dat hoor ik vaak. Dat hoor ik iedere week.
mm
‘Als ik heel eerlijk moet zijn, normaal hou ik echt niet van Marokkanen. Maar jij bent toch
wel echt anders.’ […] En dan krijg je van: ‘Hoe jij bent, heb je nog meer Marokkanen die zo
zijn? Of ben je de enige?’ Dat denken ze dan.
Vooral jonge mannen vertellen over grapjes over Marokkanen of moslims die eigenlijk een
racistische lading hebben. Dit lijkt vaak in de context van werk te gebeuren, onder collega’s
en voor een deel tot de cultuur op de werkvloer onder arbeiders te horen. De jongens heb-
ben zich aangewend foute grappen te negeren, want ‘je moet tegen een geintje kunnen’ en
ze willen de grappenmaker niet de voldoening geven dat die doel treft. Ook hier is weer
sprake van een dunne scheidslijn tussen grappen maken en samen lachen zodat saam-
horigheid ontstaat en mensen het gevoel krijgen erbij te horen en grappen die anderen
beledigen, kwetsen en op afstand zetten. Wederom lijken degenen die de grens overschrij-
den dat vaak zelf niet in de gaten te hebben of zelfs maar zo bedoeld hebben. De ‘slachtof-
fers’ zeggen dat autochtone Nederlanders sneller en harder beledigen in hun grappen dan
dat andere ‘Marokkanen’ dat zouden doen. Dat zou te maken kunnen hebben met het feit
dat ze, omdat ze tot de dominante groep behoren, minder gevoelig zijn voor de grens tus-
sen een geintje en een belediging als het gaat om een grap in een interactie met iemand uit
een minderheidsgroep.
Bijvoorbeeld, wij laten baarden staan en dragen lange kleren. ‘Is de kapper dicht?’
mh4
Van die dingen. Maar de moslims zelf herkennen dat wel. Die gaan niet zo’n opmerking
maken. Dat is ook wat ik bedoelde met het respect in het begin, dat is heel belangrijk.
Nederlanders onderling – niet allemaal natuurlijk – grappen onderling, die zijn op een
veel hoger niveau dan wanneer wij grappen maken met elkaar. Die gaan beledigen.
l1 Kun je een voorbeeld geven van een grap die Nederlanders maken en die bij Marokka-
nen echt niet zou kunnen?
mm2 Ik geef een voorbeeld vanuit mijn eigen inzicht. Een Nederlander kan vaak een harde
grap maken over iets waar hij geen kennis over heeft. Dat doen Marokkanen minder
snel. Waardoor? Zij weten wanneer zij iemand beledigen. […] Stel, iemand zegt omdat ik
een baard heb: ‘Taliban, kan je me even helpen?’ Je weet niet eens [wat een] taliban is.
Je weet niet waar je over praat. Omdat hij niet weet wie dat is, weet hij ook niet hoe erg
die grap bij mij zal aankomen. Als ik dan boos word, zegt hij: ‘Het is maar een grap.’ In
zijn hoofd is het echt een grap. Hij ziet iemand met een baard en hij ziet jou met een
baard. Dat is zijn grap en klik: een baard en een baard.
Wederom vooral de jonge mannen krijgen opmerkingen waaruit blijkt dat hun gespreks-
partner mannen met een Marokkaanse achtergrond met criminaliteit associeert. Ook deze
voorbeelden komen uit de context van solliciteren en werk. Eén jongeman vertelt dat hij
werd getest op de financiële afdeling waar hij terechtkwam.
257 met twee maten gemeten
