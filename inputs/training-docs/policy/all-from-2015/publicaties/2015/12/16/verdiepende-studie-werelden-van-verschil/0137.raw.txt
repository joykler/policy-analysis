Hij noemt vier factoren die in interactie met elkaar tot radicalisering kunnen leiden.
Het gaat ten eerste om een gevoel van grote morele verontwaardiging over een bepaald
onrecht (bv.: de invasie van Irak), ten tweede om het kader waardoor (gebeurtenissen in)
de wereld worden bezien (bv.: het Westen voert oorlog tegen de islam), ten derde de reso-
nantie met persoonlijke ervaringen (zoals ervaringen met discriminatie en uitsluiting van-
wege islamitisch geloof) en ten vierde mobilisatie door netwerken.
Veel modellen van radicalisering gaan ervan uit dat het niet zozeer de objectieve econo-
mische omstandigheden zijn die een voedingsbodem voor radicalisering vormen, maar dat
het gaat om de ontevredenheid die bestaat als gevolg van een vergelijking van de eigen
positie met die van anderen. Dit staat bekend onder de noemer relatieve deprivatie: ten
opzichte van betekenisvolle anderen voelt het individu zich achtergesteld. Dit idee komt in
verschillende radicaliseringstheorieÃ«n terug. Buijs et al. (2006) stellen dat discriminatie,
sociaal-economische achterstand, buitensluiting en culturele verschillen de vatbaarheid
voor islamitisch radicalisme versterken. Het gaat hier vooral om het bewustzijn van achter-
stelling. Ook Borum (2003) verwijst hiernaar in zijn verklaringsmodel. In het eerste stadium
in het ontwikkelen van een ideologie die terrorisme goedpraat, is er sprake van deprivatie
(constatering van een achterstand). In het tweede stadium vergelijkt het individu zijn posi-
tie met die van anderen en komt tot de conclusie dat deze achterstelling onrechtvaardig is.
In het derde stadium wordt de schuld voor de achterstelling bij een specifieke andere
groep gelegd, waarover in het vierde stadium negatieve stereotypen worden ontwikkeld.
Deze groep wordt gedehumaniseerd en gedemoniseerd en men gaat het plegen van
geweld zien als legitieme optie tegen deze groep. De theorie van Moghaddam (2005)
gebruikt de metafoor van een trappenhuis met verschillende verdiepingen. Op elke verdie-
ping kunnen specifieke factoren werkzaam zijn die individuen naar een volgende verdie-
ping leiden. Op de laatste verdieping zijn individuen bereid om terroristische daden te ple-
gen. De eerste verdieping in deze theorie bestaat uit een gevoel van deprivatie: het gevoel
dat de groep waar mensen zich toe rekenen slechter af is dan andere groepen. Wanneer
het individu legitieme manieren ziet om op te klimmen, wordt de trap niet verder beklom-
men. Maar wanneer het individu het gevoel heeft dat de toegang naar betere posities is
afgesneden en dat procedures oneerlijk zijn (bv. discriminatie), kan dat het individu naar de
tweede etage leiden. De schuld voor de achterstand en achterstelling wordt in deze fase bij
een specifieke andere partij gelegd. Op de derde etage ontwikkelt het individu een morele
rechtvaardiging voor terrorisme, op de vierde etage sluit deze zich aan bij een terroristische
groep en op de vijfde etage is het individu bereidt een terroristische daad te plegen.
Van den Bos et al. (2009) benadrukken in hun theoretisch model het belang van waar-
genomen onrechtvaardigheid, ervaren onzekerheid en groepsdreiging. Deze factoren kun-
nen tot boosheid en uiteindelijk mogelijk gewelddadig en kwetsend gedrag leiden, of tot
angst en uiteindelijk isolerend gedrag. De theorie van Moghaddam (2005) refereert expli-
ciet aan relatieve deprivatie die betrekking heeft op de groep (en niet zozeer op het indi-
vidu). Het gaat dus niet zozeer om ontevredenheid met de eigen situatie, gebaseerd op
persoonlijke ervaringen en vergelijkingen, maar om ontevredenheid met de positie van de
groep waartoe iemand zich voelt horen vergeleken met andere groepen. King en Taylor
136 groepen op grote afstand : achtergronden van islamitisch
radicalisme en extremisme
