samenleving. Het concept ‘parallelle gemeenschappen’ staat in die visie min of meer gelijk
aan verregaande sociaal-culturele segregatie. Het ontstaan van zulke gemeenschappen
impliceert het tegenovergestelde van sociaal-culturele integratie (tk 2013). Er wordt ver-
wezen naar groepen die zich op basis van afkomst, cultuur en/of geloof (gedeeltelijk) aan
de samenleving onttrekken, niet in contact komen met andere groepen en waarin eigen
groepsnormen, waarden en zelfs wetten gelden die niet in overeenstemming zijn met wat
gangbaar is in de maatschappij of daar zelfs haaks op kunnen staan.
De discussie over parallelle gemeenschappen wordt niet alleen in Nederland gevoerd.
In heel (West-)Europa zijn er zorgen rondom het ontstaan van etnische of religieuze
(islamitische) parallelle gemeenschappen (Micus en Walter 2006). Een van de doelstellin-
gen van het Duitse en Oostenrijke integratiebeleid is bijvoorbeeld om parallelle gemeen-
schappen te voorkomen. Ook in het Verenigd Koninkrijk worden al sinds begin deze eeuw
discussies rondom etnisch-homogene parallelle gemeenschappen gevoerd, onder andere
naar aanleiding van raciale rellen in Oldham en Bradford (zie bv. Goodhart 2013).
Voor zover wij hebben kunnen nagaan, duikt de term ‘parallelle gemeenschap’ (Parallel-
gesellschaft) voor het eerst op in een artikel van Heitmeyer (1996) over Turkse jongeren in
Duitsland. Zij zouden ‘re-islamiseren’: zich steeds vaker tot islamitische organisaties rich-
ten en zich daarmee van de Duitse samenleving afwenden. Heitmeyer spreekt in dit ver-
band over ‘desintegratie’, wat in het bijzonder problematisch wordt wanneer economische
uitsluiting, culturele afgrenzing en radicale religieus-politieke organisaties met elkaar
samenvallen. Dan bestaat het risico van het ontstaan van een Parallellgesellschaft. Heitmeyer
is daar bezorgd over, vooral vanwege het feit dat de betrokkenen zich van het sociale en
politieke systeem van Duitsland afwenden en religie een voedingsbodem voor politieke
doeleinden en geweld kan zijn.
In het kielzog van dit artikel zijn in Duitsland verschillende studies naar parallelle gemeen-
schappen uitgevoerd. Belwe (2006) en Meyer (2002) bijvoorbeeld spreken van parallelle
gemeenschappen wanneer etnisch-culturele of religieus-culturele homogene groepen zich
ruimtelijk, sociaal, institutioneel en cultureel van de meerderheidssamenleving afschermen
(zie bv. Belwe 2006; Ceylan 2010; Janβen en Polat 2006; Meyer 2002;).
1.2 Onderzoeksvragen en uitwerking
Een belangrijke vraag die in de onderhavige studie centraal staat, is in hoeverre migranten
posities innemen die op een grote sociaal-culturele afstand wijzen. We vertrekken in deze
studie niet vanuit de notie van een parallelle gemeenschap. In de beleids- en theoretische
discussie worden parallelle gemeenschappen per definitie als problematisch beschouwd.
Het concept laat weinig ruimte voor verscheidenheid en is politiek beladen (vgl. Alba en
Foner 2015; Hiscott 2005). We zijn vooral op zoek naar de verschillende verschijnings-
vormen van sociaal-culturele posities, waarbij het vizier is gericht op leden van migranten-
groepen die sociaal, cultureel en emotioneel ver van de mainstreamsamenleving af staan.
We noemen dit ‘groepen op afstand’.
31 inleiding en achtergrond
