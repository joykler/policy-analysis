economische dimensie als indicator voor integratie. Tegenwoordig wordt er over het alge-
meen wel expliciet (of meer impliciet) een verschil gemaakt tussen enerzijds integratie in
de structurele sferen van de samenleving en anderzijds de sociaal-culturele integratie
(zie bv. Alba en Nee 1997; Dagevos 2001; Portes en Zhou 1993; Veenman 1994). Zoals
gezegd: voor het beschrijven van ‘groepen op afstand’ richten we ons in dit onderzoek
vooral op de sociaal-culturele aspecten.
In veel studies wordt onderscheid tussen de culturele, sociale en emotionele dimensie van
integratie gemaakt (Alba en Nee 1997; Portes en Zhou 1993; Verkuyten en Martinovic 2012).
Deze dimensies kunnen worden samengevat aan de hand van drie overkoepelende vragen:
– In hoeverre is er sociale interactie tussen migranten met leden van de eigen groep en
met andere groepen? (sociale dimensie)
– In hoeverre voelen migranten zich verbonden met de ontvangende samenleving en de
herkomstgroep? (emotionele dimensie)
– In hoeverre is er sprake van culturele aanpassing of cultureel behoud? (culturele
dimensie)
Zo onderscheidt de invloedrijke Duitse socioloog Esser (2001; 2004) vier integratiedimen-
sies. Platzierung verwijst min of meer naar de structurele integratie: de posities die migran-
ten op maatschappelijk terreinen (zoals het onderwijs of de arbeidsmarkt) innemen.
De andere drie dimensies refereren naar sociaal-culturele integratie. Kulturation heeft
betrekking op de vraag of migranten voldoende kennis en culturele vaardigheden hebben
verworven om adequaat en op betekenisvolle wijze aan de ‘nieuwe’ (ontvangende) samen-
leving te kunnen deelnemen. Interaktion duidt op de mate waarin interetnische sociale rela-
ties worden aangegaan, terwijl Identifikation naar de emotionele verhouding met de ont-
vangende samenleving verwijst.
Ook in Nederlands onderzoek zijn de drie hiervoor genoemde onderzoeksvragen domi-
nant. Dagevos (2001) heeft bijvoorbeeld in zijn conceptualisering van sociaal-culturele
integratie aandacht voor verschillende componenten. De sociale component verwijst naar de
afstand die minderheden en autochtonen tot elkaar wensen te bewaren en de mate waarin
minderheden en autochtonen daadwerkelijk met elkaar omgaan. In dit licht passen ook
vraagstukken over identificatie met de herkomstgroep en Nederland. De culturele component
verwijst naar verschillen in cultuurgebonden oriëntaties en gedragingen tussen de verschil-
lende etnische groepen. Ook in een recente Nederlandse studie naar parallelliteit (het
naast elkaar bestaan van andere opvattingen, praktijken en activiteiten) van Sunier en
Landman (2014) worden diverse dimensies onderscheiden, op zowel individueel als
groepsniveau. Bij de sociaal-organisatorische dimensie gaat het onder andere om de mate
waarin sociale verbanden worden aangegaan, terwijl de sociaal-culturele dimensie betrek-
king heeft op vraagstukken van oriëntatie en identificatie en het naast elkaar bestaan van
verschillende waardensystemen.
39 groepen op afstand : conceptualisering
