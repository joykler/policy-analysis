ten ze zichzelf maar in vechten.’ Dat vind ik een grof schandaal, als je dat durft te zeggen
als minister-president. Ik ben hier geboren, ik ben hier getogen, de krabbel die onder mijn
diploma staat, staat ook onder die van Jan en weet ik veel wat. Hoezo? Heb ik me niet al
ingevochten? Hoezo moet jij zo’n uitspraak doen? Dat werkt voor mij niet… Dan wordt ’ie
bejubeld omdat hij ons een ramadan [enige tijd later wenste Rutte de Nederlandse mos-
lims een gezegende ramadan toe]… Die ramadan mag hij dan ook… Dat hoef je dan ook
niet meer tegen mij te zeggen.
Het is weinig verrassend dat in de focusgroepen ook uitspraken van Geert Wilders aan bod
kwamen, vooral het incident met de uitspraak “Meer of minder Marokkanen?”, na zijn
overwinning in de gemeenteraadsverkiezingen in Den Haag. Een aantal van de jongeren
zegt daar erg van te zijn geschrokken.
[…] bijvoorbeeld dat filmpje van Wilders bij de verkiezingen vorig jaar, weet je wel…
l2
mh1 ‘Minder, minder.’
l1 Dat hij zei van: ‘Minder Marokkanen.’ Hoe komt dat binnen bij jullie?
vm3 Ik vind dat wel een beetje beangstigend, hoor. Dat je dan zo’n groep mensen ziet, die
allemaal mee gaan doen met ‘minder, minder’. Ja, ik vind dat wel best beangstigend, dan
komt het best wel dichtbij.
vh4 En vooral als het kinderen zijn. Want kijk, als het ouderen zijn, dan heb ik nog zoiets van:
‘Die sporen niet.’ Maar zodra het kinderen ook betreft, dan zit er iets fout. Dan weet je
dat er inderdaad iets heel beangstigends is.
vh4 Omdat ze zo worden opgevoed, of opgroeien. Dat is gewoon te ziek voor woorden.
l2 Maak je je zorgen over de toekomst in Nederland? Als moslim of als Marokkaan zijnde?
vm3 Nou, je ziet wel dat veel dingen veranderen.
Anderen stellen dat specifiek dit incident, maar ook andere uitspraken die tegen Marokka-
nen zijn gericht, hun niet meer zo veel doen. Daar zijn ze aan gewend geraakt of ze ver-
wachten inmiddels niet anders meer. Uitspraken over de islam of opmerkingen die beledi-
gend zijn ten aanzien van de profeet ervaren ze daarentegen wel als kwetsend.
Niet vertegenwoordigd in de politiek
Het merendeel van de jongeren in ons onderzoek zegt niet te stemmen en geen
vertrouwen te hebben in de politiek. Daarmee trekken ze zich in feite terug uit het demo-
cratisch bestel. Het meest extreme voorbeeld daarvan is dat van de salafistische jonge-
mannen wier politieke keuzes we eerder bespraken (§ 8.2.3). Onder de jongeren die geen
religieuze motivatie hebben om niet te gaan stemmen, is de teleurstelling in de politiek en
hun democratische vertegenwoordiging opvallend. Onder de hoogopgeleiden zijn er ver-
schillenden die principieel vinden dat ze moeten stemmen, maar het feit dat niemand hun
belangen verdedigt, maakt dat ze het heel moeilijk hebben om te beslissen naar welke par-
tij of politicus hun stem zou moeten uitgaan.
De afgelopen keer heb ik niet meer gestemd. Ik vind het een kinderachtige zooi. Het is
vh5
een spelletje geworden.
268 met twee maten gemeten
