sprake is van discriminatie vanwege etnische achtergrond (zie bv. Andriessen et al. 2010;
2012; 2015; Blommaert et al. 2014; Panteia 2015). Opvallend is dat de experts anderzijds
langer stilstaan bij meer culturalistische of sociale vormen van uitsluiting: uitsluiting die
betrekking heeft op sociale grenzen (wie is de ‘wij-groep’, wie is de ‘zij-groep’?) en de
culturele inhoud waarnaar wordt verwezen om die grenzen te legitimeren. Zij stellen dat
jongeren in de basis een vanzelfsprekend onderdeel van de Nederlandse samenleving wil-
len zijn. Dat betekent voor hen dat ze volledig geaccepteerd willen worden, ook wanneer
hun gewoonten, gebruiken of meningen afwijken van de mainstream. De jongeren heb-
ben, volgens de respondenten, het gevoel dat ze niet mogen doordringen tot de ‘wij-
groep’ en dat ze als buitenstaanders gezien blijven worden. Dat komt bij deze jongeren
extra hard aan, omdat ze in Nederland geboren zijn en zichzelf als Nederlander zien
(zie ook hoofdstuk 7 en 8). Het gevoel van uitsluiting heeft een wisselwerking met hoe de
dominante samenleving op de aanwezigheid van migranten en hun kinderen in de samen-
leving reageert.
Het probleem wordt geschetst alsof ze allemaal tegen de Nederlandse samenleving zijn. Ik denk dat
het grote probleem is dat ze heel erg deel willen uitmaken van de Nederlandse samenleving en dat dat
op de een of andere manier niet mag of niet kan. Die jongeren vragen zich af: ‘Mogen we hier wel
zijn?’ En het antwoord van de omgeving is: ‘Willen jullie hier wel zijn?’
Entzinger (2009: 8) beschrijft in zijn artikel Integratie, maar uit de gratie dat – hoewel de inte-
gratie van migrantenjongeren in Nederland is voortgeschreden – de onderlinge afstand is
gegroeid, vooral in de beleving van autochtonen. Hij benadrukt dat autochtonen in verge-
lijking met zeven jaar daarvoor minder ruimte voor eigen opvattingen van migrantenjon-
geren willen bieden, en zo de integratie-eisen hebben opgeschroefd. Hier wordt ook aan
gerefereerd in de interviews.
Er is een enórme boosheid en wrok van: wij willen er deel van uitmaken [van de Nederlandse
samenleving]. Zij zeggen ook dat wij er deel van móéten uitmaken. En als puntje bij paaltje komt,
dan mag het eigenlijk niet.
Buijs et al. (2006) constateerden dat de roep om aanpassing van migranten aan de
Nederlandse cultuur luider klinkt. In het Continu Onderzoek Burgerperspectieven (cob) van
het scp vindt bijna twee derde van de respondenten dat migranten zich aan de
Nederlandse cultuur moeten aanpassen (Dekker et al. 2012). Cesari (2013) wijst in dit ver-
band op de toegenomen ‘culturalisatie’ van burgerschap, waarbij inburgering in Nederland
steeds meer op de sociaal-culturele dimensie wordt gericht. Cesari wijst hier op het inbur-
geringsexamen, dat niet alleen taalvaardigheid meet, maar ook kennis van Nederlandse
cultuur. De Koning et al. (2014) zien deze culturalisatie ook terug in het integratiebeleid,
waarin een idealistische voorstelling van ‘Nederlandse’ normen en waarden wordt
gemaakt. Ook pogingen om de Nederlandse identiteit te vatten in een canon die door
Nederlandse burgers gekend zou moeten worden, kan in dit kader worden bezien.
Duyvendak (2011) stelt dat Nederland zich kenmerkt door een hoge mate van consensus
waar het gaat om familiewaarden, en kwesties omtrent seksualiteit en gender.
134 groepen op grote afstand : achtergronden van islamitisch
radicalisme en extremisme
