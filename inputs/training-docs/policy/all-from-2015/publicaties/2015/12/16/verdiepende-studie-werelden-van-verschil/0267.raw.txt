8.5.3 Op afstand gezet op macroniveau
Media
De beeldvorming in Nederland over Marokkanen en moslims is negatief. Een moslim of
een man met een Marokkaans uiterlijk wordt al snel geassocieerd met criminaliteit, over-
last of terrorisme, vrouwen met een hoofddoek worden gezien als onontwikkeld en onder-
drukt. De jongeren menen dat het negatieve beeld dat over hen bestaat vooral door de
media wordt veroorzaakt. De media meet met twee maten. Wanneer het nieuws negatief
is, wordt de Marokkaanse achtergrond van de betrokkene benadrukt; als een Marokkaanse
Nederlander iets goeds heeft gedaan, wordt er geen aandacht aan diens etnische achter-
grond besteedt (Vgl. Bennett et al. 2011). Dit zorgt ervoor dat de nuance in de media ont-
breekt en dat sommige jongeren goed kunnen begrijpen waarom niet-moslims een nega-
tief beeld van hen hebben en soms zelfs bang voor hen zijn.
Wanneer een Marokkaan iets goeds doet, dan gaat het over een Nederlander, maar wan-
mm
neer het negatief is, dan is het een Marokkaan of is het een moslim. Ibrahim Afellay is
gewoon een Nederlander als die morgen in het Nederlands elftal staat.
Een vergelijkbaar mechanisme speelt bij de berichtgeving over moslims. Wanneer geweld
wordt gepleegd door iemand met een islamitische achtergrond, wordt al snel vooronder-
steld dat hij daartoe door zijn religie werd gemotiveerd. Heeft de dader een ander profiel,
dan wordt er eerst aan andere motieven gedacht of aan een psychische stoornis. Veel jon-
geren halen het voorbeeld aan van Andreas Lubitz, de Duitse piloot die een vliegtuig liet
neerstorten en die werd geportretteerd als iemand die psychisch niet in orde is. Als hij een
moslim was geweest, was hij een terrorist genoemd, zo stellen de jongeren.
Die jongens [die aanslagen plegen] zijn misschien geestelijk ook niet in orde. Maar ja, als
mm
we gaan kijken naar die piloot, die in een berg is gevlogen. Die familie werd gewoon
getroost. Dan denk ik bij mezelf van: ‘What the fuck? Dat kan ook een terrorist zijn!?’
Die gast wordt dan psychisch verklaard. Hij wordt niet onderzocht, niks.
Ten tweede uit het meten met twee maten zich in veel media-aandacht voor gebeurtenis-
sen waarin moslims dader zijn en weinig tot geen aandacht voor moslims als slachtoffer.
Het pijnpunt voor de jongeren zit erin dat er voor moslimslachtoffers nauwelijks aandacht
is. Ze vinden oorlogen of schietpartijen waarbij niet-moslims voorkomen niet minder erg,
maar vinden dat er voor moslimslachtoffers ook aandacht moet zijn.
Toen drie Israëliërs werden ontvoerd, de hel brak los. Je zag alleen maar op het nieuws:
mh4
dit is gebeurd, dit is gebeurd. Medelijden en noem maar op. En als het andersom zou zijn,
wat vaak genoeg is, er zijn miljoenen Palestijnen vermoord. Die vind je niet.
ml1 Die leven daar in de gevangenis. Het is meten met twee maten.
mh1 Er wordt niet naar gekeken. Toevallig in dezelfde week als die Je Suis Charlie-gedoe.
Iets met Boko Haram en 2000 mensen vermoord. En niemand die ernaar omkeek. De
levens van twaalf Europeaanse mensen is belangrijker dan 2000 Afrikaanse mensen.
266 met twee maten gemeten
