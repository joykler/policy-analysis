Mogelijke gevolgen van afstand
Het is mogelijk dat met verloop van tijd en generaties het first generation optimism ten aan-
zien van Nederland verdwijnt en de onvrede toeneemt. Dit is mede te verwachten omdat
een aanzienlijk deel van de tweede generatie het momenteel op school niet goed doet en
deze groep met heel andere verwachtingen in de maatschappij staat dan de generatie van
hun ouders. De slechte economische positie waarin de Somalische Nederlanders zich
bevinden, zal zich op termijn mogelijk vertalen in een grotere mate van onvrede en een
meer negatieve houding ten aanzien van Nederland. Ook is het mogelijk dat op termijn
autochtone Nederlanders minder positief tegen Somalische Nederlanders zullen aankijken,
gezien de achterblijvende sociaal-economische positie van deze groep. De maatschappe-
lijke gevolgen van de povere sociaal-economische positie van Somalische Nederlanders
zijn gezien de omvang van de groep relatief beperkt. Moors et al. (2010) signaleren op basis
van een uitvoerige literatuurstudie en interviews binnen de Somalische gemeenschap dat
er ‘gevoeligheid voor religieuze orthodoxie’ bij Somalische jongeren heerst en dat er een
voedingsbodem voor radicalisering is. Factoren die hierbij als relevant worden aange-
merkt, zijn enerzijds de leefsituatie van Somalische Nederlanders (economische achter-
stand, gecombineerd met weinig sociaal kapitaal en relatief veelvuldige psychische proble-
matiek) en anderzijds de ervaren achterstelling. Door de afwezigheid van rolmodellen, en
de beperkte mate waarin ouders jongeren kunnen helpen hun weg te vinden in de
Nederlandse samenleving, gaan jongeren zelf op zoek. Moors et al. (2010) stellen dat de
behoefte van jongeren om ergens bij te horen (‘identiteitsbehoefte’) vaak religieus wordt
ingevuld. Zij signaleren dan ook een trend naar toenemende orthodoxie binnen deze
groep.
5.4 Conclusies
Drie minderheidsgroepen in Nederland zijn in dit hoofdstuk de revue gepasseerd. We heb-
ben in kaart gebracht wat de Nederlandse onderzoeksliteratuur concludeert met betrek-
king tot een aantal sociaal-culturele issues. In hoofdstuk 2 betoogden we dat de afstand in
sociaal-culturele zin tussen groepen groter is als deze zich over meerdere dimensies opsta-
pelt. Hier is een parallel met analyses naar sociale scheidslijnen te trekken. Hoe meer
scheidslijnen in verschillende domeinen (sociaal, economisch, cultureel enz.) samenvallen,
hoe groter de verschillen tussen groepen en hoe moeilijker deze verschillen overbrugbaar
zijn (zie hoofdstuk 1). In dit hoofdstuk zijn we voornamelijk ingegaan op dimensies die in
het sociaal-culturele domein liggen, namelijk contacten tussen groepen, identificatie met
de eigen groep en met andere groepen en waardenpatronen. Ons uitgangspunt is: als
leden van een groep voornamelijk intern gericht zijn, met weinig overbruggende contac-
ten, zich voornamelijk met de eigen groep verbonden voelen en niet met andere groepen
of de samenleving als geheel en opvattingen hebben die ver af staan van die van andere
groepen, dan is er sprake van relatief veel sociaal-culturele afstand. We hebben in dit
hoofdstuk laten zien dat er ook verbindingen met andere domeinen zijn (vooral sociaal-
120 nederlandse onderzoeksliteratuur over andere groepen op
afstand
