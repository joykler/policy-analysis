vh2 Ik denk dat die jongens worden geworven op een intellectuele wijze. Heel secuur, dat
daar heel goed over nagedacht wordt om hoogopgeleiden te kunnen trekken, want het
zijn geen domme jongens.
Volgens de jongeren gaan de Syriëgangers naar het Midden-Oosten omdat ze denken dat
dit een opdracht is vanuit het geloof: dat ze gaan vechten om moslims te beschermen, of
omdat ze denken dat ze in Syrië en vooral in het kalifaat echt volgens de regels van het
geloof kunnen leven. Maar daarin worden ze misleid, stellen de jongeren in de focus-
groepen. Het geloof van de Syriëgangers wordt uitgebuit door partijen die belangen in het
conflict hebben. Ze worden onder valse voorwendselen als kanonnenvlees naar Syrië
gelokt. In de ogen van de moslimjongeren in Nederland is het hoogst twijfelachtig of in
Syrië en in het kalifaat werkelijk een leven volgens de regels van het geloof mogelijk is: het
is immers een oorlogsgebied waar zich heel andere situaties voordoen dan in het gewone
leven. Het is zelfs heel goed mogelijk dat leven in het kalifaat of in een jihadistische groe-
pering strijdig is met de regels van het geloof.
Een heleboel mensen die hier weggaan en meestrijden met IS, dat zijn mensen die de
vh3
salafistische stroming volgen. Dat is een redelijk nieuwe stroming en die wordt ook best
gepropageerd vanuit Saoedi-Arabië. Vandaar mijn vraagtekens. […] Er wordt ons vanuit
de islam wel een kritische houding… Het eerste vers dat geopenbaard is, is: onderzoek
alles. Neem niet alle dingen zomaar aan. Ik ben me de laatste maanden – niet eens jaren
– ook heel erg bewust van de politiek die erachter zit. […] Er zijn ook belangen bij de strijd
in Syrië en dat zijn niet alleen de belangen van Syrië. Er zitten Amerikaanse belangen en
Saoedi-Arabië, er zijn heel veel dingen… Wij denken allemaal dat het om religie gaat,
maar negen van de tien keer […] gaat het niet eens om religie. Het gaat om geld en
macht. Wat hiervandaan trekt en daarnaartoe gaat, dat zijn mensen, die kom je vandaag
tegen en die weten niks van de islam en morgen zitten ze in Syrië, zijn ze aan het strijden.
Het zijn gewoon ongeleide projectielen.
vh1 Het is onwetendheid, geen kritische houding, daar wordt wat tegen gezegd: ‘Ga meestrij-
den voor de islam.’
vh3 […] Het is politiek wat daar speelt, het is niet religie wat aan de orde van de dag is. Als het
je om religie gaat, het zijn moslims die onder elkaar de strijd aangaan – dat wordt
geschetst – maar als er een duidelijk conflict is waarin de islam tegen een andere religie
lijkt te staan – met de nadruk op ‘lijkt’ – dan is het Palestina en Israël. Dan snap ik niet
dat die mensen naar Syrië trekken, om daar tegen andere moslims te strijden, in plaats
van… Als ik in dat gedachtegoed zit, zou ik denken: ik ga naar Israël.
vh2 De vrouwen die ernaartoe gaan, waar zijn ze mee bezig? Als je gaat kijken naar de isla-
mitische wetten, dan mag een vrouw niet eens zonder vader of broer naartoe reizen, laat
staat zonder toestemming van de ouders en een gezin gaan stichten. Dan is er iets niet
goed in hun hoofd.
l1 Dan zeggen ze: alleen daar kan ik echt leven volgens mijn geloof.
vh2 Maar het druist in tegen de religie, want ik kan niet naar Syrië gaan vandaag, als ik wil,
zonder dat mijn man het wil.
238 met twee maten gemeten
