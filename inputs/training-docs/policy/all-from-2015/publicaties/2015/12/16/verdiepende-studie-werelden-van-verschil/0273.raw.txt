ik is ik, maar dat is het niet, want mensen gaan mij vertellen hoe ik mijn ik moet gaan
leven… Ik kan niet een ander leven leven. Heb jij wat tegen mij? Houd dan gewoon
afstand. Kwets mij niet, ik kwets jou niet. Jij jouw leven, prima, ik mijn leven, prima. Sim-
pel zat. Maar nu is het niet: ik ben ik, het is: ik moet leven volgens zoals hij het wil, of zij
het wil. Zo werkt het niet. Maar het is wel grappig, want Nederland staat voor vrijheid,
ja…
De meeste respondenten in ons onderzoek vallen in deze categorie en bevinden zich op
een schaal tussen ‘zich invechten’ en simpelweg conformeren door zich op ‘huisje, boom-
pje, beestje’ te richten. Ze hebben het gevoel hierbij weliswaar wat meer tegenwind te krij-
gen dan andere Nederlanders, maar er toch redelijk goed in te slagen zich in de
Nederlandse samenleving te handhaven. Ze zien zichzelf als weerbaar en zijn niet bang
voor de toekomst.
Terugtrekken
Een bijzondere manier waarop een deel van de jongeren van Marokkaanse herkomst en
van onze respondenten zich terugtrekt in eigen kring en afstand neemt van de samen-
leving, is die van de strenge gelovigen die zich in hun religie terugtrekken. Aan het begin
van dit hoofdstuk hadden we het al over de islam en de orthodoxie daarbinnen als
resistance identity. De orthodoxe moslimjongeren versterken hun eigenwaarde door hun
religieuze identiteit zichtbaar en met trots uit te dragen. Een voorbeeld dat ook in de
focusgroepen is besproken, is dat van salafistische vrouwen die de gezichtssluier dragen.
Daarmee sluiten ze zichzelf uit van een heleboel kansen op werk en maatschappelijke deel-
name. Volgens de zeer religieuze vrouwen in ons onderzoek, die zelf niet salafistisch zijn,
maar wel vriendinnen hebben die de gezichtssluier dragen, vinden hun nikab dragende
vriendinnen het niet erg dat ze door die kledingkeuze worden uitgesloten. Dat is nu een-
maal de vooraf bekende en geanticipeerde consequentie van hun keuze: ze weten dat ze
zich daarmee op afstand van de samenleving zetten en mogelijk zijn ze daar wel op uit.
In salafistische kringen oogsten ze misschien bewondering voor zo’n ‘compromisloze’
keuze voor de islam. Het nadeel van de orthodoxie, volgens een aantal jongeren, is dat het
een reactie van de dominante samenleving oproept. Media en politiek dragen ertoe bij dat
er meer angst en verzet komt tegen mensen die zich religieus gedragen. Het is dus een
zichzelf versterkend fenomeen.
Je gaat juist meer trots uitdragen voor hetgeen waarvoor je staat of waarvan je vandaan
mm
komt. En dat is juist hetgeen wat misschien wel zorgt voor een beetje angst. Doordat het
juist averechts werkt. Bijvoorbeeld: we gaan steeds meer een anti-islamitische visie zeg
maar op… En ja, je ziet dat er vanuit de politiek en media daar heel veel aandacht aan
wordt gegeven en dat het keihard wordt aangepakt. En doordat de mensen die zich daar-
door aangesproken voelen of die daarmee te maken hebben, die gaan dan juist met trots
uitdragen hetgeen waarvoor zij staan. En dat zorgt dan juist voor meer angst, want dan
heb je natuurlijk weer popiejopie’s als Geert Wilders of die mensen van Pro Patria die dan
gaan juist wijzen van: ‘Zie je nou wel?’ Kijk, vroeger waren ze zo [wijst op zichzelf], maar
272 met twee maten gemeten
