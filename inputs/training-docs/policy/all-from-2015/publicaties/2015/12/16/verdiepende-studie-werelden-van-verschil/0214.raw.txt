bij vooral om jongeren die in hun vriendengroep strategisch omgaan met het niet bespre-
ken van delicate onderwerpen en waarbij er een wederzijdse bereidheid tot acceptatie en
uitleg is. Het betreft voorts vaak jongeren die zich primair identificeren met de islam en
deze islam ook proberen te verbinden met Nederland.
De sociale contacten van de Turks-Nederlandse jongeren worden in eerste instantie vooral
bepaald door de omgeving waarin ze opgroeien. Jongeren die in een buurt met een hetero-
gene bevolkingssamenstelling opgroeien, hebben vaak vriendengroepen die etnisch hete-
rogeen zijn. Andersom hebben jongeren die in Turkse of ‘zwarte’ buurten opgroeien dat
vaak minder; zij beschikken over een etnisch homogener netwerk. Het in eerste instantie
‘gegeven’ heterogene karakter van de sociale netwerken van deze Turks-Nederlandse jon-
geren verandert als jongeren ouder worden en wanneer culturele en religieuze omgangs-
verschillen meer gaan spelen. Ook de sociale omgeving van de Turks-Nederlandse jonge-
ren waarin familie en de Turkse gemeenschap een belangrijke rol spelen, beïnvloedt met
wie ze omgaan. Voor een deel van de jongeren betekent dit dat ze voor een specifieke
levensstijl kiezen, waarbij het als vanzelfsprekender en gemakkelijker wordt ervaren om te
gaan met jongeren die dezelfde wereldbeelden hanteren en etnische achtergrond hebben.
Deze ontwikkeling wordt mede ondersteund en versterkt door de interne gerichtheid van
Turkse Nederlanders, evenals door breed gedeelde ervaringen van anders en ongelijkwaar-
dig behandeld worden.
7.6.2 Identiteit en identificaties
De identificaties – met wie of wat voelen de Turks-Nederlandse jongeren zich verbon-
den? – hebben we in dit hoofdstuk op twee niveaus geanalyseerd. In de eerste plaats op
het niveau van de Turks-Nederlandse jongeren als onderdeel van een Turkse en islamiti-
sche minderheid naast en tegenover een seculiere, autochtoon Nederlandse meerderheid.
In de tweede plaats hebben we deze identiteiten en identificaties geanalyseerd binnen de
dynamiek en machtsverhoudingen van de Turkse gemeenschappen in Nederland.
We hebben beschreven hoe een deel van de Turks-Nederlandse jongeren, die vaak in
Nederland zijn geboren en getogen, zich om uiteenlopende redenen niet alleen met
Nederland maar zich meer met Turkije, Turkse Nederlanders en/of met de islam verbonden
is gaan voelen. Ervaringen er zowel in Nederland als in Turkije niet bij te (mogen) horen,
hebben tot gevolg dat een deel van de jongeren hun Turks-Nederlandse of hun Turkse
identiteit benadrukt. Andere jongeren benadrukken vanuit dezelfde ervaringen hun islami-
tische identiteit. Zo bezien is de scherpere profilering van een Turks-Nederlandse en/of een
islamitische identiteit door de jongeren ten dele een reactie ten opzichte van de dominante
samenleving, die in de ogen van de Turks-Nederlandse jongeren onvoldoende te kennen
geeft dat zij er ook bij horen. De hiervoor geschetste verbondenheid kan niet enkel en
alleen worden verklaard als een reactie op processen van uitsluiting. Voor deze jongeren
gaat er ook een sterke aantrekkingskracht uit van hun verbondenheid met de Turkse
Nederlanders en/of de islam waardoor ze zich in Nederland emotioneel en praktisch
gesteund en thuis voelen.
213 ‘nooit nederlander genoeg ’
