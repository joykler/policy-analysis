rekening te houden met deze leeftijdsverschillen. Dit doen we aan de hand van multiva-
riate regressietechnieken. Wanneer verschillen in de tekst worden benoemd, betekent dit
dat ze significant zijn.
We zijn ons ervan bewust dat oorzaken en gevolgen van afstand vaak nauw met elkaar ver-
weven zijn. Voor ‘harde’ uitspraken over de causale relatie is longitudinaal onderzoek
noodzakelijk. Een migrant die geen werk heeft, kan bijvoorbeeld op sociaal-culturele
afstand van de Nederlandse samenleving komen te staan door de beperkte mogelijkheden
om in contact te komen met autochtonen. Andersom kan sociaal-culturele afstand een
belemmering vormen voor de arbeidsmarktpositie. De toegang tot bepaalde, nuttige
sociale netwerken kan zijn afgesloten of bepaalde culturele competenties en vaardigheden
die nodig zijn om succesvol te solliciteren, kunnen ontbreken of achterblijven.
4.4.1 Gezondheid en welbevinden
Om een beeld te krijgen van hoe de sociaal-culturele categorieën en gezondheid en wel-
bevinden met elkaar verbonden zijn, kijken we naar de ervaren gezondheid, of iemand zich
ongelukkig voelt en de perceptie van de eigen leefsituatie. Deze indicatoren zeggen iets
4
over het dagelijks functioneren en over de ervaren kwaliteit van leven.
De relatie met gezondheid
In figuur 4.1 staat per sociaal-culturele categorie aangegeven met een (zeer) slechte
gezondheid. Migranten uit de categorie ‘segregatie’ rapporteren de slechtste gezondheid;
ongeveer een op de zeven geeft aan dat de gezondheid (zeer) slecht is. Ook de categorieën
‘etnisch geïsoleerd’ en ‘geïsoleerd en georiënteerd op Nederland’ hebben in vergelijking
met de andere categorieën vaak een (zeer) slechte gezondheid. Het aandeel met een
slechte gezondheid ligt bij de vier andere categorieën rond de 5%.
92 sociaal -culturele categorieën : migranten op afstand
