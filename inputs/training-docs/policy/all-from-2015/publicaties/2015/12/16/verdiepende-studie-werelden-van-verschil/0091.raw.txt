gieuze beleving gaat juist samen met een kleinere kans om onder deze categorie te vallen.
Ook generaties lijken bepalend: de tweede generatie heeft een veel grotere kans dan de
eerste generatie.
De Surinaamse en Antilliaanse Nederlanders behoren (ook wanneer men rekening houdt
met kenmerken) veel vaker tot de categorie ‘assimilatie’ dan de Marokkaanse en vooral
Turkse Nederlanders. De Turkse groep heeft de kleinste kans om tot deze categorie te
behoren.
Hybride categorieën: vaak dubbele oriëntatie en bindingen
De overige drie categorieën van sociaal-culturele afstand (‘gematigde segregatie’, ‘geïso-
leerd en georiënteerd op Nederland’ en ‘dubbele bindingen’) zijn meer hybride van aard: er
zijn zowel banden met Nederland als met de herkomstgroep. In tabel 4.5 zijn deze drie
hybride categorieën weergegeven.
De categorie ‘gematigde segregatie’ – vaak wel dubbele bindingen, maar waarbij de
nadruk vooral bij de herkomstgroep ligt en de culturele afstand groot is – komt vooral veel
voor bij de Turkse en Marokkaanse groep. Ongeveer de helft van deze migranten kan tot
deze categorie worden gerekend. Typerend is de sterke mate van religieuze oriëntatie.
Er zitten naar verhouding meer mannen dan vrouwen in deze categorie, maar de verschil-
len zijn niet heel groot. Het aandeel migranten van de tweede generatie is kleiner dan
gemiddeld. Ook het opleidingsniveau wijkt niet veel af van gemiddeld, al is het aandeel
hogeropgeleiden wel wat lager. Het deel dat betaald werk heeft, is wel even groot als
gemiddeld. Een verhoudingsgewijs groot deel is werkzaam in een baan van een laag
niveau. Het inkomen is dan ook wat lager dan gemiddeld.
De categorie ‘dubbele bindingen’ is wat betreft de leeftijdsopbouw, het aandeel migranten
van de tweede generatie en geslacht heel doorsnee; de verschillen met de andere sociaal-
culturele categorieën zijn beperkt. De structurele posities zijn wel beter dan gemiddeld: de
migranten in deze categorie zijn hogeropgeleid, hebben vaker betaald werk en zijn minder
vaak werkzaam aan de onderkant van de beroepsladder dan gemiddeld. De Nederlandse
taalbeheersing is goed en men woont in wijken met relatief veel autochtone Nederlanders.
De religieuze oriëntatie is naar verhouding juist minder sterk.
Er zitten relatief weinig jongeren en leden van de tweede generatie in de categorie ‘geïso-
leerd en georiënteerd op Nederland’. Vrouwen zijn daarin juist oververtegenwoordigd.
Al is het aandeel autochtonen in de wijk relatief laag, dit laat onverlet dat de Nederlandse
taalbeheersing sterk is. Het opleidingsniveau wijkt niet veel af van het gemiddelde, al is het
aandeel dat een opleiding op het laagste niveau heeft genoten wel wat kleiner. Dit wordt
gereflecteerd in het kleine deel dat een baan heeft op het laagste niveau, maar niet in een
gemiddeld hoger inkomen. Minder dan de helft heeft een sterke religieuze oriëntatie. Dat
aandeel is alleen kleiner bij de twee categorieën die op de kleinste afstand staan van
Nederland; de categorieën ‘assimilatie’ en ‘nadruk op Nederland’.
90 sociaal -culturele categorieën : migranten op afstand
