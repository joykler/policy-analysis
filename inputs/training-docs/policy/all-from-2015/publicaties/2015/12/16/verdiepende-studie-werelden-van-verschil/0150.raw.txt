6.6.5 Behoefte aan avontuur
Voor een deel van de jongeren geldt dat de gewelddadige jihad aantrekkelijk is omdat het
beantwoordt aan een behoefte aan avontuur (vgl. Bartlett et al. 2010). Jongeren vinden het
‘cool’ en opwindend om deel te nemen aan zo’n internationaal ‘avontuur’. De marketing
rondom rekrutering voor de gewelddadige jihad is hier dan ook op gericht: het wordt
gepresenteerd als een groot avontuur waar men lekker mag schieten (Bartlett en Miller
2012).
Er is bijvoorbeeld een groep geweest, die niet meer naar school ging, onregelmatig en weinig inkomen
hadden en nog wel een keertje aangehouden werden. Die denken op een gegeven moment: ‘Ik ben 18,
en nu, hè? Hoe ga ik nou m’n leven zo oppakken dat ik toch nog in de hemel kom of dat mijn ouders
trots kunnen zijn?’ Dus die gaan uit een ander motief. En die gaan voor het avontuur. Want die heb je
natuurlijk ook. Mooie verhalen, hoor! Met z’n allen in een auto de woestijn in, dan even afknallen.
En je krijgt een training en je wordt verzorgd, er zijn vrouwen, je hebt inkomen, want dat hebben ze
natuurlijk ook gewoon, je hebt vrije dagen, je hebt een huis met een zwembad en je moet ook gaan
schieten. Kijk, onder die voorwendselen gaan ze die kant op, want de realiteit is weer een heel ander
verhaal.
6.6.6 Behoefte aan meer handelingsvrijheid
Binnen de Marokkaanse en Turkse cultuur worden meisjes strikter opgevoed dan jongens
(Pels en De Ruyter 2011). Uit angst dat meisjes door ongepast gedrag de familie-eer schen-
den, wordt hun handelingsvrijheid binnen meer traditionele Turks- en Marokkaans-
Nederlandse gezinnen beperkt. De islam kan voor hen een manier zijn om autonomie en
vrijheid te verwerven (Pels en De Gruijter 2006). Binnen het radicale gedachtegoed vinden
meisjes munitie om een grotere mate van (persoonlijke) vrijheid uit te onderhandelen.
Meisjes kunnen ideeën vanuit de radicale islam gebruiken om een grotere handelingsvrij-
heid te legitimeren en tegelijkertijd een ‘goed’ of ‘eervol’ meisje te zijn.
De salafistische moskeeën staan er bijvoorbeeld ook wel bekend om dat ze bemiddelen bij de ouders
als hun dochter zegt van: ‘Help, ik word uitgehuwelijkt.’ Dan is het handig voor de meiden om naar
een salafistische imam te gaan, want ze weten zeker dat die zal bemiddelen en tegen uithuwelijken is.
De vrouw mag zelf kiezen en heeft in ieder geval altijd vetorecht. Dat ligt dus in sommige Turkse en
Marokkaanse gezinnen anders dus dat levert die meiden wel winst op. Plus ook, die salafistische mei-
den, die zijn toch vaak wel redelijk serieus, en als men serieus bezig is met dat geloof, is men meestal
ook wel redelijk serieus met onderwijs bezig. Ook al is dat onderwijs dan niet bedoeld voor een car-
rière, maar om een goeie moeder te worden, zeg maar. De term ‘serieus’ wordt dan ook altijd gebruikt
ook door ouders: dat is een serieus meisje. Dat levert ze status op en ook vertrouwen. Je ziet dat die
meiden vaak iets meer ruimte krijgen van de ouders, omdat die ouders denken van: ‘O, ik kan haar
toch wel vertrouwen.’ Dus ja, ze winnen er wel degelijk iets mee.
De etnische gemeenschap waarin de Turkse en Marokkaans-Nederlandse jongeren
opgroeien, kent een strikte seksuele moraal, vooral voor meisjes. Er is geen tolerantie voor
het opdoen van seksuele ervaringen vóór het huwelijk (Sterckx 2015). Tegelijkertijd hebben
jongeren wel seksuele gevoelens en verlangens om ermee te experimenteren. De strenge
149 groepen op grote afstand : achtergronden van islamitisch
radicalisme en extremisme
