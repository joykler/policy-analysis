ren de werkelijkheid tot proporties die passen bij het wereldbeeld dat jongeren over de
islam en over hun gerichtheid op politieke en etnische groeperingen.
Ervaren uitsluiting
De onderscheiden dimensies van de sociaal-culturele positie hangen sterk met elkaar
samen. De relatief sterke inbedding in de eigen gemeenschap, de identificatie met de her-
komstgroep en als moslim beïnvloeden hoe tegen moslimextremisme wordt aangekeken.
Politiek-etnische en religieuze scheidslijnen binnen de Turkse samenleving (in Turkije en in
Nederland) zijn medebepalend voor welke contacten worden aangegaan, met welke groe-
pering men zich identificeert en tegen welke men zich afkeert. Dat een ander referentie-
kader wordt gehanteerd, en dat de identificatie en sociale inbedding relatief sterk op de
herkomstgroep en op de islam zijn gericht, kan evenmin los worden gezien van hoe jonge-
ren van Turkse en Marokkaanse afkomst hun positie in Nederland ervaren en definiëren.
Veel jongeren hebben het gevoel dat ze er niet bij horen en dat ze apart worden behandeld
vanwege hun herkomst en geloof. Dat doet zich voor op allerlei niveaus. In alledaagse situ-
aties worden bijvoorbeeld soms ogenschijnlijk oppervlakkige vragen gesteld over waar
jongeren vandaan komen of er wordt een opmerking gemaakt over dat ze zo goed
Nederlands spreken. Het is soms goed bedoeld, maar het wordt ervaren als buitensluiten,
het komt over alsof de jongeren niet als Nederlander maar als vreemdeling worden gezien.
Ook met opmerkingen als ‘je bent heel anders dan andere Marokkanen’ voelen jongeren
zich apart gezet: ze willen gezien worden als individu en burger van Nederland en niet door
anderen aangesproken worden als lid van een groep. Dit geldt zeker als de context voor dit
soort vragen en opmerkingen er niet toe doet, bijvoorbeeld bij sollicitaties, waardoor jon-
geren het gevoel hebben dat het negatieve stereotype over ‘de’ Marokkaanse of Turkse
groep op hen wordt geprojecteerd. Vrouwen die een hoofddoek zijn gaan dragen, merken
ook verschil in bejegening: ze krijgen dan opeens vaker vervelende opmerkingen op straat
en op het werk, er wordt vaker verondersteld dat ze geen Nederlands spreken of laag-
opgeleid zijn. Het is ook merkbaar in de wijze waarop extra op migrantenjongeren wordt
gelet, bijvoorbeeld op de werkvloer. Een breed gedeeld gevoel van Marokkaans- en Turks-
Nederlandse jongeren is dat ze zich extra moeten bewijzen (‘je begint met 1-0 achter’),
dat fouten in het werk zwaarder worden aangerekend en dat ze minder kansen op werk en
carrière hebben.
Vrijwel alle jonge Marokkaanse mannen in ons onderzoek hebben de ervaring regelmatig
door de politie staande te worden gehouden. In het onderzoek onder de Turks-
Nederlandse jongeren hebben we dit veel minder vaak gehoord. In het groepsgesprek met
lageropgeleide Marokkaanse Nederlanders werd op de vraag: ‘Wat is typisch Marokkaans?’
spontaan gereageerd met: ‘Stop! Politie!’ Zo vaak overkomt het deze jongeren kennelijk
dat de politie hen staande houdt. Bij hogeropgeleide Marokkaans-Nederlandse jongens
lijkt dit minder vaak te gebeuren, maar ook zij geven aan meer dan eens staande te zijn
gehouden door de politie zonder dat daarvoor een duidelijke reden is. Dat de politie zich
aan ethnic profiling schuldig maakt, is voor deze jongeren geen vraag. Het draagt bij aan het
25 samenvatting en slotbeschouwing
