bepaalt en nog onbekende belangen heeft bij het zwartmaken van moslims. De complot-
theorieën laten wederom zien hoe moeilijk de jongeren het vinden om IS een plaats te
geven in hun wereldbeeld. En hoe onmachtig ze zich voelen om zich te verweren tegen de
negatieve beeldvorming over moslims, vaak veroorzaakt door plegers van terroristische
aanslagen die zich daarbij beroepen op de islam. Door het islamitisch terrorisme ontstaat
er immers een connectie tussen deze jongeren zelf als moslims enerzijds en moreel hoogst
verwerpelijke toestanden anderzijds.
Terugvallen op complottheorieën om de wereld begrijpelijker te maken, is natuurlijk niet
voorbehouden aan moslimjongeren. We zien datzelfde mechanisme ook bij andere
groepen. Volgens de Amerikaanse psycholoog Ted Goertzel (1994) zijn mensen uit etnische
minderheden, die weinig vertrouwen in de overheid en in de mensen om hen heen hebben
en die anomie ervaren, vatbaarder voor het geloven in complottheorieën (zie ook Stempel
et al. 2007). Dat geloof wordt verder aangewakkerd door het besef dat men wordt gediscri-
mineerd of een slachtoffer is van ‘het systeem’ (Nanninga 2005). Sunstein en Vermeule
(2009) beargumenteren dat complottheorieën vooral aantrekkelijk zijn voor mensen met
wantrouwen in ‘knowledge producing institutions’. In het geval van de Marokkaans-
Nederlandse jongeren is het wantrouwen jegens media en politici erg groot. Met andere
woorden: het is voor de jongeren moeilijk te begrijpen dat IS verschrikkelijke daden zou
verrichten én islamitisch is. Daarom zoeken ze een alternatieve verklaring, waarbij de tradi-
tionele ‘vijand’ (het Westen / de vs / Israël) of een ongrijpbare verborgen elite (die vaak een
rol speelt in diverse complottheorieën) verantwoordelijk is voor de daden van IS.
Heb je dat filmpje gezien van dat er twee gasten met bivak staan, helemaal gekleed en
mm2
dat er een kerel in het midden zit op z’n knieën, met zo’n oranje ding? Daar hoef je echt
geen multimedia engineer voor te zijn om te zien dat het nep is. Als jij ook al hun filmpjes
opzoekt op internet, heeft dat een heel andere structuur. Het filmpje ziet er… Ik denk dat
het een beetje propaganda en neppe filmpjes rondgaan.
l1 Ja, maar wie maakt die filmpjes?
mm2 Dat weet ik niet. Degene die aan de andere kant staat. Diegene die oorlog met hem
voert. Terwijl eigenlijk met dat filmpje toen… Ik weet eigenlijk niet waarom dit allemaal
is. Dit is niet waarom ik dit gesprek voer. Dit is meer van: ik vertel wat ik heb gezien.
Waarom dit gedaan wordt, weet ik echt niet. Maar toen ik de filmpjes zag, moest ik echt
lachen, want dat filmpje ziet er heel erg nep uit. Dan wordt er een man onthoofd, terwijl
je een isis-filmpje zoekt op internet, kun je heel makkelijk een echte vinden waarin
iemand wordt onthoofd. Waarom wordt er een neppe gemaakt?
l1 Net ging je uitleggen dat isis een complot is. Of dat je denkt dat dat een complot is.
Hoe zit dat? Dat wil ik wel horen.
mm2 Ik denk dat de elite, de zionisten gewoon een derde wereldoorlog aan het plannen zijn.
En zo proberen ze een beetje, niet een beetje, gewoon de islam… als reden voor die oor-
log…
l2 ...een beetje de schuld te geven.
mm2 Ja, de schuld te geven.
mm3 Zwartmaken.
235 met twee maten gemeten
