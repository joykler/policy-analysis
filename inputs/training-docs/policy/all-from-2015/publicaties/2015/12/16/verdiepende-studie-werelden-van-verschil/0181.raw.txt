ze zich aan de Nederlandse media die de pkk als een vrijheidsbeweging of guerrillabewe-
ging aanduiden:
…terwijl ze wel 40.000 doden op hun naam hebben staan. […] Het zijn gewoon terroris-
bv12
18
ten. 
In het licht van de etnische en religieuze scheidslijnen in het conflict in Syrië sympathiseert
een deel van de soennitische Turkse Nederlanders volgens de deskundigen met de
soennitische Syriërs en daarmee ook met IS, voor zover deze beweging voor belangen van
soennieten opkomt. De soennitische Turkse Nederlanders voelen zich het meest met soen-
nitische partijen in Syrië verbonden en niet met de Turkse pkk, aan de pkk gelieerde
Koerdische partijen in Syrië en de sjiitische minderheid van president Assad:
Heel veel soennitische Turkse Nederlanders vinden dat Europa natuurlijk faalt in het ver-
ev2
zet tegen Assad, en dat facet zien zij in religieuze termen. Dus: ‘Wij soennieten worden in
de steek gelaten. Er komt niemand op voor ons, soennieten.’ Dat heb ik van heel veel
Turkse Nederlanders – nou, heel veel – maar wel gehoord. […] isis is natuurlijk verschrik-
kelijk, maar aan de andere kant: zij komen wel voor ons op. En ik denk dat ook bij veel
jongeren die houding is doorgesijpeld.
Om deze anti-Assad-houding onder de soennitische Turks-Nederlandse jongeren te kun-
nen begrijpen, is een korte terugblik in de recente geschiedenis van Syrië van belang, waar-
bij de alawietische achtergrond van de huidige president Bashar al-Assad een belangrijke
rol speelt. De alawieten, niet te verwarren met de alevieten in Turkije, behoren tot de sjiiti-
sche groep in Syrië en zijn daar met ruim 10% van de bevolking een minderheid. Hoewel de
alawieten numeriek een ondergeschikte positie innemen, hebben ze door hun samen-
werking met het Franse koloniale bewind, dat in 1946 eindigde, een belangrijke machtspo-
sitie opgebouwd. Na twee decennia van politieke chaos en instabiliteit vond er in 1966
onder aanvoering van Hafez al-Assad, de vader van de huidige president, een militaire
coup plaats. Hafez al-Assad was een overtuigd nationalist en werkte toe naar een seculiere
samenleving waarin islamitische tegenspraak niet werd geduld en waarin de staat een
omvangrijke geheime dienst neerzette om de soennitische meerderheid op hun plek te
houden. De verwachte hervormingen van Bashar al-Assad, die zijn vader in 2000 opvolgde,
bleven uit terwijl de economische macht van de alawietische elite groeide. In 2010 (de Ara-
bische Lente) was het de omvangrijke en vooral ook arme groep soennitische moslims die
in opstand kwam tegen de armoede en het dictatoriale regime van Assad (Muns 2013).
Het feit dat Assad deze volksopstand van de onderdrukte soennitische meerderheid –
ondersteund door partijen zoals de soennitische IS – op harde wijze probeert neer te slaan,
maakt dat sommige soennitische Turken in Nederland meer sympathiseren met IS dan met
Assad en de pkk, die IS juist bestrijden.
7.3.4 Visie op IS van Koerdische en alevitische jongeren
De steun voor IS die we zien bij een deel van de Turks-Nederlandse jongeren, voor zover IS
de strijd tegen de pkk en tegen het regime van Assad ondersteunt, geeft uitdrukking aan
180 ‘nooit nederlander genoeg ’
