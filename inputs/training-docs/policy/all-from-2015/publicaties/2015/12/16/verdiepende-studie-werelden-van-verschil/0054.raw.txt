ren (Hagendoorn et al. 2003). Werkloosheid en een zwakke arbeidsmarktpositie daaren-
tegen kunnen migranten meer buiten de samenleving plaatsen en hun motivatie om zich
aan te passen ondermijnen (Hagendoorn et al. 2003; Heath en Roberts 2006). Ze krijgen
het gevoel er niet bij te horen, voelen zich weinig verbonden met de ontvangende samen-
leving en zijn weinig ontvankelijk voor de heersende normen en waarden (Heath en
Roberts 2006; De Vroome et al. 2014). Uit onderzoek blijkt dat vooral migranten die niet
willen of kunnen werken zich minder met Nederland identificeren, terwijl migranten met
een hogere beroepsstatus zich juist meer Nederlands voelen (De Vroome et al. 2014).
Onder de grootste vier migrantengroepen in Nederland is de werkloosheid relatief hoog
(17% tot 21% in 2013), vergeleken met de autochtone bevolking (7% in 2013). Vooral de
Marokkaanse tweede generatie en de Antilliaanse eerste generatie springen eruit: zij verto-
nen van alle groepen het hoogste aandeel werklozen (resp. 26% en 23%) (cbs 2014).
In onderzoek wordt vaak gevonden dat hogeropgeleide migranten op kleinere sociaal-
culturele afstand tot de ontvangende samenleving staan. Er zijn echter ook studies die het
omgekeerde laten zien. Onderzoek naar de integratieparadox laat zien dat juist de hoogst-
opgeleiden migranten (groeps)discriminatie ervaren, negatiever over autochtonen oor-
delen en zich door de ontvangende samenleving voelen afgewezen (Buijs et al. 2006;
Gijsberts en Vervoort 2009; Kessler et al. 1999). Een hogere opleiding kan een grotere
bewustwording van de mate van etnische ongelijkheid tot stand brengen. Ook kan sociaal-
economische mobiliteit samengaan met meer negatieve ervaringen met de autochtone
bevolking, bijvoorbeeld via de blootstelling aan discriminatie. Studies uit de Verenigde
Staten lieten zien dat negatieve ervaringen voor een hogere mate van etnische identificatie
onder hogeropgeleide zwarte Amerikanen zorgen, en ook voor meer ervaren discriminatie
(Gay 2004; Hochschild 1995). Gezien het gemiddeld genomen veel hogere opleidingsniveau
van migranten van de tweede generatie, vergeleken met die van de eerste, zal dit vooral in
deze groep een rol spelen.
Taalbeheersing
Om kennis te nemen van de ontvangende samenleving en om met autochtonen in contact
te komen, is het beheersen van een gemeenschappelijke taal een belangrijke voorwaarde.
Door de taal te leren, raken migranten meer bekend met het reilen en zeilen in de ontvan-
gende samenleving. Dit vergemakkelijkt de identificatie met deze samenleving (Esser
2004). Eerder onderzoek liet zien dat een slechtere beheersing van de ‘bestemmingstaal’
samenhangt met meer sociale afstand (Martinovic et al. 2009) en met minder identificatie
met het land van bestemming (Phinney et al. 2001; Remennick 2004; Verkuyten en Marti-
novic 2012; Vervoort 2011). Vooral bij de (oudere) eerste generatie migranten uit Turkije en
Marokko is taalbeheersing een probleem: 33% van de Turkse en 24% van de Marokkaanse
migranten van de eerste generatie heeft moeite met Nederlands spreken. Voor Surinaamse
en Antilliaanse Nederlanders geldt dat vrijwel niemand daar moeite mee heeft (Huijnk en
Dagevos 2012). Dit is logisch: het Nederlands is de officiële taal in Suriname en de (voorma-
lig) Nederlandse Antillen.
53 eerder onderzoek naar sociaal -culturele afstand
