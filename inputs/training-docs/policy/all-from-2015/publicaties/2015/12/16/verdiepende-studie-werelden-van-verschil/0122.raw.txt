economische achterstand). Als dat het geval is, worden tegenstellingen tussen groepen
steeds moeilijker overbrugbaar.
Dat zien we in dit hoofdstuk vooral terug bij de Roma, een groep die ondanks de zeer
beperkte omvang van de groep al jaren hoog op de beleidsagenda staat. Zij staan in zowel
sociaal, economisch als ruimtelijk opzicht ver af van de Nederlandse samenleving.
Deels lijkt hier sprake te zijn van een zelfgekozen afstand, waar weinig onvrede over lijkt te
zijn binnen de groep. Dit is anders bij de Somalische groep. Somaliërs in Nederland voelen
zich relatief goed thuis en staan open voor contact, maar de mate van sociaal-econo-
mische participatie is beperkt. Veel Somaliërs in Nederland zijn laagopgeleid en het aan-
deel dat een baan heeft, is laag. Op termijn kan dit tot een toenemende onvrede binnen de
Somalische groep leiden. Bij de Chinese eerste generatie lijken er weer andere processen te
spelen. De groepsgrenzen lijken eerder te zijn ontstaan door de sterke gerichtheid op
economische participatie dan uit het bewust creëren van afstand. De relatieve openheid
ten aanzien van het aangaan van relaties met mensen buiten de Chinese gemeenschap
ondersteunt dit idee, net als de positieve beeldvorming over de Chinese groep in
Nederland. Toch is er wel een interne groepsdynamiek, die vooral naar voren komt in ban-
den tussen mensen uit dezelfde herkomststreek en in het werkveld van de horeca.
Noten
1 Onder recente migranten bevindt zich ook een groep illegale Chinezen. In verschillende studies wordt
melding gemaakt van de aanwezigheid van illegale Chinezen in Chinese restaurants, en van de Chinese
betrokkenheid bij mensensmokkel (Knotter et al. 2009; Vogels et al. 1999). Hoewel dit bij uitstek een
groep op afstand zou kunnen zijn, hebben we onvoldoende informatie om hier een accuraat beeld van
te kunnen schetsen. Zowel over de omvang als over de problemen die in deze groep spelen, is weinig
bekend.
2 Berkel-Enschot, Capelle aan den IJssel, Ede, Epe, Gilze-Rijen, Lelystad, Nieuwegein, Oldenzaal, Spijke-
nisse, Utrecht en Veendam.
3 http://statline.cbs.nl/Statweb/publication/?DM=SLNL&PA=37325&D1=0&D2=0&D3=0&D4=0&D5
=64-65,199&D6=l&HDR=T&STB=G1,G2,G3,G4,G5&vw=T.
121 nederlandse onderzoeksliteratuur over andere groepen op
afstand
