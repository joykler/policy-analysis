De beleving van het meten met twee maten draagt voor de jongeren in belangrijke mate
bij aan het gevoel in de Nederlandse samenleving waar ze deel van (willen) uitmaken toch
telkens weer apart gezet te worden.
Politiek, wetenschappelijk onderzoek en stigma
Sommige jongeren maken zich zorgen over de in hun ogen toenemende negatieve aan-
dacht voor Turkse groeperingen in de Nederlandse samenleving. In de gesprekken komen
twee recente rapporten ter sprake die naar de beleving van veel van de respondenten heb-
ben bijgedragen aan de deuk in het imago van Turks-Nederlandse jongeren: de peiling van
forum/Motivaction Nederlandse moslimjongeren en de Arabische Herfst (2014) en het rapport
22
Antisemitisme onder jongeren in Nederland van Van Wonderen en Wagenaar (2015).
Ten aanzien van het rapport Antisemitisme onder jongeren in Nederland uiten diverse jongeren
hun verontwaardiging over de eenzijdige berichtgeving in de media en in de politiek, in het
bijzonder de uitspraken van minister Asscher. De berichtgeving over dit onderzoek en de
reactie van Asscher hierop zouden zich volgens de respondenten te eenzijdig op de antise-
mitische gevoelens onder de moslimjongeren hebben gericht, terwijl de wijder verspreide
islamofobische sentimenten onder autochtone jongeren ter zijde werden geschoven. De
reactie op dit rapport bevestigde daarom voor de jongeren het meten met twee maten en
wijst op het wantrouwen dat in Nederland jegens moslims en islam bestaat. jm34 zegt
daarover:
Op nu.nl [lees je] dat de minister het heel erg zorgwekkend vindt dat toch een best groot
jm34
deel van de Turkse jongeren antisemitisch ingesteld is. Dan lees je tussen alle paragrafen
door een heel klein paragraafje dat het orgaan dat het onderzoek heeft gedaan [het]
toch [ook] wel zorgwekkend vindt dat tegenover de 14, 17% van de Turkse jongeren die
antisemitisch ingesteld zouden zijn, 40% van de autochtone jongeren ook negatief zijn
tegenover de allochtone jongeren. En daar gaat het helemaal niet over. […] En dat is pre-
cies waar wij het over hebben. De beeldvorming en de bijdrage van de minister daaraan
en dat is pas…
jm33 Continu twee maten natuurlijk.
Ook de bevindingen van de peiling van forum/Motivaction heeft zijn sporen bij de Turks-
Nederlandse jongeren achtergelaten. De door ons geïnterviewde jongeren en deskundigen
benadrukken dat ze zich niet in het beeld van het rapport van forum/Motivaction herken-
nen en dat er daarom door de media en politiek een onjuist beeld van Turks-Nederlandse
jongeren is neergezet. Tijdens de gesprekken geven de respondenten verschillende rede-
nen aan waarom de uitkomsten van de peiling niet kunnen kloppen. Ten eerste is er een
groep respondenten die zegt dat er te veel verdeeldheid binnen de Turkse gemeenschap is
en dat het alleen daarom al onmogelijk is dat er over bepaalde onderwerpen voor 90%
overeenstemming zou bestaan. Ten tweede wijzen andere Turks-Nederlandse jongeren
erop dat ze in hun eigen Turkse omgeving niet of nauwelijks jongeren kennen die pro-IS
zijn.
203 ‘nooit nederlander genoeg ’
