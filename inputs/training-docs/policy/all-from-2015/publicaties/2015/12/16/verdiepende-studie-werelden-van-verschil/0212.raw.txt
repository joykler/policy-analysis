Het gevoel door de Nederlandse samenleving niet toegelaten of op afstand te worden
gehouden, brengt jongeren ertoe zelf afstand te nemen en te houden, en situaties waarin
ze zich buitengesloten kunnen voelen te vermijden.
Dat bewijst dat we wel wat van de Nederlandse cultuur hebben meegekregen, maar
jm24
omdat dat een muur te hoog is voor ons, dat de gemiddelde Nederlander ons niet accep-
teert als Nederlander zijnde en omdat de muur alleen maar hoger wordt, dan is het ook
voor ons niet meer reëel om de muur te beklimmen, want het wordt te moeilijk voor ons.
We rennen eigenlijk naar de Nederlandse cultuur, maar we worden afgeremd door de
Nederlanders zelf eigenlijk. Daardoor nemen we weer afstand van: ‘Oké, dan dat maar
niet, dan lopen we weer terug.’ […] Doordat Nederland zo gedacht heeft voor ons, heeft,
hoe noem je dat, heeft geacteerd, laat ik [het] maar zo zeggen, zijn we een beetje ver-
plicht geraakt om afstand te nemen.
Binnen de eigen Turkse groep kunnen de jongeren op meer steun en begrip rekenen.
De gedeelde waarden, het wederzijdse begrip en de vanzelfsprekendheid niets te hoeven
of moeten uitleggen binnen de eigen groep, contrasteert met de ervaringen met de domi-
nante Nederlandse samenleving en helpt om met het negatieve klimaat jegens moslims
om te gaan.
Ja, je spreekt dezelfde taal. Je deelt dezelfde waarden. Vooral nu, als er heel veel negativi-
jv14
teit over de islam speelt, dan kan je bij ze terecht. Dan kan je met ze praten en die begrij-
pen je dan ook. […] Dat zijn wel de mensen die je kunnen begrijpen dan. Je kan dan niet
zo makkelijk bij een Nederlandse vriendin terecht en klagen over dat er zo veel negativi-
teit rondom islam bestaat.
7.6 Conclusies
In dit hoofdstuk hebben we antwoorden geformuleerd op de volgende twee centrale
onderzoeksvragen:
– Welke ontwikkelingen zijn er waar te nemen in de sociaal-culturele positie van jonge-
ren van Turkse afkomst, met bijzonder aandacht voor ontwikkelingen ten aanzien van
steun voor religieus gemotiveerd geweld en jihadgroepen zoals IS?
– Door welke factoren wordt de sociaal-culturele positie van jongeren van Turkse
afkomst beïnvloed? Welke factoren zijn van invloed op de steun voor (religieus gemo-
tiveerd) geweld en jihadgroepen zoals IS? En welke factoren zijn van invloed op het
tegengaan van steun hiervoor?
Deze onderzoeksvragen hebben we in dit hoofdstuk beantwoord door veel aandacht te
besteden aan de omgeving waarin de Turks-Nederlandse jongeren leven en zijn opge-
groeid. We doelen hiermee op de Nederlandse samenleving waarin ze vaak zijn geboren en
gesocialiseerd. We doelen met deze omgeving ook op de Turkse kaders en scheidslijnen
waarbinnen ze zijn gesocialiseerd en waarmee ze zich ook verbonden voelen. Deze gecom-
bineerde socialisatie in deels Nederlandse, Turks-Nederlandse en Turkse omgevingen geeft
211 ‘nooit nederlander genoeg ’
