12 vrijetijdscontacten met andere migrantengroepen
13 etnische achtergrond van verenigingsleden
14 contact met vrienden of kennissen uit herkomstgroep
15 contact met buren of buurtgenoten uit herkomstgroep
16 contacten met herkomstland
c culturele afstand
17 gelijkheid van lhbt’s en heteroseksuelen
18 gelijkheid van mannen en vrouwen
19 scheiding van kerk en staat
20 het recht op zelfbeschikking
Kader 4.1 De latenteklassenanalyse toegelicht
De latenteklassenanalyse (latent class analysis oftewel lca) is een statistische methode dat als doel
heeft om aan de hand van een aantal geobserveerde variabelen een achterliggende, niet-geobser-
veerde variabele te identificeren (Vermunt 2004). De methode werd rond 1950 ontwikkeld door
socioloog en sociaal-psycholoog Paul Lazersfeld. Het is een systematische manier om kenmerken
in te delen in homogene, gelijksoortige groepen. De groepen staan niet vooraf vast, maar worden
juist afgeleid uit de data (Hagenaars en McCutcheon 2002).
Een latente klasse wordt beschreven met een reeks voorwaardelijke kansen (latent class probabili-
ties), die voor iedere mogelijke score op de geobserveerde variabelen wordt berekend. Deze kans
geeft aan hoe waarschijnlijk het is dat een respondent een bepaalde score op de geobserveerde
variabelen heeft behaald. Een respondent wordt vervolgens toegekend aan de klasse die voor
hem het meest waarschijnlijk ‘passend’ is. Hoe meer de kenmerken van een individu en de ken-
merken van de latente klasse overlappen, des te groter is de kans voor dat individu om tot die
klasse te behoren.
De latenteklassenanalyse laat zien dat migranten (uit de grootste vier groepen) in
Nederland in zeven categorieën kunnen worden ingedeeld. In kader 4.2 en de bijlagen B4.2
t/m B4.4 op www.scp.nl worden de achtergronden van deze analyse toegelicht.
76 sociaal -culturele categorieën : migranten op afstand
