horen in de kringen van radicalen en voor de boodschap dat ze in Syrië wèl iets kunnen
betekenen, dat daar mensen zijn die op hun bijdrage zitten te wachten.
Ze worden hier uitgekotst, en [daar] worden ze zo erg gerespecteerd, helden, en kunnen
mh2
ze iets betekenen voor de mensheid. Ik denk echt dat als je zo ver bent, als je misschien
20, 25 bent, en je hebt je hele leven in discriminatie geleefd, nooit kansen gehad, dat je
daar best vatbaar voor kan zijn. Ik keur het niet goed, maar ik denk wel dat die gedachte
er kan zijn. En dat is ook wat je ziet. Want er zijn 120 jongeren die kant op gegaan.
mh5 Als je hier aan tafel kijkt. Ik neem een voorbeeld aan onze vijf. Iedereen heeft minimaal
een mbo-4-diploma. Iedereen heeft ouders, iedereen heeft werk, inkomen of een huis.
Wij hebben die denkwijze niet, snap je? Ik zie dat iedereen redelijk wel wat kennis heeft
over de islam. Maar als je kijkt naar de mensen die dat wel doen, die naar IS gaan, die
hebben dat allemaal niet. Waardoor ze dat wel heel snel gaan doen.
mh1 Het is voornamelijk… Het zijn bepaalde invloeden van deze maatschappij die je daartoe
dwingen. En wat mij dan persoonlijk niet die kant op heeft geduwd, is gewoon een ver-
antwoordelijkheidsgevoel. En natuurlijk kennis over mijn eigen geloof. Als je dat al doet,
dan hoor je wel safe te zijn voor bepaalde invloeden die je triggeren om die kant op te
gaan. Dan nog begrijp ik heel moeilijk dat je uiteindelijk toch besluit om daarnaartoe te
gaan. Maar als ik er dan al over na moet denken, dan denk ik echt dat het een mengel-
moes is van alles. En de maatschappij, die is klote tegen je, en zelf ben je al niet hele-
maal… En je omgeving helpt je niet. En je islamitische kennis is niet in orde. En dat alle-
maal, al die verrotte dingen in één bekertje gestopt, kan jou uiteindelijk doen ontploffen.
De jongeren zeggen zelf immuun te zijn voor de lokroep van radicale predikers en ronse-
laars omdat ze over een aantal beschermingsfactoren beschikken: ze hebben een diploma,
een baan, een familie die om hen geeft en (de goede) kennis van de islam. Als je die
beschermingsfactoren niet hebt, ben je daarentegen een vogel voor de kat. Het beeld is
dus over het algemeen dat radicaliserende jongeren en Syriëgangers slachtoffers zijn van
de Nederlandse maatschappij (die hen uitsluit) en van figuren die belangen hebben bij de
conflicten in het Midden-Oosten en die kanonnenvlees zoeken onder de verdwaalde mos-
limjeugd van Europa. Hoewel de Marokkaans-Nederlandse jongeren afreizen naar Syrië of
het kalifaat absoluut afwijzen, kunnen ze wel tot op zekere hoogte begrijpen waarom som-
mige jongeren het wèl doen. De jongeren in de focusgroepen zien de Syriëgangers in de
eerste plaats als slachtoffers die je moet helpen, die je desnoods tegen zichzelf moet
beschermen. We horen niet dat ze worden gezien als helden naar wie men opkijkt (vgl.
forum 2014). Maar de jongeren beschouwen Syriëgangers ook zelden als risicofactor of
potentieel gevaar voor de Nederlandse samenleving.
Omdat ze Syriëgangers in de eerste plaats zien als slachtoffers, kunnen de meeste jongeren
zich niet vinden in de harde taal in de Nederlandse politiek en media over radicaliserende
jongeren en jihadisten. Verschillende jongeren benadrukken dat de zogenoemde jihadisten
doorgaans Nederlandse jongeren (en vaak nog kinderen) zijn. De manier waarop er over
hen wordt gesproken, plaatst hen buiten de Nederlandse samenleving. Ze koppelen dit aan
hun eigen ervaring dat ze omwille van hun Marokkaanse achtergrond door de Nederlandse
240 met twee maten gemeten
