samenleving hebben, zou dit tot minder gezondheidsproblemen leiden (Berry 1997). In een
onderzoek naar de gezondheid en het welbevinden van ouderen van Turkse, Marokkaanse,
Surinaamse en Antilliaanse herkomst werd gevonden dat ouderen op grotere sociaal-
culturele afstand van de Nederlandse samenleving een grotere kans op een aantal chroni-
sche aandoeningen hadden. Op andere indicatoren (zoals psychisch welbevinden) werden
geen effecten gevonden (Schellingerhout 2004; zie ook Jaber et al. 2003). Toch lijken er ook
nadelen te kunnen kleven aan het ingebed zijn in twee groepen. Balanceren tussen twee
culturen kan stressvol zijn, vooral voor de tweede generatie. De verwachtingen thuis en in
de samenleving kunnen met elkaar botsen, wat tot acculturatiestress en aanpassingsmoei-
lijkheden kan leiden (Berry en Sabatier 2010).
3.3.2 Beeldvorming, sociaal vertrouwen en participatie
Wanneer groepen in een samenleving niet met elkaar in contact komen, afwijkende nor-
men en waarden hebben en zich onderling niet verbonden voelen, kan dit tot interetnische
spanningen leiden (Bolt en Torrance 2005; Huntington 2004). Doordat men weinig over
elkaar weet, gaat men vooral af op vooroordelen. Wanneer individuen van verschillende
etnische groepen met elkaar in contact komen, kan dit tot begrip voor elkaar leiden, voor-
oordelen over en weer doen afnemen en de onderlinge beeldvorming verbeteren (Pettig-
rew en Tropp 2006). Als dit contact als positief wordt ervaren, kan het tot het besef leiden
dat er ook binnen de andere groep (grote) verschillen bestaan, waardoor hokjesdenken kan
afnemen (Brown 2000). Er is ook in Nederland veel empirisch onderzoek naar de relatie
tussen contact en beeldvorming gedaan. Er wordt in dat onderzoek vaak een sterk verband
tussen interetnische contacten en wederzijdse acceptatie gevonden (bv. Gijsberts en
Dagevos 2007; Vervoort 2011). Migranten die meer contacten met autochtone
Nederlanders hebben, denken vaak positiever over de andere groep. Deze relatie geldt ook
andersom. Als autochtone Nederlanders meer contact met migrantengroepen hebben, zijn
ze doorgaans positiever gestemd. In sociaal opzicht op afstand staan daarentegen kan
negatief doorwerken in de beeldvorming over anderen.
Sociaal-culturele afstand tot de ontvangende samenleving kan tot negatieve houdingen
ten opzichte van andere groepen leiden, maar kan ook meer algemeen leiden tot een ver-
laagd vertrouwen in de medemens of in instituties (Portes en Vickstrom 2011; Putnam
2007).
Dit zou zich ook kunnen uiten in het in mindere mate participeren in de ontvangende
samenleving. Denk bijvoorbeeld aan het doen van vrijwilligerswerk (maatschappelijke par-
ticipatie) en het stemmen bij verkiezingen (politieke participatie). Dat deze vormen van
participatie onder migrantengroepen doorgaans lager dan onder autochtone Nederlanders
liggen, is een empirische bevinding uit eerder onderzoek (zie bv. Dekker 2008; Schmeets
2011). De relatie met dimensies van de sociaal-culturele positie is echter nog nauwelijks
onderzocht.
Zich thuis voelen en zich geaccepteerd weten, zijn in ieder geval belangrijke voorwaarden
voor onderling vertrouwen in de samenleving. Processen van in- en uitsluiting worden
geacht van invloed op het sociaal vertrouwen te zijn. De verwachting die in eerder onder-
68 eerder onderzoek naar sociaal -culturele afstand
