Overheden kunnen proberen om hun ‘onderdanen’ in andere landen te beïnvloeden,
vooral wanneer een migrant nog over de nationaliteit van het land van herkomst beschikt.
Wanneer migranten een dubbele nationaliteit bezitten, dienen zij zich soms (buiten hun
eigen keuze om) formeel aan wetgeving die afwijkt van de Nederlandse wetgeving te hou-
den. Voor Marokkaanse Nederlanders is het (vrijwel) onmogelijk om afstand te doen van
hun Marokkaanse nationaliteit. Dit geldt ook voor de tweede en derde generatie. Omdat
inmiddels ook vrouwen de Marokkaanse nationaliteit mogen doorgeven, groeit hierdoor
het aantal Marokkaanse onderdanen in het buitenland gestaag (inmiddels zo’n 10% van de
Marokkaanse bevolking). Concreet houdt dit in dat veel Marokkaanse Nederlanders een
dubbele nationaliteit hebben. Via het staatsburgerschap heeft de Marokkaanse overheid
dus indirect invloed op Marokkaanse Nederlanders. Het Marokkaans staatsburgerschap
hoeft geen negatieve consequenties voor individuen te hebben. Toch kan het feit dat er
geen individuele keuze is in sommige gevallen een belemmering zijn.
Bij geboorte moeten kinderen bijvoorbeeld worden ingeschreven bij de Nederlandse bur-
gerlijke stand én het Marokkaans Consulaat. Hoewel het mogelijk is het kind níét bij het
consulaat aan te geven, kan dit op lange termijn vervelende consequenties hebben:
deze persoon heeft dan geen Marokkaans identiteitsbewijs, wat later problemen kan
geven bij bijvoorbeeld het openen van een bankrekening in Marokko, het erven van
Marokkaanse familieleden, en trouwen voor de Marokkaanse wet. Wanneer een kind bij
het consulaat wordt aangegeven, moet het een naam hebben conform de richtlijnen die
hiervoor door de Marokkaanse overheid zijn opgesteld (de naam moet o.a. een
Marokkaans karakter hebben; Kahmann 2014). Dit vormt een belemmering voor
Marokkaanse Nederlanders om hun kind een naam naar eigen keuze te geven. In het ver-
leden werd bij de Nederlandse burgerlijke stand voor Marokkaans-Nederlandse ouders
gebruikgemaakt van een lijst namen die door de Marokkaanse overheid zijn toegestaan.
Na kamervragen in 2007 is dit niet langer het geval.
Een ander voorbeeld van de belemmerende werking van deze dubbele nationaliteit doet
zich voor bij het aanvragen van een echtscheiding voor mensen die zowel voor de
Nederlandse als Marokkaanse wet getrouwd zijn. Ze zijn dan aan verschillende familie-
rechtssystemen gebonden, die niet altijd op één lijn zitten. In het geval van echtscheiding is
het nodig dat dit in beide landen wordt erkend, voordat de echtscheiding geldig is (Sportel
2011). Net als bij de keuze voor een Marokkaanse naam geldt dat dit vooral problematische
gevolgen kan hebben voor mensen die nog banden onderhouden met Marokko.
Nu en dan komt de vraag naar voren of de Marokkaanse overheid te veel invloed heeft op
Marokkanen die in Nederland wonen (Van der Welle 2011). De Marokkaanse overheid heeft
al enige jaren een beleid ten aanzien van het behouden van banden met onderdanen in het
buitenland. Onder het bewind van Hassan ii ging dit gepaard met veel wantrouwen en con-
trole, maar inmiddels worden emigranten gezien als een waardevolle ‘resource’. Niet in het
minst omdat ze relatief hoge bedragen naar familie in Marokko sturen en bovendien sterk
aan het toerisme bijdragen (Kahmann 2014). Er is een sterke verschuiving te zien in de hou-
ding ten aanzien van de rol van emigranten in de Europese bestemmingslanden. Terwijl
Hassan ii nog expliciet stelde dat Marokkanen in het buitenland niet mochten stemmen of
61 eerder onderzoek naar sociaal -culturele afstand
