Het delen van het islamitische geloof wordt door een deel van de jongeren ook belangrijk
gevonden. Een vrouw vertelt dat ze goed bevriend is geweest met een katholiek meisje,
waarmee ze dus niet het geloof, maar wel dezelfde religieuze waarden deelde.
Meer als iemand dezelfde visie in geloof heeft, dan draagt het een bepaald draagvlak waar
vh
jij ook staat, waar je een binding mee krijgt. Zo is dat voor mij. Ik ken Marokkaanse mei-
den waar ik die klik niet mee heb. Wel dezelfde komaf, maar de interesse ligt er niet, of die
dragen niet hetzelfde uit als waar ik voor sta, of de visie in het leven waar ik voor sta. Dan
heeft het voor mij niet te maken met komaf, maar juist met de islamitische waarden die ik
voor me heb, de visie daarin. […] Ik heb ook heel lang een katholieke praktiserende vrien-
din gehad. Maar zij deelde heel erg dezelfde visie en mening in haar geloof als dat ik heb.
In God, je moet goed voor de mensheid zijn, goed voor elkaar zijn. Dat soort dingen, die wij
samen delen, terwijl zij Nederlands is, katholiek, het is eigenlijk tegenovergesteld van mij,
maar ook weer niet, omdat ze wel weer dezelfde visie in het leven heeft. Daarmee trek ik
dan wel op, omdat ik toch die gelijkenis heb.
Niet iedereen vindt co-etnische vriendschappen beter dan vriendschappen met mensen
met een andere etniciteit. Er zijn bijvoorbeeld andere Marokkaans-Nederlandse jongeren
met wie weinig gelijkenis wordt gevoeld, omdat ze blowen en drinken. De gelijkenis hoeft
dus niet in etniciteit of religie te zitten, maar hangt er wel vaak mee samen. Voor een klei-
ner deel van de jongeren wordt deze gelijkenis gevonden in specifieke gespreksonderwer-
pen (bv. een voetbalclub), gezamenlijke geschiedenis (bv. dezelfde basisschool) of geza-
menlijke leefsituatie (bv. allebei een kind hebben).
Een gedeelde leefstijl is voor de jongeren de belangrijkste grond voor een diepgaandere
omgang met peers. Daarom is de puberteit de fase waarin vriendschappen zich steeds meer
langs etnische lijnen beginnen te concentreren. Het is ook een levensfase waarin de jonge-
ren extra gevoelig zijn voor groepsdruk en waarin het extra moeilijk is om tegen de stroom
in te zwemmen en je anders te gedragen dan leeftijdsgenoten om je heen. We zien dan ook
dat de sociale contacten van de jongeren zich ontwikkelen van vrij heterogeen in de fase
waarin ze naar school gaan, naar meer etnisch homogeen in de jaren daarna wanneer ze
meer ruimte en middelen krijgen om zelf hun vrije tijd in te vullen en zich daarin te onder-
scheiden van anderen. Vervolgens is het afhankelijk van het ‘aanbod’ van leeftijdsgenoten
met dezelfde etnische achtergrond of ze de kans krijgen zich terug te trekken in eigen kring.
Wie de ‘enige’ moslim is of de ‘enige’ met een Marokkaanse achtergrond in de omgeving
(zoals mensen van buiten de Randstad of die een studierichting volgen waarin ze weinig
Marokkaanse Nederlanders tegenkomen) kan zich vrij eenzaam voelen in deze fase.
8.4.2 Concentraties van de etnische groep
We merkten in de focusgroepen verschillen tussen jongeren die opgroeiden (of lange tijd
leefden) in een sociale omgeving met grote concentraties van Marokkaanse Nederlanders
enerzijds en anderzijds jongeren die uit een omgeving komen waarin hun Marokkaanse
achtergrond relatief uitzonderlijk is. De laatstgenoemden hebben vaker vriendengroepen
waarvan de meeste leden autochtoon zijn, of zijn de enige ‘Marokkanen’ in hun vrienden-
250 met twee maten gemeten
