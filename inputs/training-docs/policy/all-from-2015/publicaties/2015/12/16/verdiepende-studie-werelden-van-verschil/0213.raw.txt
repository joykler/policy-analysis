een specifieke invulling aan de wereldbeelden van de Turks-Nederlandse jongeren. Con-
crete uitlatingen van deze jongeren hebben we begrepen in relatie tot deze wereldbeelden.
De empirische basis voor dit hoofdstuk bestaat uit groepsgesprekken met 105 responden-
ten, onder wie 79 jongeren en achttien vertegenwoordigers van religieuze bewegingen
(alevieten, Hizmet, Milli Görüş, Diyanet, Süleymanci en het salafisme), politieke partijen
(Hizb ut Tahrir, de Turkse Multicultureel Plus Partij), bewegingen (Turks Nederlands Tegen-
geluid) en etnische groepen (Turks, Koerdisch). Daarnaast hebben we gesproken met acht
deskundigen die enige afstand tot de Turkse gemeenschappen hebben. We hebben gepro-
beerd een zo breed mogelijk samengestelde groep Turks-Nederlandse jongeren te spreken,
die recht doet aan de heterogeniteit in achtergronden en opvattingen onder deze jongeren.
Het is belangrijk hierbij te vermelden dat de analyses die in dit hoofdstuk zijn gepresen-
teerd inzichten bieden in verschillende ervaringen en opvattingen van Turks-Nederlandse
jongeren in de Nederlandse samenleving, maar dat deze analyses geen zicht bieden op de
mate waarin deze uiteenlopende ervaringen en opvattingen voorkomen.
We hebben dit hoofdstuk geschreven vanuit de theoretische noties van meervoudige of
hybride identiteiten, waarbij het uitgangspunt is dat identificaties zich ontwikkelen in het
samenspel van verleden, hedendaagse cultuur en machtsverhoudingen in de samenleving.
Identiteit staat vanuit zo’n perspectief niet vast, is niet gegeven en hoeft zich niet te beper-
ken tot een enkelvoudige identiteit. Onder invloed van deze veranderende machtsverhou-
dingen en omstandigheden kunnen jongeren zich minder of juist sterker verbonden gaan
voelen met specifieke culturele identificaties, zoals het zich Nederlands of Turks voelen of
zich meer met de islam verbonden voelen.
De ontwikkelingen in de sociaal-culturele positie hebben we geduid door de Turks-
Nederlandse jongeren te bekijken in het licht van de aard van hun sociale contacten
(§ 7.6.1), hun identificaties (§ 7.6.2) en hun verhoudingen tot de Nederlandse
samenleving (§ 7.6.3).
7.6.1 Sociale contacten
Wat betreft de sociale contacten van Turks-Nederlandse jongeren zijn er grofweg twee
groepen te onderscheiden: een groep jongeren met een etnisch homogeen sociaal netwerk
en een groep jongeren die beschikt over een etnisch heterogeen sociaal netwerk, maar
waarbij de primaire sociale contacten overwegend Turks zijn. Turks-Nederlandse jongeren
uit beide groepen beschikken over contacten die over de etnische grenzen van hun groep
heen gaan, maar variëren in de mate waarin en het belang dat ze aan deze contacten hech-
ten. De jongeren uit beide groepen beginnen vaak op de basisschool met een vrienden-
kring waarin etniciteit in eerste instantie nauwelijks wordt geproblematiseerd, maar met
het verstrijken van de jaren onder de jongeren steeds meer een rol gaat spelen. Een deel
van de jongeren ontwikkelt een sociaal netwerk dat – naast familieleden – ook wat betreft
andere belangrijke vrienden en kennissen steeds meer uit personen met een Turkse achter-
grond bestaat, die bovendien vaak vanuit een vergelijkbaar wereldbeeld denken en han-
delen. Een ander deel van de jongeren onderhoudt eveneens in de kring van belangrijke
personen vriendschappen met individuen met een niet-Turkse achtergrond. Het gaat hier-
212 ‘nooit nederlander genoeg ’
