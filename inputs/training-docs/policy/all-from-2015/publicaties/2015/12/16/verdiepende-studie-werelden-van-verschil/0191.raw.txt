Anderen, zoals respondent jm6, wijzen op het grote belang dat er in de Turkse cultuur aan
familie wordt gehecht. Hij stelt dat je je tijd maar één keer kunt besteden:
Wij komen echt uit een cultuur waar familie heel belangrijk is. Ik ben zo opgevoed dat ik
jm6
om de zoveel tijd mijn familie moet gaan bezoeken. En ik merk dat… Ik weet niet of dat
ook een vooroordeel is of niet, maar ik merk dat het bij Nederlanders wat losser is op dat
gebied. En dan heb je eigenlijk meer tijd, meer aandacht of tenminste meer vraag naar
vrienden of mensen die zeg maar buiten je bloedlijn zich bevinden, om met die mensen
wat vaker op stap te gaan.
Deze citaten wijzen niet alleen op hoe specifieke ideeën en normen de sociale contacten
beïnvloeden, maar ook op de invloed die de sociale omgeving van de Turks-Nederlandse
jongeren kan uitoefenen op de contacten die de jongeren aangaan en onderhouden.
Het belang dat Turkse Nederlanders aan de familie en de Turkse gemeenschap hechten,
brengt met zich mee dat de jongeren die de contacten met deze partijen onvoldoende
onderhouden hierop door de ouderen en leeftijdsgenoten worden aangesproken.
De Turks-Nederlandse jongeren die in de ogen van hun Turkse omgeving ‘te Nederlands’
gedrag vertonen, worden hier eveneens op aangesproken. Dat kan als gevolg hebben dat
de contacten met leden van niet-Turkse groepen afnemen en/of een andere betekenis krij-
gen. In een eerdere studie verwijzen we naar de belangrijke rol die sociale controle onder
Turks-Nederlandse jongeren speelt en die de mate van heterogeniteit in hun sociale con-
tacten beïnvloedt (Staring et al. 2014).
Acceptatie en een vanzelfsprekende verstandhouding
De toenemende verwijdering die een deel van de jongeren ten opzichte van autochtone
Nederlandse leeftijdsgenoten ervaart, raakt aan het gevoel te worden geaccepteerd en het
hebben van een onderlinge klik. In verschillende gesprekken kwamen negatieve ervaringen
naar voren, die te maken hebben met een afwijkende achtergrond en verschillende wereld-
beelden. Zulke ervaringen hadden de geïnterviewde jongeren niet alleen met voormalige
autochtone Nederlandse vrienden, maar soms juist met Turks-Nederlandse jongeren,
vooral in de relatie tussen enerzijds Koerdische en soennitische jongeren en anderzijds ale-
vitische en soennitische jongeren.
Over het gebrek aan acceptatie dat sommige jongeren vanuit autochtoon Nederlandse
vrienden meemaken, wijst respondent jv47 op een ervaring die zij na jarenlange vriend-
schap had:
Ze zien mij als buitenlander en dat laten ze op den duur gewoon merken, ook al ben je
jv47
tien jaar vriendinnen met hun. Op een punt laten ze gewoon echt zien: ‘Je bent gewoon
Turks, je hoort hier eigenlijk niet.’ Met de kleinste ruzie bijvoorbeeld: ‘Rot op naar je eigen
land,’ bijvoorbeeld.
Over het algemeen noemen de Turks-Nederlandse jongeren vooral de gebrekkige kennis
over elkaars cultuur die een belemmering voor vriendschappen met autochtone
Nederlanders vormt. In verschillende gevallen lijken het maatschappelijke klimaat en con-
190 ‘nooit nederlander genoeg ’
