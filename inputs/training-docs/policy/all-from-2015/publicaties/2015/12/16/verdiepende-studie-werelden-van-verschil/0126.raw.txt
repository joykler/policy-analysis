Het begrip radicalisering, tot slot, verwijst naar het transformatieproces waarbij mensen er
steeds meer van overtuigd raken dat de bestaande orde radicaal anders moet en dat ze
daaraan persoonlijk een bijdrage willen leveren. Dit proces kan uiteindelijk tot extremisme
en terrorisme leiden, maar kan ook leiden tot handelingsbereidheid binnen de grenzen van
de wet (activisme) (vgl. Bartlett en Miller 2012).
6.2.1 Salafisme
Radicalisering en extremisme worden vaak in verband gebracht met het salafisme, een
islamitische religieuze stroming die streeft naar ‘een moreel sociaal herstel door terug te
keren naar de religieuze bronnen: de Koran en de Sunna’ (Roex et al. 2010). Volgers van
deze stroming dienen zich letterlijk aan de islamitische verplichtingen en geboden te hou-
den en zo de zuivere islam te belijden (Buijs et al. 2006). Zij proberen zo strikt mogelijk te
leven naar het voorbeeld van de profeet Mohammed. Nieuwlichterij moet worden uitge-
bannen, omdat dit niet de ‘ware zuivere islam’ betreft (Roex et al. 2010).
Veel uitreizigers blijken aanhangers van het salafisme te zijn, maar andersom is het niet zo
dat alle salafisten (potentiële) jihadstrijders zijn (Roex et al. 2010). Buijs et al. (2006)
beschrijven drie verschillende invullingen van het salafisme: apolitieke salafi’s, politieke
salafi’s en jihadisalafi’s.
Apolitieke salafi’s proberen hun geloof zo puriteins en spiritueel mogelijk te belijden, waarbij
ze andere mensen proberen te overtuigen en uit te nodigen ook deze weg te volgen (dawa).
Ze streven naar de stichting van een islamitische staat en invoering van de sharia in de Ara-
bische en islamitische wereld, maar niet in het Westen. Geweld om dit ideaal te bereiken
wordt afgekeurd. Moslims kunnen in westerse democratieën leven, ondanks de tegen-
stand van deze groep tegen de democratie (want alleen God hoort wetten te maken, niet
de mens). Wanneer de manier waarop deze mensen invulling willen geven aan hun geloof
onder druk komt te staan, wordt migratie naar een islamitisch land als beste optie gezien.
Politieke salafi’s streven eveneens naar de stichting van een islamitisch kalifaat in het
Midden-Oosten waar de sharia geldt. Ook zij willen dit bereiken via dawa en niet via
geweld. Het verschil tussen de politieke en apolitieke salafi’s is de weg die zij naar dit eind-
doel bewandelen. Buijs et al. (2006: 74-75) schrijven: ‘Politieke salafi’s proberen deze doe-
len te bereiken door middel van een actieve opstelling jegens de samenleving en door
gebruik te maken van de aanwezige kansen en mogelijkheden die de transformatie op den
duur mogelijk maken. Ze verschillen in dat opzicht van apolitieke salafi’s, die zich alleen op
religieus vlak engageren en zich niet met politiek willen bezighouden; volgens hen moet
politiek aan politici en machthebbers worden overgelaten. Ze verschillen hierin eveneens
van de jihadisalafi’s, die islamisering van de hele wereld nastreven en het gebruik van
geweld propageren en goedkeuren.’
Jihadisalafi’s vinden dat de ware islam de wereld moet veroveren en dat overal ter wereld de
sharia moet worden ingevoerd. Hun versie van de islam is de enige ware. Dat er ook
andere stromingen van de islam bestaan, is niet goed, want die bedreigen de eendracht
van de moslims. Om tot de islamisering van de wereld te komen, is jihad gerechtvaardigd.
Moslims hebben de plicht te strijden tegen corrupte leiders, geleerden en ongelovige vijan-
125 groepen op grote afstand : achtergronden van islamitisch
radicalisme en extremisme
