om banden aan te gaan buiten de eigen groep, en is er (voor degenen die weinig onderwijs
volgen) weinig blootstelling aan de Nederlandse normen en waarden. Op termijn kan dit
tot een nog sterkere afkering van de Nederlandse samenleving leiden. Het gevolg hiervan
kan zijn dat houdingen ten aanzien van de Roma verder verslechteren, wat vervolgens
weer tot een vergroting van de afstand kan leiden. Deze vicieuze cirkel is moeilijk te door-
breken.
5.3 Somalische Nederlanders
3
Er wonen momenteel 39.000 Somaliërs in Nederland (cijfers van 2015, cbs Statline). Het is
de grootste groep migranten uit Sub-Sahara-Afrika. De groep kent een relatief korte ver-
blijfsgeschiedenis in Nederland. Een eerste stroom Somalische migranten is in de vroege
jaren negentig als vluchteling naar Nederland gekomen, deels als alleenstaand minderja-
rige vluchteling (amv). Deze groep is vaak uit Noord-Somalië afkomstig. Een meer recente
groep Somalische vluchtelingen is afkomstig uit het zuiden van Somalië, deels op de vlucht
voor islamitisch radicalisme (Moors et al. 2010). De gemiddelde leeftijd van de groep is
relatief laag (onder de 20); vooral de tweede generatie is nog erg jong (Dourleijn en
Dagevos 2011). Somaliërs wonen als gevolg van het spreidingsbeleid voor vluchtelingen
deels in kleine dorpen verspreid over het land, waar ze na de asielaanvraag terechtkwa-
men. Dit heeft een hoge mate van versnippering van de Somalische bevolking in
Nederland tot gevolg gehad. Een deel van de groep is later verhuisd naar grotere steden,
maar toch waren er in 2010 maar vier steden waar meer dan 1000 Somaliërs woonden
(Rotterdam kende in dat jaar met 1539 Somalische ingezetenen de hoogste concentratie;
Wolf 2011).
Uit eerder onderzoek is naar voren gekomen dat Somalische Nederlanders op de terreinen
van identificatie en sociaal contact niet op grote afstand staan: ze hebben vrij veel contac-
ten met autochtone Nederlanders en identificeren zich voor een groep met een relatief
korte verblijfsgeschiedenis in ons land vaak als Nederlander (zie Dourleijn en Dagevos
2011). Toch zijn er ook indicaties dat (jonge) Somaliërs enige afstand voelen tot Nederland.
Uit twintig interviews met jonge Somaliërs maken Moors et al. (2010) op dat deze groep
weinig discriminatie ervaart, maar wel een kloof tussen de Nederlandse en Somalische
leefwerelden voelt. Deze kloof uit zich onder andere in botsende waarden. Somaliërs zijn,
vergeleken met andere migrantengroepen in Nederland, sterk religieus. Van alle islamiti-
sche groepen zijn ze het best te vergelijken met Marokkaanse Nederlanders. Vooral in de
naleving van religieuze regels vallen de Somaliërs op als zeer actieve gelovigen. Zo draagt
(zo blijkt uit een groot survey onder Somalische Nederlanders) 80% van de Somalische
vrouwen een hoofddoek (Maliepaard en Gijsberts 2012). Ook uit kwalitatieve studies komt
naar voren dat de islamitische identiteit bij veel Somaliërs voor een belangrijk deel hun
zelfbeeld bepaalt (Van Liempt 2011b; Moors et al. 2010; osf 2014). Toch zijn Somaliërs over
het algemeen niet sterk religieus georganiseerd: zo lijken er weinig Somalische moskeeën
of andersoortige religieuze instanties te zijn. Somaliërs geven aan dat ze vaak naar mos-
keeën van andere etnische groepen gaan om te bidden (osf 2014). De religieuze opvattin-
117 nederlandse onderzoeksliteratuur over andere groepen op
afstand
