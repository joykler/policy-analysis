keuze van de respondenten. Ongeacht de diversiteit in de samenstelling van de sociale
contacten van de geïnterviewde jongeren, komt in gesprekken waarin het onderwerp
‘huwelijkspartner’ de revue passeert naar voren dat de jongeren over het algemeen de
voorkeur geven aan een partner met eenzelfde religieuze en/of etnische achtergrond.
Van de enkeling die getrouwd is met een niet-Turkse partner, is die partner wel islamitisch.
Tijdens een aantal gesprekken reflecteren de Turks-Nederlandse jongeren op de wenselijk-
heid van het al dan niet hebben van een meer heterogene vriendengroep. De nog stude-
rende en bij Milli Görüş betrokken respondent jm6 vertelt dat hij heel bewust pogingen
heeft ondernomen om de ‘veiligheid’ van zijn uitsluitend Turkse vriendengroep te verlaten
en ook vriendschappen met autochtone Nederlanders aan te gaan. Respondent jm6 heeft
de volgende visie over een etnisch gemengde vriendengroep:
Ik vind dat als wij een gemixte vriendenkring hebben, dat het een natuurlijk proces moet
jm6
zijn, maar bij ons allen is dat een proces geweest waar wij eerst bewustzijn voor hebben
moeten creëren. Wij moesten ons er eerst bewust van worden van: ‘Wij hebben alleen
Turkse vrienden en dat moeten wij veranderen. En vervolgens hebben wij daarvoor stap-
pen moeten ondernemen.’ […]
int Maar je zegt nu dat het zou móéten, in welke zin is het nodig om een gemengde vrien-
dengroep te hebben, of hoeft dat niet?
jm6 Ik vind het nodig. Ik vind het nodig. Het is echt… Wij zeggen nu de Turkse vrienden, maar
die zijn ook heel divers, je hebt alevitische vrienden, je hebt sjiitische vrienden, je hebt
soennitische vrienden. Wat ikzelf zie, als ik met mensen kennismaak die anders zijn dan
ik, dan voel ik mij zeg maar wat rijker. Rijker in de zin van dat ik iemand kan meemaken
die op een andere manier leeft dan ik.
De pogingen van respondent jm6 om zijn vriendengroep etnisch heterogener te maken,
verlopen – alle goede bedoelingen ten spijt – moeizamer dan hij had gedacht, doordat de
relaties zich toch hoofdzakelijk tot de werkvloer beperken.
In een ander gesprek waarin de wenselijkheid van een heterogene vriendengroep ter
sprake komt, relativeert de wat oudere respondent jm41 die noodzaak juist. Hij beargu-
menteert dat het van belang is om elkaar in formele contexten zoals op het werk te accep-
teren, maar dat het hebben van homogene vriendengroepen niet geproblematiseerd zou
moeten worden:
Er wordt in de maatschappij heel erg gedaan alsof het iets verkeerds is om niet veel
jm41
Nederlandse vrienden te hebben of zo. Maar dat is het niet. […] Kijk, op je werk als je
daar […] van tevoren al zoiets hebt van: ‘Oké, ik wil wel ergens werken, maar er mag
geen Nederlander zijn,’ bijvoorbeeld. Dan ben je verkeerd bezig. Maar in je vrienden-
kring… Je moet ook een beetje met elkaar op kunnen schieten. Je moet een beetje
dezelfde soort grappen kunnen maken, leuk kunnen vinden. Je cultuur speelt een heel
belangrijke rol daarin. Je geloof speelt daar een heel belangrijke rol in.
187 ‘nooit nederlander genoeg ’
