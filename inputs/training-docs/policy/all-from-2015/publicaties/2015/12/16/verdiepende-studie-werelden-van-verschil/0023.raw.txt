komstgroep en de islam kan niet alleen worden verklaard als een reactie op processen van
uitsluiting. Voor de jongeren gaat er ook een sterke aantrekkingskracht uit van hun verbon-
denheid met Turkse of Marokkaanse Nederlanders en met de islam.
Sociale contacten en inbedding in de herkomstgroep
De betrekkelijk sterke identificatie met de herkomstgroep en met de islam weerspiegelt
zich ook in het sociale netwerk van Turks- en Marokkaans-Nederlandse jongeren. Over het
geheel genomen is de vrienden- en kennissenkring gemengd, zo laten kwantitatieve
gegevens zien (Huijnk en Dagevos 2012), maar het kwalitatieve gedeelte van het
onderhavige onderzoek maakt duidelijk dat het zwaartepunt bij contacten met jongeren
uit dezelfde herkomstgroep ligt. Door de bank genomen gaan jongeren om met personen
van de eigen herkomstgroep als de contacten intensiever en persoonlijker zijn. Hechte
vriendschappen van Marokkaanse en Turkse Nederlandse jongeren met autochtonen lijken
betrekkelijk weinig voor te komen. ‘Echte vrienden’ zijn Turks of Marokkaans, kennissen
kunnen autochtone Nederlanders zijn. Cijfers over gemengde huwelijken onderstrepen dit:
die komen bij Turkse en Marokkaanse Nederlanders weinig voor. Minder dan 10% van de
jaarlijks gesloten huwelijken van Turkse en Marokkaanse Nederlanders zijn gemengd. Dat
de netwerken etnisch behoorlijk homogeen zijn, heeft onder meer met het algemene prin-
cipe te maken van gelijkenis: mensen gaan het liefst om met personen met dezelfde ach-
tergrond. Ook Turks- en Marokkaans-Nederlandse jongeren benoemen dat. Men heeft een
gemeenschappelijke achtergrond, waardoor bepaald gedrag (zoals niet drinken en mee-
doen met de ramadan) vanzelfsprekend is en niet uitgelegd hoeft te worden, of nog lasti-
ger: waarvoor men zich moet verantwoorden. Ook een andere seksuele moraal en de soms
harde humor onder autochtone Nederlanders worden genoemd als redenen waarom de
voorkeur uitgaat naar contacten met leden van de herkomstgroep. Het delen van dezelfde
etnische en culturele achtergrond en het delen van hetzelfde geloof spelen hierin alle een
rol en dragen bij aan het gevoel van gelijkgestemdheid, dat de smeerolie vormt voor het
aangaan van en de continuering van sociale contacten binnen de herkomstgroep. Jongeren
hebben het idee dat hun netwerken eerder homogener worden dan etnisch gemengder.
Scheidslijnen tussen de groepen lijken zich met de leeftijd te versterken, zeker waar het
belangrijke, hechte contacten betreft.
Binnen de Turkse groep doen zich tussen etnische en politiek-religieuze groepen niet alleen
wat betreft identificatie verschillen voor, maar ook in samenstelling van de sociale netwer-
ken. Vriendschappen tussen Koerdische en etnische Turken lijken betrekkelijk schaars te
zijn. Ook de religieuze affiliatie doet ertoe, zeker voor alevieten en soennieten. Tegelijker-
tijd zijn sommige van deze grenzen tamelijk fluïde, wat onder meer blijkt uit gemengde
vriendschappen en het overstappen van de ene religieuze organisatie naar de andere.
Opvattingen over religieus geïnspireerd geweld
Directe aanleiding voor ons onderzoek onder Turkse en Marokkaanse jongeren waren
geluiden over een breed gedragen steun voor religieus geïnspireerd geweld en bewegingen
zoals IS (forum 2014). Dat beeld komt zeker niet naar voren uit ons onderzoek: jongeren
22 samenvatting en slotbeschouwing
