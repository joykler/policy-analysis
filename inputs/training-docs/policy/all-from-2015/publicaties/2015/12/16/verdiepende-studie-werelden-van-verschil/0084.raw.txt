Uit onze analyse blijkt dat er twee groepen zijn te identificeren die vrij goed in het profiel
van een groep op afstand passen: de categorieën die we hebben gelabeld als ‘segregatie’
en ‘etnische geïsoleerd’. Daarnaast zijn er drie hybride groepen te onderscheiden die zich
kenmerken door mengvormen van posities op de sociale, culturele en emotionele dimen-
sie. In deze hybride groepen is de gerichtheid op de herkomstgroep over het geheel geno-
men groot, zowel wat betreft contacten als identificatie, maar het is zeker niet zo dat er
geen relaties met autochtone Nederlanders bestaan of dat de Nederlandse samenleving
wordt afgewezen. Aan de andere kant van het spectrum liggen categorieën die we gelabeld
hebben als ‘nadruk op Nederland’ en ‘assimilatie’. Individuen die in deze twee categorieën
vallen, hebben frequent contact met autochtone Nederlanders en de emotionele en
culturele afstand is beperkt. De categorie ‘assimilatie’ onderscheidt zich daarnaast nog
vanwege het feit dat de sociale en emotionele banden met de herkomstgroep beperkt zijn.
Het beeld per herkomstgroep
Tabel 4.2 laat zien Turkse Nederlanders het vaakst tot de categorie ‘segregatie’ behoren
(20%). Van de Marokkaanse Nederlanders is dit 15%. Surinaamse en Antilliaanse
Nederlanders vallen veel minder vaak in deze categorie. Een betrekkelijk klein aandeel van
de migranten behoort tot de categorie ‘etnisch geïsoleerd’.
Ongeveer de helft van de Turkse en Marokkaanse Nederlanders valt in de categorie ‘gema-
tigde segregatie’. In de contacten en identificatie ligt het zwaartepunt op de herkomst-
groep, maar men onderhoudt wel contacten met autochtone Nederlanders.
Bij de groepen die zich kenmerken door een verhoudingsgewijze kleine afstand tot de
Nederlandse samenleving zijn de Turkse en Marokkaanse Nederlanders veel minder sterk
vertegenwoordigd. Zo zijn er bijna geen migranten van Turkse of Marokkaanse herkomst in
de categorie ‘assimilatie’. Een op de vier Antilliaanse Nederlanders (24%) en een op de vijf
(19%) Surinaamse Nederlanders valt in deze groep. Onder de Antilliaanse Nederlanders is
een relatief groot deel (32%) met dubbele bindingen.
Tabel 4.2 laat zien dat er tussen de migrantengroepen onderling grote verschillen in de
omvang van de diverse categorieën van afstand zijn. Zo komen bepaalde categorieën bij
bepaalde migrantengroepen niet of nauwelijks voor. Het type ‘assimilatie’ komt bijvoor-
beeld nauwelijks in de Turkse groep voor, terwijl de Surinaamse en Antilliaanse migranten
niet vaak kenmerken hebben die bij de categorie ‘segregatie’ passen. Een volgende vraag is
wat er gebeurt als er specifiek op een bepaalde migrantengroep wordt ingezoomd om te
kijken hoe de variatie eruitziet met betrekking tot sociaal-culturele afstand. Zijn dan min of
meer dezelfde zeven categorieën te onderscheiden, of worden er juist minder of andere
categorieën van sociaal-culturele afstand zichtbaar?
83 sociaal -culturele categorieën : migranten op afstand
