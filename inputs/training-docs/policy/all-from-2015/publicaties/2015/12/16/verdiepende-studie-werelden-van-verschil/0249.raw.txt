moslims gediscrimineerd, verder weg zijn moslims de voornaamste slachtoffers in allerlei
conflicten, en in de westerse beeldvorming (gevoed door media en politici) wordt met
twee maten gemeten: moslims krijgen vooral veel aandacht als daders en de islam als pro-
bleem. Vanuit dit wereldbeeld wantrouwen onze respondenten de berichtgeving in de
westerse media over geweld dat in naam van de islam wordt gepleegd. Dat klinkt bijvoor-
beeld door in hun aarzelende stellingname omtrent IS en aanslagen zoals die op Charlie
Hebdo in Parijs.
Die aarzeling en het hoge ‘ja, maar’-gehalte van sommige van hun uitspraken wekken
soms de ergernis van andere (niet-islamitische) Nederlanders. De meerderheid van de
Nederlanders heeft vanuit de eigen ervaringen en socialisatie minder reden om over de
berichtgeving over moslimterreur te twijfelen of om zich sterk met moslimslachtoffers te
identificeren. Daarom verlangt de samenleving van de Marokkaans-Nederlandse moslim-
jongeren een ondubbelzinnige afkeuring van religieus geïnspireerd geweld. Dan ontstaat
een dovemansgesprek, waarbij geen van beide partijen wil luisteren naar wat de ander
zegt. Wanneer mensen die in dezelfde samenleving leven zulke verschillende en botsende
wereldbeelden hanteren, kunnen we spreken van een zekere culturele afstand tussen hen.
8.4 Sociale contacten
Over het algemeen geldt dat de mensen met wie je omgaat van invloed zijn op de opvat-
tingen en denkbeelden die je eropna houdt. Sociale contacten zijn immers bronnen van
informatie: groepen delen opvattingen, normen en waarden en geven die door aan hun
leden. Bij vriendschappen en andere sociale contacten speelt gelijkenis een belangrijke rol.
Mensen hebben de voorkeur om in hun sociale omgeving om te gaan met mensen die op
hen lijken wat betreft etniciteit, religie en opleidingsniveau (zie hoofdstuk 2). We kunnen
verwachten dat hoe homogener het netwerk van de jongeren is, hoe minder de wereld-
beelden zoals die hiervoor zijn geschetst in hun onmiddellijke omgeving ter discussie wor-
den gesteld. Daarom zijn we benieuwd met wie de jongeren optrekken: of hun vrienden-
groep etnisch gemengd is of niet en hoe hun sociale contacten zich ontwikkelen.
We onderzoeken met andere woorden de sociale dimensie van de afstand tussen deze jon-
geren en de rest van de samenleving (zie § 2.2).
8.4.1 Van heterogeen naar homogeen
We hebben de jongeren gevraagd hoe hun vriendengroep eruitziet. Jongens kennen hun
vrienden meestal van de buurt of van de straat, terwijl bij meisjes vooral familieleden (zus-
sen, nichtjes) en klasgenoten of collega’s worden genoemd. Veel jongeren hebben weinig
autochtone vrienden, omdat ze met vrienden met dezelfde (of een andere niet-
Nederlandse) etnische achtergrond meer gemeen hebben.
Terwijl hechte vriendschappen vaak met co-etnische jongeren zijn, geven veel jongeren
aan een gemengde kennissenkring te hebben. De jongeren kunnen ook een band
opbouwen met iemand met een andere leefstijl, zolang deze persoon respect heeft voor de
ander. Een deel van hen geeft aan het juist interessant te vinden om met niet-moslims en
248 met twee maten gemeten
