mh4 Als er helemaal niets met je aan de hand is, je auto is gecheckt, je kenteken nagekeken,
apk is in orde en hij kan echt niet zeggen dat er iets moet gebeuren, dan zegt hij dat je
voldoet aan het signalement van iemand die ze zoeken.
ml5 Ze vinden wel iets om een stopteken te geven. Hij gaat je legitimatie checken. Terwijl hij
wettelijk gezien pas om een legitimatie mag vragen als er een aanleiding is. Maar als jij
al begint met: ‘U mag mij niet om een legitimatie vragen,’ dan heb je gelijk een boete.
l1 Dan krijg je dat. Is het iets waar jullie vaak met elkaar over praten? Of is het gewoon zo?
mh4 Je kunt er niet omheen. Het gebeurt zo vaak dat je er niet meer over praat.
mm1 Je gaat het pas vertellen als je niet bent aangehouden. Dat is iets heel bijzonders.
De jonge mannen worden regelmatig staande gehouden zonder dat daar een duidelijke
aanleiding voor is. Hun indruk is dat er wordt gezocht tot er een reden wordt gevonden,
al is het maar ‘beantwoordt aan een signalement’. Cankaya deed antropologisch onder-
zoek bij de Nederlandse politie en stelt dat de politie de laatste decennia steeds meer
‘proactief’ is gaan optreden (Cankaya 2012). In plaats van op een concrete aanleiding of
een concreet misdrijf te reageren, werkt de politie steeds meer ‘preventief’ als antwoord
op een groeiende maatschappelijke bezorgdheid over de veiligheid en op de vraag naar
controle. Hierbij worden als het ware risicoprofielen van groepen opgesteld, die zijn geba-
seerd op stereotiepe ideeën over etniciteit, gender, klasse en potentiële betrokkenheid bij
criminele activiteiten. Jonge mannen met een Marokkaanse achtergrond zijn net als jonge-
ren van Antilliaanse herkomst volgens de officiële cijfers relatief vaak betrokken bij in het
oog springende misdrijven, dus een voor de hand liggend doelwit voor preventieve con-
trole (Van der Leun en Van der Woude 2011). Cankaya beschrijft hoe de politie dit in de
praktijk brengt door groepjes jongens met een ‘Marokkaans uiterlijk’ tijdens surveillances
duidelijk te laten voelen dat de politie aanwezig is en hen in de gaten houdt. Dat doen ze
door de jongeren zonder concrete aanleiding op straat staande te houden om hun identi-
teit te vragen en te controleren. De jonge mannen in ons onderzoek laten zien waar dit toe
leidt: dat je een paar keer per avond wordt gecontroleerd.
Dat is hartstikke normaal geworden. Ik koerierde in Osdorp eerst. En in de lente word ik
mh1
serieus vijf keer per dag aangehouden. Zelfs vaker. ‘Meneer, even serieus, ik ben een heel
eerlijke jongen, ik ben twintig minuten geleden aangehouden, ik moet een bestelling
bezorgen.’ ‘Is dat echt zo?’ ‘Ja, dat is echt zo.’ ‘Oké, ik geloof je, ga maar weg.’ Maar de
volgende keer is het weer: ‘Even nakijken…’
mh2 Wat betreft die etnische profilering: dat ervaar ik wel. Als zij een donkere kop zien, dan is
het meteen klaar. Vorige maand was ik met mijn broer, die had een autootje gezien op
Marktplaats en we kwamen een wijk binnen. Dat was een nette wijk, redelijk riante hui-
zen stonden er. En na tien minuten – we stonden voor de deur van die persoon, en die
was er nog niet, die kon elk moment arriveren – twee politieauto’s in de straat. En die
zeiden ook gewoon eerlijk van: ‘Ja, blijkbaar had iemand van de buren gebeld, omdat zij
twee donkere jongens hadden gezien.’ Dat hebben ze letterlijk zo omschreven, de agent
gaf dat ook aan: ‘We zijn getipt, dit en dat is er. Wil je je alsjeblieft legitimeren.’
l1 En toen?
264 met twee maten gemeten
