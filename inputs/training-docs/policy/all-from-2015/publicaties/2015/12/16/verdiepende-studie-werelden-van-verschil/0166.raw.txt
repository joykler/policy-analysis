momentopnames. Maar hetzelfde merk je ook als je in Turkije bent en je komt van het
platteland in een stad wonen. Ook dan zijn er momenten waarop je je onvoldoende kunt
identificeren in dat stadsleven.
De tweede te onderscheiden groep onder de Turks-Nederlandse jongeren zijn degenen die
zich niet alleen met Nederland verbonden voelen, maar ook met hun Koerdische wortels.
Zij identificeren zich als Koerdisch-Nederlands of Nederlands-Koerdisch, maar zullen zich-
zelf niet snel als Turkse Nederlanders aanduiden. Het hierna volgende interviewfragment
met drie Koerdische jongeren geeft aan hoe sterk ze zich met hun Koerdische cultuur en
identiteit verbonden voelen en hoe ze deze boven de islamitische identiteit plaatsen, waar-
mee ze zich van veel andere Turkse Nederlanders in deze studie onderscheiden.
Ik weet hoe het werkt en ik ben zelf getrouwd met een man die ook islamitisch is, die
jv69
mijn cultuur begrijpt. Want bij ons, bij mij is het meer […] cultuur dan islamitisch zijn.
jv66 Ja, ik denk dat dat voor ons allemaal geldt.
int En wat bedoelen jullie daar dan mee?
jv66 Dat cultuur belangrijker is dan de religie bij ons.
jv65 Terwijl dat bijvoorbeeld bij Turken en Marokkanen is dat anders. Die kunnen wel bijvoor-
beeld met iemand anders trouwen als ze bekeren, maar dat hebben wij totaal niet […].
jv66 Ja, dan moet hij Koerd zijn.
De derde te onderscheiden vorm van verbondenheid onder de Turks-Nederlandse jonge-
ren is met de islam.
Maar op de eerste plaats ben ik altijd islamitisch, dat is mijn […] nationaliteit. Voor mij is
jm1
dat belangrijker dan of ik nu Nederlander ben of Turk ben. Dat is mijn nationaliteit en als
mensen mij leren kennen dan is het ook gewoon: ‘Hier sta ik voor, dit zijn mijn waarden en
normen.’ En dat weten mensen. En ja, verder maak ik niet zo’n onderscheid in Turken of
Nederlanders. Mijn ouders zijn Turks en ik heb een Turkse opvoeding gehad, ik spreek de
Turkse taal en mijn familie is Turks en ik houd ook van Turkije en van mijn Turkse cultuur,
maar ik ben ook hier geboren en ook hier opgevoed, dus dat soort dingen neem je ook
mee. Dus van allebei de kanten neem je het mee.
Deze respondent combineert zijn primaire verbondenheid met de islam met zowel de
Nederlandse als de Turkse identiteit. De verbondenheid met de islam is voor deze jongeren
vaak verheven boven een nationalistische of etnische identiteit, maar sluit deze tegelijker-
tijd niet uit.
Identificatie en oriëntatie als contextgevoelig fenomeen
Het referentiekader waar de Turks-Nederlandse jongeren naar verwijzen als ze uitdrukking
aan hun verbondenheid met anderen geven, is contextgebonden en is bovendien aan ver-
andering onderhevig onder invloed van politieke en maatschappelijke ontwikkelingen.
Identificatie als zodanig is dan ook geen ‘rustig bezit’, maar ontwikkelt zich in interactie
met de omgeving. In de woorden van Stuart Hall moet ‘identiteit’ gezien worden als een
165 ‘nooit nederlander genoeg ’
