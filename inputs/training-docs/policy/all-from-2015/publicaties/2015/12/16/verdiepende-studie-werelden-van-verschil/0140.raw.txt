op acculturatieproblematiek: de problemen en onzekerheden die deze ouders ervaren als
gevolg van het opvoeden van hun kinderen in een andere culturele context. De meeste
niet-westerse migranten in Nederland zijn afkomstig uit samenlevingen waarin collectivis-
tische waarden centraal staan en waar sprake is van een relatief groot machtsverschil tus-
sen ouder en kind, en tussen mannen en vrouwen (Bucx et al. 2015). Binnen deze culturele
contexten wordt vaak een autoritaire opvoedingsstijl gehanteerd, waarbij regels en
gehoorzaamheid centraal staan (Pels et al. 2009). In Nederland is er sinds de jaren zeventig
steeds meer sprake van een autoritatieve opvoedingsstijl, waarbij veel aandacht is voor
emotionele ondersteuning en voor de autonomie van het kind (Bucx et al. 2015). De bete-
kenis van regels wordt aan kinderen uitgelegd. Daarnaast zijn ouders in Nederland steeds
doelgerichter gaan opvoeden: ze zijn bewuster gaan opvoeden, zijn meer sturend en sti-
mulerend, en leggen grote nadruk op structuur. In niet-westerse samenlevingen is
opvoeden meer een onbewust proces, dat in de dagelijkse, vanzelfsprekende omgang met
kinderen plaatsvindt (Eldering 2006). Uit onderzoek van Pels et al. (2008) blijkt dat
Marokkaans- en Turks-Nederlandse jongeren moeite hebben met het eenrichtingsverkeer
in de communicatie met hun ouders en het taboe op waarom-vragen. Een expert vertelt
hierover:
Kijk, wat ik zelf heb meegemaakt: als ik mijn vader bepaalde vragen stelde, kon hij ze niet beantwoor-
den. Wat wij vroeger leerden was: niet stelen. Niet waarom we niet mochten stelen. Gewoon: niet ste-
len. Niet roken, geen varkensvlees eten, geen bier drinken. Het waren eigenlijk allemaal bevelen zon-
der uitleg. En wat wij [de tweede generatie] willen en wat wij leren van de Nederlandse maatschappij:
als je wat vertelt, leg het dan uit. Wat zijn jouw argumenten? Dat is wat wij leren. En als wij dan
doorvragen bij onze ouders, dan krijgen wij de antwoorden niet. Dus wat wij dan moeten doen, is het
zelf onderzoeken. Of vragen aan mensen die die kennis wel hebben en wel een uitleg kunnen geven.
Migrantenouders staan dus voor de uitdaging op te voeden in een culturele context waar-
binnen zij niet als vanzelfsprekend kunnen terugvallen op de manieren en stijlen waarop ze
zelf zijn opgevoed (zie ook Bucx et al. 2015). In dit verband wordt vaak gewezen op de
divergente paden van acculturatie van ouders en kinderen: kinderen zouden een hogere
mate van cultuuraanpassing hebben dan hun ouders. De literatuur laat hierover echter
gemengde empirische bevindingen zien. Huijnk en Dagevos (2012) vinden bijvoorbeeld
nauwelijks verschil in waardeoriëntaties tussen de eerste en tweede generatie. Wel denkt
de tweede generatie liberaler over ethische kwesties als abortus en euthanasie dan de eer-
ste generatie (Huijnk en Dagevos 2012). De Graaf et al. (2011) vonden dat migranten van de
tweede generatie aanzienlijk moderner in hun opvattingen zijn. Vaststaat dat de eerste
generatie doorgaans over minder sociaal en cultureel kapitaal beschikt dan autochtone
Nederlanders om hun kinderen in de Nederlandse samenleving te kunnen begeleiden (Pels
2008).
Bij migrantenouders kan naast de onzekerheid die gepaard gaat met opvoeden in een
andere culturele context ook de angst spelen dat hun kinderen te sterk vernederlandsen.
Ze zijn dan bang dat kinderen niet langer waarde hechten aan wat zij als ouders belangrijk
vinden, of dat kinderen zich ‘te goed’ voor hun etnische achtergrond zullen gaan voelen
139 groepen op grote afstand : achtergronden van islamitisch
radicalisme en extremisme
