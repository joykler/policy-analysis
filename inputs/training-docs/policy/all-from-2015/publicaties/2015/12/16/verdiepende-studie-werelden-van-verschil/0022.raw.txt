mige jongeren vooral de vastberadenheid te stimuleren om dicht bij dat geloof te blijven.
Hun leefstijl is daardoor sterk verschillend van die van autochtone leeftijdgenoten.
De moslimidentiteit is een alternatief voor een identificatie als Nederlander. De moslim-
identiteit lijkt ook een alternatief te zijn voor de Marokkaanse identiteit, want biedt de ver-
binding naar een grote wereldgemeenschap (de ummah) die morele kaders biedt en het
gevoel geeft dat men ergens onderdeel van is.
Kenmerkend voor Marokkaanse en Turkse jongeren is dat zich ‘van alles’ voelen: ze hebben
meerdere identiteiten tegelijkertijd. Ze zijn Marokkaans of Turks, ze zijn Nederlands, ze zijn
Rotterdammer en ze zijn – vooral – moslim. In beginsel kan dit allerlei voordelen hebben,
volgens onze respondenten. Deze jongeren kennen verschillende werelden, en opvattingen
en gedrag uit die beide werelden kunnen ze beter plaatsten. Het schakelen tussen de iden-
titeiten hoeft evenmin een probleem te zijn: afhankelijk van de context – bv. thuis of op het
werk – verschuift de balans van Marokkaans of Turks naar meer Nederlands. Jongeren
geven aan dat die keuze echter vaak door anderen wordt gemaakt: de omgeving bepaalt
dat je Marokkaan of moslim bent, terwijl de context Nederlands is. Migrantenjongeren krij-
gen zo het gevoel dat ze zichzelf niet als Nederlander mógen beschouwen, omdat ze door
de omgeving overwegend als Marokkaan of Turk of als moslim worden gezien. Dat de
omgeving als het ware afdwingt hoe ze zichzelf móéten zien, wordt ervaren als een vorm
van uitsluiting; ze worden niet als burger gezien, maar als lid van een migranten- of reli-
gieuze groep, ook in contexten waarvan ze vinden dat deze achtergrond niet relevant is.
Ze ervaren dat de Nederlandse identiteit hun wordt ontzegd, en de moslimidentiteit en
Marokkaanse of Turkse identiteit wordt opgedrongen, terwijl ze van mening zijn dat ver-
schillende identiteiten prima naast elkaar kunnen bestaan. ‘Je bent nooit Nederlander
genoeg’, zoals een van de respondenten dit uitdrukte. Het is dezelfde sociale en culturele
uitsluiting waar experts op hebben gewezen als een van de redenen voor radicaliserings-
processen.
Veel jongeren hebben dus het gevoel dat ze in Nederland systematisch op afstand worden
gezet, als afwijkend worden gezien en anders worden behandeld. Dat gebeurt in dagelijkse
interacties, in de media en door uitlatingen van politici. Het is lastig om op grond van
kwantitatieve gegevens vast te stellen of jongeren zich tegenwoordig sterker als Marok-
kaan of Turk identificeren dan in het verleden. De jongeren in dit onderzoek zijn die mening
wel toegedaan: de identificatie met de herkomstgroep en met het geloof is volgens hen
gedurende hun levensloop sterker geworden. Dat heeft te maken met veranderingen in
levensfase: men heeft door werk en gezin minder tijd voor brede sociale netwerken, waar-
door men voor contacten kiest die hun het meest nabij zijn. Verder noemen jongeren het
ongunstige klimaat ten aanzien van migrantengroepen (vooral Marokkaans-Nederlandse
jongeren noemen dit) en moslims als een belangrijke reden voor de toe ‑genomen identifi-
catie met het geloof. De aanslag op het World Trade Center in New York op 11 september
2001 (‘9/11’) wordt vaak als keerpunt genoemd, waarna de beeldvorming over moslims in
Nederland is verslechterd. In die zin kan de moslimidentiteit ook wel als een resistance iden-
tity worden gezien, die is opgekomen als reactie op het negatieve ervaren maatschappelijke
klimaat in Nederland ten aanzien van migranten en moslims. De gerichtheid op de her-
21 samenvatting en slotbeschouwing
