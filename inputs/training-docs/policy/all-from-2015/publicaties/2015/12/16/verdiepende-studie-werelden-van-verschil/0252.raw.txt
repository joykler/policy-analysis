groep. Deze jongeren hebben daardoor het gevoel beter te zijn geïntegreerd, meer bij de
Nederlandse samenleving te horen en ze voelen zich minder op afstand gezet. We menen
uit hun verhalen te kunnen opmaken dat hun leefstijl ook vaak dichter bij die van autoch-
tone leeftijdgenoten ligt. Daar staat tegenover dat ze in hun woonplaats meer bekijks heb-
ben wanneer ze afwijken van de dominante cultuur, bijvoorbeeld wanneer de vrouwen een
hoofddoek dragen. Deze jongeren geven aan dat ze zich vrijer voelen om aspecten van hun
moslim- of Marokkaanse identiteit naar voren te schuiven wanneer ze naar de grote stad
gaan (bv. in het kader van studie of werk), omdat ze daar minder opvallen en meer in de
grotere massa van leeftijdsgenoten met dezelfde etnische achtergrond opgaan. Zoals deze
jongeren die uit kleinere plaatsen van buiten de Randstad komen stellen:
[Verschil tussen stad en dorp is er] volgens mij wel, dat hoor je wel vaker ook. Als je in
mh1
Amsterdam loopt, in plaats van in X, dat je daar wel makkelijker over straat kan, of zo.
Maar volgens mij is Amsterdam sowieso wel in het algemeen... Daar loopt alles, weet je,
daar lopen de gekste figuren rond.
l2 Maar heb je dat zelf ook al ervaren zo?
mh1 Ja, op zich wel ja.
vh4 Ja, ik studeer in Amsterdam, inderdaad. En dat is gewoon heerlijk. Omdat de mensen je
niet zo aanstaren als in X.
vm3 Nee, dat sowieso, maar ook omdat iedereen er welkom is. En het maakt niet zoveel uit
hoe je eruitziet. Dus, eh, of je nou een hoofddoek draagt of als je dreadlocks in je haar
hebt.
vm2 Je valt ook niet op, natuurlijk.
vh4 Nee, iedereen doet gewoon zijn eigen ding en het is goed.
vh4 In Friesland zijn de mensen heel aardig en ja, natuurlijk heb je ook mensen… Ze zijn heel
tolerant, maar dat komt ook omdat… Moslims zijn daar in de minderheid, dus vaak zit-
ten ze op witte scholen, [zijn ze] beter geïntegreerd en gaan ze ook meer mee met de
maatschappij.
vh3 Wat is dat: integratie?
vh4 Ja, daar kunnen we over praten.
vh3 Ik ben hier geboren en getogen, ik hoef niet te integreren.
vh4 Nee, maar je kan je voorstellen dat je meer mee kunt gaan in een grote groep. Je gaat
mee met de Nederlandse cultuur. Je kan je afvragen: ‘Wat is de Nederlandse cultuur?’
Je bent wel anders. Zelfs in mijn eigen vriendengroep voel ik me anders in sommige
gevallen. Dat is ook zo: je blijft een buitenstaander en dat vind ik heel kwalijk, omdat je
hier geboren en getogen bent, dus hoezo ben ik anders? Hoezo moet er anders naar me
worden gekeken? Hoezo kan je me niet zien als een Nederlands iemand? Waarom ben ik
geen onderdeel van deze maatschappij? [Maar] daar is het minder heftig, mensen zijn
wat aardiger en wat socialer. Ze praten ook met elkaar. Ik heb ook in Amsterdam
gewoond, de buren zeggen niet eens hoi tegen elkaar, die stellen zich niet eens voor. Daar
schrok ik echt van, dat ik denk: hoezo praten we niet met elkaar? We wonen naast elkaar.
251 met twee maten gemeten
