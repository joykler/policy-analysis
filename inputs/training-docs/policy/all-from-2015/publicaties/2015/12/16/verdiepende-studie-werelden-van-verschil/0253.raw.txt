Omgekeerd merken de jongeren uit de grote stad – die sinds hun kindertijd veel mensen
met een Marokkaanse achtergrond om zich heen hadden in de buurt en op school – min-
der dat ze als bijzonder of afwijkend worden gezien vanwege van hun Marokkaanse en
islamitische achtergrond. Zij hebben vaker het gevoel dat ze collectief in een andere wereld
leven dan autochtone Nederlanders en zien meer tegenstellingen tussen autochtoon en
migrant. Waarschijnlijk ondervinden jongeren die zich vooral in een omgeving met weinig
jongeren met een Marokkaanse achtergrond bevinden meer sociale druk om zich te con-
formeren aan de cultuur en opvattingen van de plaatselijke, overwegend autochtone
bevolking. De jongeren uit de grote stad ervaren mogelijk meer druk om zich te conforme-
ren aan hun Marokkaans-Nederlandse omgeving.
8.4.3 Met wie willen de jongeren trouwen?
De manier waarop de jongeren zich identificeren en de prominente rol die daarin voor de
islam is weggelegd, zien we terug in hun opvattingen over wie een geschikte huwelijkspart-
ner voor hen zou zijn. In hoofdstuk 2.2 hebben we gezien dat partnervoorkeuren ook wel
worden gezien als indicator van integratie of assimilatie. We hebben in de focusgroepen de
nog niet gehuwde jongeren daarom gevraagd welke identiteiten ze in ieder geval met hun
toekomstige partner moeten delen. De grote meerderheid geeft aan dat hun toekomstige
echtgenoot in de eerste plaats het geloof met hen moet delen (vgl. hoofdstuk 3). Hoewel
vervolgens veel jongeren aangeven dat ze het liefst met iemand van dezelfde etnische
groep trouwen, zijn er een aantal die een gemengd huwelijk niet zouden uitsluiten, op
voorwaarde dat de niet-Marokkaanse partner moslim is. Een paar jongeren hebben op dit
moment een gemengde relatie met iemand met wie ze zeggen wel te kunnen trouwen: die
van huis uit ook moslim is of die erover denkt zich tot de islam te bekeren. Aan de andere
kant is er slechts een enkeling die een voorkeur uitspreekt voor een partner die eveneens
Berber is uit dezelfde stam of regio van Marokko. Dat wijst op een aanzienlijke verschui-
ving in door jongeren uitgesproken partnervoorkeuren ten opzichte van tien tot vijftien
jaar geleden. In die tijd stond een partner met zo nauw mogelijk aansluitende achtergrond
boven aan het lijstje: iemand van dezelfde etnische groep of regio in Marokko, omdat die
het best in de eigen familie kon worden geïntroduceerd. Daarbij ging men ervan uit dat
deze partner eveneens moslim zou zijn (Sterckx en Bouw 2005). Een voorkeur voor een
huwelijkspartner die niet alleen moslim is, maar ook op eenzelfde bewuste manier in het
geloof staat, heeft ook bijgedragen aan een verschuiving van een voorkeur voor partners
uit het land van herkomst naar groepsgenoten uit Nederland als huwelijkspartner (Sterckx
et al. 2014). Deze veranderingen in de partnervoorkeuren wijzen op een toegenomen indi-
vidualisering van het proces van partnerkeuze en gezinsvorming, maar ook op het toege-
nomen belang van de islam als voornaamste referentiekader voor de zelfidentificatie van
de jongeren.
Kijk, het mooie is: de islam heeft geen grens. Geen nationaliteit. Vroeger, in de tijd van de
mh
profeet, waren er mensen van verschillende stammen. In die tijd was het echt een
‘big deal’ van: die stam was dat, die stam was dat. Op dat moment heeft hij mensen van
verschillende stammen bij elkaar gebracht. Jij wordt samen met die één groep bijvoor-
252 met twee maten gemeten
