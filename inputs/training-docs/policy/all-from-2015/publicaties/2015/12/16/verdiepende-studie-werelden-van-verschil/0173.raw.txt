klap tegen m’n hoofd en dat kan ik niet accepteren. Ik bedoel, ik accepteer jou ook [zoals]
jij bent. […] Ik weet hoe hun omgang is en ik weet hoe ze erover denken en ik denk ook
niet dat ze die gedachten ooit zullen veranderen.
De spanningen tussen Koerdische jongeren en (soennitische) Turkse Nederlanders is vooral
politiek-etnisch geladen. De Koerdische jongeren beschuldigen de Turks-Nederlandse jon-
geren van overmatig nationalisme en een gebrek aan erkenning van Koerden. Op hun
beurt zien nationalistische Turks-Nederlandse jongeren pkk-strijders als terroristen en
vinden ze Koerden die zich van Turkije willen afscheiden ondankbaar. Net zoals voor de
alevitische jongeren geldt, geven ook de Koerdische respondenten voorbeelden waarin
vriendschappen met soennitische Turkse Nederlanders op de proef worden gesteld. De
Koerdische respondent jv67 deelt een incident waarbij ze zich in een hoek gezet voelt door
de zus van een van haar vriendinnen:
Ik was 13, 14, 15 en die zus was aan de telefoon met haar Turkse vriendin en ze zegt:
jv67
‘Ja, X…’ – zo heet haar zusje – ‘…X d’r vriendin is hier, is Koerdisch, ja die Koerden doen
altijd zo stoer over hun Koerdistan, maar ja, ze hebben niet eens een Koerdische lucht-
vaartmaatschappij, moeten ze maar lekker met Kurdish Airlines gaan vliegen, hè?
Hahaha!’
Voor deze onderlinge negatieve beeldvorming bestaan enkele uitzonderingen doordat het
onderscheid tussen Koerden en soennitische Turken volgens de gesprekspartners niet altijd
zo duidelijk te trekken is.
Ook binnen soennitische kringen zijn er scheidslijnen die zijn ingegeven door de religieus-
politieke kleuren in Turkije. Zo zijn President Erdoğan en zijn akp na een lang partnerschap
gebrouilleerd geraakt met Fethullah Gülen en diens Hizmet. In de Turkse media wordt door
deze partijen flink naar elkaar uitgehaald. Ten gevolge van deze strijd probeert President
Erdoğan zijn tegenstanders in diskrediet te brengen, wat volgens Turkse Nederlanders die
zich met Hizmet afficheren een risico met zich meebrengt, zoals de kans gearresteerd te
worden als men in Turkije op vakantie gaat (vgl. Woolf et al. 2015).
En in de jaren 2000 […] onder druk van de generaals is er een rechtszaak gestart tegen
bm4
Gülen, ook als terroristische organisatie. En dat hij het hoofd daarvan was. En dat heeft
tot 2008 geduurd uiteindelijk. En hij is van alles vrijgesproken. […] Iedereen is vrijgespro-
ken. Daar gaat het niet om, maar je hebt altijd te maken met dit soort rechtszaken, onder
druk zetten van mensen en om het, ja, leven moeilijk te maken, om de bewegingsruime
kleiner te maken.
Hoewel aanhangers van President Erdoğan onder de Turks-Nederlandse respondenten de
kritiek op Hizmet hebben overgenomen, sluit dat vriendschappen tussen Turks-
Nederlandse jongeren met verschillende loyaliteiten niet uit. Daarmee laten de verschillen
van inzichten zich in de alledaagse praktijk maar tot op beperkte hoogte voelen. Jongeren
vermijden ruzies over dit soort kwesties door onderling gewoon niet over politiek of hei-
172 ‘nooit nederlander genoeg ’
