Over het algemeen heerst bij ons [Turken] het hokjes denken. […] Dan word je in een
jm10
hokje gestopt en mensen volgen dan alleen maar de eigen zenders, eigen Facebookpagi-
na’s die hun eigen propaganda verspreiden. En dan bepaalde beweringen die ik 100%
zwart op wit kan bewijzen dat dat vals is, die verspreiden ze. […] Maar zo’n vijandschap
zag ik. Ik dacht van: ‘Ja, dit moet echt doorbroken worden.’ Bepaalde, ik noem dat dan
afgoden, bepaalde afgoden in hun koppen, moeten echt vallen en dat is onder andere
keiharde partijdigheid.
Deze respondenten wijzen op het gepolariseerde denken – zowel in Turkije alsook onder
Turkse Nederlanders en binnen de Turkse gemeenschappen in Nederland – dat langs de
eerder geschetste religieuze en politieke lijnen loopt en waarin ook de favoriete Turkse
13
voetbalclub een plek heeft. Een andere respondent maakt een driedeling binnen de
Turkse gemeenschappen in Nederland:
Je hebt mensen die echt het Turk-zijn belangrijk vinden, je hebt mensen die het geloof
jm51
belangrijk vinden, je hebt mensen die een beetje zoals wij zijn, die liberaal zijn en in prin-
cipe voor mensenrechten staan.
Respondenten met een alevitische achtergrond wijzen op hun beurt op de ongelijke
behandeling van Turkse Nederlanders door andere Turkse Nederlanders:
Waar ik mij het meest aan stoor [in Nederland], is de discriminatie en het tolerantieni-
jm51
veau van de Turken onderling. De Turkse gemeenschap kan roepen en zeggen wat ze wil.
En dat klopt ook, ze worden gediscrimineerd in Nederland […] arbeidsdiscriminatie, op
school. Heb ik ook meegemaakt. En daar moeten we wat aan doen. Maar daar kun je
pas wat aan doen als je in je eigen gemeenschap dat discrimineren ook stopt. […] Ik ben
eigenlijk de meest slechte figuur voor het merendeel van [Turks] Nederland. Ik ben athe-
istisch. Ik ben links. Ik heb een alevitische achtergrond. Ik ben een vierde Koerdisch, ik
heb tatoeages en ik spreek me uit over de Turken. Dus zolang ik niks over hen zeg, boeit
het ze niet, maar op het moment dat ik iets erover zeg, dan word ik irritant.
Beeldvorming over en weer
Over het algemeen blijkt uit de gesprekken dat de beeldvorming tussen de verschillende
groepen soennieten, alevieten en Koerden over en weer overwegend negatief is. De alevi-
tische respondent jv47 uit haar negatieve beeld van soennieten als ze aangeeft dat ze zich
geen leven met een soennitische huwelijkspartner of vriendschappen met soennieten kan
voorstellen:
Ik kan niet met soennieten. […] Ik heb veel meegemaakt met soennitische vriendinnen.
jv47
[…] Ze hebben soms een moment dat ze je dan gewoon met een mes in je rug steken.
Ik heb het daar heel veel meegemaakt. Een klein voorbeeld, bijvoorbeeld bij hun [soen-
nieten] mag je geen rokken aan of mag je geen spaghettiband… […] Ik kon wel met een
spaghettiband rondlopen, want voor ons maakt dat niet uit. […] Je hart is belangrijk. En
ik kreeg van die opmerkingen: ‘O, dat is wel raar dat jouw ouders dat toelaten. Vinden ze
niet dat jij als hoer hier rondloopt? Ja, maar alevieten zijn zo.’ En dan krijg ik gewoon een
171 ‘nooit nederlander genoeg ’
