2 Groepen op afstand: conceptualisering
Willem Huijnk
2.1 Inleiding
In dit rapport onderzoeken we welke variatie er in de sociaal-culturele positie van migran-
ten en hun nakomelingen bestaat, waarbij het accent ligt op degenen met weinig contact
met autochtone Nederlanders, degenen die zich niet identificeren met dit land en die
opvattingen eropna houden die haaks op de basiswaarden van de Nederlandse samen-
leving staan. In dat geval is er in onze terminologie sprake van ‘sociaal-culturele afstand’:
het hoofdonderwerp van deze studie.
In dit hoofdstuk wordt aan de hand van een literatuurstudie uiteengezet welke dimensies
aan de sociaal-culturele positie worden onderscheiden, waarmee ook duidelijker wordt
wat kenmerkend is voor sociaal-culturele afstand. We sluiten aan bij indelingen uit de
integratieliteratuur. Dit lijkt tegenstrijdig, maar de verschijnselen die de tegenhanger van
integratie vormen, zijn de verschijnselen die wij als elementen van sociaal-culturele
afstand aanduiden. Het doel van de literatuurstudie is niet zozeer om een uitputtend en
volledig overzicht van de huidige stand van zaken te geven, maar om inzichten uit eerder
onderzoek te gebruiken en op die manier de relevante dimensies van de sociaal-culturele
positie (en de verschillen daartussen) toe te lichten.
2.2 Dimensies van sociaal-culturele afstand
Het onderzoek naar de verhouding tussen migrantengroepen en de ontvangende samen-
leving kent een lange geschiedenis. Lange tijd was vooral de gedachtevorming rondom de
klassieke assimilatietheorie invloedrijk (zie Gordon 1964; Park 1928a; Warner en Srole
1945). Deze theorie stelt dat migranten in een aantal fasen zullen assimileren of ‘ingroeien’
in de ontvangende samenleving. Over de tijd en per opeenvolgende generatie zouden
migranten zich steeds minder onderscheiden van de autochtone bevolking voor wat
betreft opvattingen, gedrag en posities. De klassieke assimilatietheoretici hadden voor-
namelijk aandacht voor sociaal-culturele aspecten. Zo had Gordon (1964) oog voor de
sociale, culturele en emotionele aspecten van integratie. Culturele assimilatie wordt vol-
gens hem bereikt met het veranderen van culturele patronen, inclusief religieuze over-
tuigingen en voorschriften. In het werk van Gordon verwijst ‘structurele assimilatie’ naar
het ontstaan van primaire relaties tussen verschillende groepen en het opgaan van immi-
granten in bestaande sociale netwerken. In een latere fase komen etnisch gemengde
huwelijken en ‘gemengde’ kinderen voor. Uiteindelijk identificeren migranten zich primair
en exclusief met de ontvangende samenleving. Het fasekarakter en het idee dat alle
migranten zullen assimileren, is fel bekritiseerd en deze noties zijn in latere integratie-
modellen verdwenen. Een ander verschil is de toegenomen aandacht voor de sociaal-
38 groepen op afstand : conceptualisering
