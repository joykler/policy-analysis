heeft onder meer te maken met het getrouwde leven van sommige respondenten, waar-
door ze zich meer op familie gaan richten en waardoor sommige vriendschappen verwate-
ren. Respondent jm59 geeft dit expliciet aan wanneer hij spreekt over de verwatering van
het contact met zijn multiculturele vriendengroep, waar echter geen autochtone
Nederlanders deel van uitmaken:
Je zit veel thuis met je vrouw en je kind?
int
jm59 Veel thuis. Veel tijd. Ook gewoon met mijn eigen leven bezig. Vriendenkring, ja. Uh, dat
is eigenlijk uh, niet uit elkaar, maar iedereen is wel zijn pad gaan bewandelen.
De impact van een veranderde levensstijl geldt vooral voor de islamitische jongeren in dit
onderzoek, die verschillen ervaren tussen hun vrijetijdsbesteding en die van vooral autoch-
toon Nederlandse vrienden vanaf de puberteit. Deze verandering gaat niet alleen op voor
de relatie tússen verschillende etnische en religieuze groepen, maar speelt ook bínnen die
groepen. Een jongere die actief is binnen een Diyanet-moskee, geeft aan vrienden uit de
moskee te ‘verliezen’ door een niet-islamitische levensstijl:
Ja, ik ben op mijn 14e, 15e ben ik hier ook bij de jongeren in het bestuur gegaan. Om de
jm2
voorzitter binnen zo’n moskee hier te helpen en doen. Weet je, het is gewoon hartstikke
leuk, een leuke bezigheid. Maar mijn vrienden dwaalden allemaal een beetje af, allemaal,
ja allemaal, die hier van de moskee. Die gingen dus toch kiezen voor het zondigen zoals in
alcohol, drugs, discotheken en zo. Daar was ik nooit echt van gediend. Ik had die behoefte
ook niet. Vervolgens heb ik dat ook gezien bij de volgende lichting na mij, zeg maar, en
daar hetzelfde meegemaakt. Ook daar zijn er maar twee man blijven hangen.
Andere Diyanet-jongeren benoemen hoe ze met hun autochtone Nederlandse vrienden
tegen dilemma’s aanliepen die naar hun idee door culturele verschillen zijn ingegeven:
Ik denk dat het ook een beetje met, ja, cultuur te maken heeft, want vroeger, ja, ging ik
jm22
persoonlijk heel veel ook met Nederlandse jongeren om toen ik klein was. En nu, als je
steeds ouder wordt, dat merk ik ook aan mezelf, vrijdag, zaterdag, ben je hier en die
jongens zijn… die gaan heel vaak uit en zo en dan heb je tegenwoordig allemaal in het
weekend ga je met Turkse jongeren om.
jm24 Je komt voor een dilemma te staan. Toen ik klein was, was alles normaal. Dan kan je bij
hun spelen, zij speelden bij jou en dan merk je het al. Jij zegt tegen je vader ‘baba’. Papa
weet je wel, maar die kerel zegt nu tegen zijn vader ‘hé Mark’, weet je wel. Dan begint al
een beetje het dilemma, want hoe groter, hoe ouder je wordt. Bij hen is dat dan weer
normaal. Je neemt het meisje mee naar huis. Maar als je mijn vader aankijkt, nee, weet
je wel. En bij hen is het dan zo van: in het weekend een kratje bier of dan gaan we de bar
in. Bij ons is het: ‘Nee, mag niet, nee,’ weet je wel. En dan uiteindelijk groei je er wel een
beetje uit. […] Maar kijk, als ik hun zie, dan zeg ik altijd: ‘Hé, hoe gaat het?’ Dan we zijn
nog wel close, maar het is niet zo van dat we zo effe twee weken met hun kunnen rond-
hangen, nee, dat niet.’
189 ‘nooit nederlander genoeg ’
