would not exist.’ Schmid stelt cynisch: ‘Sommige mensen moeten sterven in de handen van
terroristen zodat redacteuren hun bestaan, hun eisen, en doelen bekendmaken.’ (Schmid
2004: 208). De media kunnen door terroristen dus worden gemanipuleerd en gebruikt om
angst aan te jagen.
6.6.2 Behoefte aan zingeving
Veel geradicaliseerde mensen bleken voorafgaand aan radicalisering een persoonlijke crisis
te hebben doorgemaakt, waardoor eerdere ideeën en overtuigingen van het individu op
losse schroeven kwamen te staan (vgl. Geelhoed 2014; Silber en Bhatt 2007; Wiktorowicz
2005). Als gevolg van zo’n crisis kunnen mensen een gebrek aan zingeving en aan een
solide identiteit ervaren. Ze worstelen met vragen als ‘wie ben ik?’ en ‘waartoe ben ik hier?’
Religie is een krachtig instrument voor reductie van dit soort existentiële onzekerheden,
want het verleent betekenis aan gebeurtenissen en biedt een coherent en totaal kader om
de wereld te begrijpen (McBride 2011; Van der Pligt en Koomen 2009). In hun zoektocht
naar antwoorden kunnen jongeren stuiten op een radicale variant van de islam, die ruim
voorradig is op internet. De radicale variant geeft zoekende jongeren houvast, omdat deze
een zwart-wit wereldbeeld schetst (dit is goed en dat is slecht) en dit beeld uitdraagt in
regelgeving omtrent haram en halal. De radicale islam geeft daarmee een soort handlei-
ding over hoe te leven: overal zijn regels voor en jongeren zijn druk bezig met wat volgens
deze ‘ware’ interpretatie van hun religie wel en niet is toegestaan. Die regels bieden jonge-
ren een houvast in een wereld die voor hen groot en verwarrend kan aanvoelen.
Regeltjes vinden deze jongeren heel fijn. In een keer heb je houvast in zo’n pluriforme samenleving
waar álles maar mag. Lekker, o ik weet waar ik aan toe ben! Ik moet gewoon dít doen, ik moet dít
doen! Ik vroeg een bekeerlinge: ‘Wat vond je het nou leukste aan de islam?’ En zij zei: ‘Die regeltjes!’
Binnen het religieuze kader krijgt de internationale politiek ook een andere inkleuring.
Zo wordt volgens een van onze respondenten het Israëlisch-Palestijns conflict steeds meer
als een religieus conflict gezien, terwijl het oorspronkelijk een nationaal conflict over
grondgebied was. Ook de burgeroorlog in Syrië wordt in religieuze termen beschouwd.
De aantrekkingskracht van dat conflict ligt in de symbolische waarde die eraan wordt gege-
ven door het in apocalyptische termen te kaderen.
[…] de zeer vrome figuren, die zien het ook echt apocalyptisch. De grote eindstrijd is aanwezig. Daar
zijn profetieën over.
Messiaans en zo, dat heb je in de godsdienst, dat heb je bij de joden, heb je bij de christenen, heb je bij
de moslims. Waar komt die Messias? Daar! [wijst op een kaart op Syrië] En waar is nu een conflict?
Daar! En waar werd een profetie: ‘Vanuit deze stad gaand trekken wij op naar Asham’, dat is…
Damascus, dat is Syrië. En dan naar Jeruzalem en blablabla… Dat is daar. Dus die profetie is er en nu
gebeurt het, dus nu moet je daarbij zijn.
Wat de aantrekkingskracht nog groter maakt, zijn de ‘successen’ die radicale groepen als IS
in het conflict boeken. In het radicale gedachtegoed gaat men ervan uit dat het Westen,
145 groepen op grote afstand : achtergronden van islamitisch
radicalisme en extremisme
