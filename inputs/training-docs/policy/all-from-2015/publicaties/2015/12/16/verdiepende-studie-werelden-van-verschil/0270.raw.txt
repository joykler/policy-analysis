l1 Waarom stemmen jullie niet meer?
vh2 Ik was er heilig van overtuigd dat de politiek wel zou meedenken over de moslimjonge-
ren, of dat ze input zouden hebben voor ons. Maar toen er laatst iets kwam van de PvdA,
over dat halal slachten, zijn ze er ineens voor dat er een verbod moet komen. Dan denk
ik: de achterban is volledig moslim en voor ons is dat zo belangrijk. Dan zet je ons alle-
maal aan de kant om die regel toch te implementeren. Dat is een stom voorbeeld, maar
er zijn ook heel veel andere issues.
vh5 De weerspiegeling van de maatschappij, ik voel me niet vertegenwoordigd. Op wie ik ook
stem, ik heb het gedaan, maar ik voel me helemaal niet vertegenwoordigd.
vh2 Ook het gezeik met de pvv, waarom stond er niemand op van al die linkse partijen, om
daar kritiek op te leveren en iets van te zeggen en iets aan te doen? Kennelijk kan het
allemaal, dus waarom stem ik dan?
vm1 Je kan beter wel stemmen. Als wij allemaal niet gaan stemmen, dan gaat iedereen pvv
stemmen en dan krijgt hij misschien meer de macht.
vh5 Ik heb ook altijd gezegd: je moet stemmen, anders mag je niet klagen. En nu ben ik aan
het klagen, maar in principe, ook met de afgelopen verkiezingen, ik heb er geen woord
aan vuil gemaakt, ik heb niet gestemd en er verder ook geen aandacht aan besteed.
l1 En is er een partij of politicus in Nederland waarvan je denkt: die vertegenwoordigt mijn
stem? Of die…
Mix Nee.
vm4 Ik vind het wel belangrijk om te stemmen, want los van… Ik denk dat je nooit een partij
zal vinden die jou volledig zou vertegenwoordigen. Dat kan niet. Los van de islamitische
of je identiteit of het religieuze is er ook nog een economisch ding wat heel belangrijk is,
waar ik toch mijn zeggenschap in wil hebben. Als het gaat om dingen oplossen. Als ik
dan de afweging zou maken: of ik stem niet, dan gaat mijn stem verloren, of ik stem wel
en zal toch nog wat meewegen in wat er is. Dan kies ik toch om wel te stemmen. Maar ik
sta niet te springen.
vh5 Ik ben het op dit moment gewoon zat.
vh2 Ik denk dat dat vooral bij mij speelt.
Het gevoel dat niemand in de Nederlandse politiek het voor hen opneemt, noch voor
Marokkaanse Nederlanders noch voor moslims in het algemeen, is unaniem en vrij sterk.
Dat gevoel is sterker geworden: een aantal oudere jongeren zegt vroeger nog wel iets te
hebben verwacht van de PvdA. De PvdA wordt gezien als een partij met veel moslims en
mensen met een migratieachtergrond in de achterban. In de ogen van verschillende res-
pondenten verloochent de PvdA deze achterban door zich bijvoorbeeld uit te spreken voor
het verdoofd slachten (waardoor het vlees niet meer halal is). Een politicus over wie nog
wel eens met bewondering wordt gesproken, is Alexander Pechtold, omdat deze het
opneemt tegen Geert Wilders. Maar uiteindelijk overwint het wantrouwen in de bedoelin-
gen en in de mogelijkheden van politici. Verschillende jongeren lijken ook gedesillusio-
neerd te zijn in het systeem van de Nederlandse democratie, waar uiteindelijk altijd een
coalitie moet worden gevormd en politici water bij de wijn moeten doen als het gaat om
269 met twee maten gemeten
