naar binnen gericht. Uit verschillende onderzoeken komt naar voren dat veel Roma inge-
bed zijn in hechte familiestructuren, die weer onderdeel zijn van overkoepelende
(clan)structuren. Een familie kan soms uit honderden leden bestaan, verspreid over ver-
schillende woonplaatsen. De hechte banden uiten zich onder andere in het samen (willen)
wonen met meerdere generaties, en veelvuldige en soms langdurige bezoeken aan familie-
leden in andere steden of landen, rondom begrafenissen of huwelijken. Of deze hechte
banden contacten met niet-Roma in de weg staan, is niet helemaal helder. Sollie et al.
(2013) rapporteren in hun onderzoek naar probleemgezinnen dat er vaak slecht contact is
met buren en buurtgenoten, maar dit gaat waarschijnlijk om een zeer selectieve groep.
Wel komt uit interviews met experts naar voren dat leden van de Roma-gemeenschap
soms afwijzend tegenover contacten met autochtone Nederlanders staan (en dan vooral
voor hun kinderen) uit angst dat ze negatief beïnvloed zullen worden door autochtone
vrienden die andere normen en waarden hebben. Er zou weinig menging tussen Roma en
niet-Roma zijn, als gevolg van wederzijds wantrouwen (Movisie 2013).
Over identificatiepatronen van Roma is relatief weinig bekend. Verschillende onderzoeken
laten zien dat de etnische identificatie als Roma wordt gebruikt om te differentiëren van
het ‘gadje’ (niet-Roma). De Roma‑identiteit en ‑cultuur, die al eeuwen met vervolging wor-
den bedreigd, lijken zeer belangrijk te zijn voor Roma in Nederland en worden door taal en
culturele tradities in stand gehouden. In hoeverre Roma, die al meerdere generaties in
Nederland wonen, zich ook Nederlands voelen en zich thuis voelen in Nederland, is voor
zover wij weten niet bekend.
Familie (in brede zin) is voor veel Roma zeer belangrijk. Roma trouwen – vergeleken met
andere groepen in Nederland – (zeer) vroeg en krijgen op jonge leeftijd kinderen. Het ‘huw-
baar’ zijn van meisjes is erg belangrijk, en daarom wordt in de opvoeding veel nadruk
gelegd op maagdelijkheid en de voorbereiding op een taak als vrouw en moeder (Liégeois
2007). Uit de literatuur komt een beeld naar voren van een hoge mate van sociale controle
op het naleven van gemeenschapsnormen, vooral ten aanzien van seksualiteit en gender-
rollen. Vooral jonge meisjes staan onder hoge druk om zich aan de groepsnormen over
seksualiteit en de positie van de vrouw aan te passen. Ook ouders voelen zich soms door
de gemeenschap onder druk gezet om dochters van school te halen om haar ‘huwbaar’ te
houden. Het concept van ‘reinheid’ (marime) speelt hierin een grote rol. Gedrag van indivi-
duele leden dat niet marime is, heeft zijn weerslag op de eer van de familie. Hierdoor is de
druk op individuele leden om zich conform de heersende normen te gedragen sterker (Sol-
lie et al. 2013). Ouders spelen nog steeds vaak een grote rol in het tot stand komen van
huwelijken, die geacht worden binnen de groep plaats te vinden (Liégeois 2007).
Toch betekent dit niet dat jongeren geen mogelijkheden zien om de regels van de ouders
flexibel te interpreteren. Zo worden jonge stelletjes waarvan de ouders het niet eens zijn
met de relatie door een nacht weg te blijven beschouwd als ‘getrouwd’, waardoor ouders
het huwelijk wel móéten accepteren (Movisie 2013).
Scholing heeft van oudsher minder prioriteit, vooral voor meisjes. Van hen wordt vaak niet
verwacht dat ze na het huwelijk nog zullen werken, waardoor het belang van een diploma
minder groot is. Dit leidt er in sommige gevallen toe dat ouders ervoor kiezen dochters na
114 nederlandse onderzoeksliteratuur over andere groepen op
afstand
