van vereenzelviging met de samenleving (De Vroome et al. 2014). Overigens geldt ook voor
autochtonen dat het gevoel er niet bij te horen ertoe kan leiden dat men zich losmaakt van
of afsluit voor de samenleving (Heat en Roberts 2006).
De thema’s culturele afstand en culturele veranderingen in een migratiecontext staan cen-
traal in acculturatietheorieën (bv. Berry 1997; Phinney et al. 2001; Ward 1996). Redfield
et al. (1936) stelden dat acculturatieprocessen plaatsvinden wanneer groepen met verschil-
lende culturen met elkaar in contact komen. Als gevolg hiervan vinden er veranderingen in
culturele opvattingen en gebruiken van beide groepen plaats. Acculturatieprocessen
werken twee kanten op, al is de invloed van de meerderheidsgroep op specifieke migran-
tengroepen meestal groter dan andersom. Ook is de mate van acculturatie sterker bij
migrantengroepen die veel gelijkenis met de ontvangende samenleving vertonen, bijvoor-
beeld wat betreft religie, taal en/of politieke systeem (Berry 1997; Gordon 1964). Culturele
veranderingen worden dus verondersteld onder meer het resultaat te zijn van contact tus-
sen groepen (Berry 1997). Dit contact kan direct zijn, maar ook meer indirect, bijvoorbeeld
via de media. De blootstelling aan andere culturen alleen is echter niet voldoende voor het
verkleinen van de culturele afstand; iemand moet er ook ontvankelijk voor zijn. Die ont-
vankelijkheid hangt af van de culturele en migratieachtergrond van migrantengroepen, en
van ervaringen in de ontvangende samenleving. Het in contact komen met elkaar kan tot
sociale beïnvloeding leiden, maar de aard of inhoud van de interactie bepaalt of en hoe de
culturele integratie plaatsvindt. Positieve interacties zorgen ervoor dat men meer open-
staat om bepaalde gedachten of waarden over te nemen. Andersom is de motivatie en
bereidheid om zich aan te passen beperkter in een negatief maatschappelijk klimaat (Alba
en Nee 2003). Een negatieve of vijandige omgeving maakt migranten minder ontvankelijk
voor culturele aanpassing en vergroot de behoefte aan etnisch-cultureel behoud. Nega-
tieve ervaringen, zoals discriminatie, kunnen ertoe leiden dat migranten zich van de ont-
vangende samenleving afkeren (Alba en Nee 2003; Branscombe et al. 1999).
Deze drie theoretische benaderingen zullen we in deze paragraaf als uitgangspunt nemen
bij de bespreking van de literatuur over sociaal-culturele afstand. Hierbij kijken we naar (1)
individuele factoren, (2) processen binnen etnische groepen, en (3) samenlevingsfactoren.
3.2.1 Individuele factoren
Er is veel onderzoek naar de invloed van individuele kenmerken op processen van sociaal-
culturele integratie gedaan. In deze paragraaf vatten we een en ander kort samen. De focus
ligt op invloeden van migratiespecifieke kenmerken (zoals verblijfsduur en migratiegenera-
tie), sociaal-economische kenmerken, de rol van taal en de invloed van het geloof.
Migratiespecifieke kenmerken
In de migratieliteratuur wordt vaak aangenomen dat een langere blootstelling aan de ont-
vangende samenleving een kleinere sociaal-culturele afstand tot gevolg heeft (Alba en Nee
1997). Dit betekent dat een langere verblijfsduur, op jongere leeftijd migreren en de opeen-
volging van generaties worden verondersteld samen te gaan met een minder grote sociaal-
culturele afstand ten opzichte van het bestemmingsland. Inderdaad zijn er studies die laten
51 eerder onderzoek naar sociaal -culturele afstand
