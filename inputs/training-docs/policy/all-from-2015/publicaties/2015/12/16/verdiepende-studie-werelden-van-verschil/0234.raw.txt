ml5 Voor mij is [dat] precies hetzelfde. Eerlijk is eerlijk. Want als er oorlog is, [vallen er nu
eenmaal] slachtoffers. Als ik geen bom heb, dan zal ik iemand moeten onthoofden om
hem van het leven te beroven. Maar als ik bommen heb, dan zal ik ook van een afstand
gaan bombarderen.
mm6 Maar of je nou een bom gooit, of z’n hoofd er afhaalt, het is hetzelfde. Het is misschien
wel extreem, maar als een F16 boven je vliegt en hij dropt bommen op je. Je bent eerder
dood als je hoofd eraf gaat, bij wijze van. Allebei zijn ze verkeerd. Zowel IS en diegene die
bombarderen.
Verschillende jongeren proberen de opkomst van IS te duiden en te rijmen met de ver-
trouwde referentiekaders, waarin het optreden van het Westen in het Midden-Oosten ver-
keerd is. Daarbij wordt vaak verwezen naar de weifelende houding van het Westen tegen-
over het regime van president Assad van Syrië: Assads handelingen in de burgeroorlog in
Syrië, vooral het geweld tegen burgers, vinden de meeste jongeren verwerpelijk. Men
begrijpt niet waarom het Westen (de vs voorop) niet krachtiger tegen Assad heeft opgetre-
den, terwijl het dat in andere conflictsituaties, bijvoorbeeld in Irak of in Libië wèl (en om
veel minder) heeft gedaan. In de ogen van een aantal jongeren is IS het plaatselijke ant-
woord op Assad en het uitblijven van een westerse interventie in Syrië. Daarbij keuren ze
niet goed hoe IS te werk gaat, maar ze vinden het wel begrijpelijk dat IS is ontstaan en suc-
ces kent. Ook is er wantrouwen over de actiebereidheid van de vs en zijn bondgenoten
tegen IS, omdat men tegenover Assad – die ook gruweldaden heeft begaan – niet heeft
ingegrepen.
Wat ik niet snap, waarom bemoeit Amerika zich er nu wel mee en toen IS nog niet zo
vh2
belangrijk was en je een oorlog had in Syrië en Assad chemische wapens gebruikte, toen
werd er niks gezegd. Toen kwam is en ineens zat iedereen erbovenop.
mh4 Zoals ik zei, in Syrië, Assad, zelfs een blinde kan zien wat daar gebeurt. Dan wil jij zeggen
dat niet iedereen samen, de navo, nato, niet kan zeggen: ‘Assad, als jij nu niet kapt,
komen wij naar binnen en dan ben jij de klos.’ Net als Irak. […] Wat krijg je dan? Dan is
IS ontstaan. Ik kan mij voorstellen, ik weet niet hoe dat is gegaan, maar ik kan me voor-
stellen: mensen zien geen hulp van de buitenwereld, die denken: ‘Ik los het zelf wel op.’
Ongeacht of ze kennis hebben. Met z’n allen komen die mensen bij elkaar en nu is het
raak. Nu is het afgelopen. Ik ben ervan overtuigd: doe wat je wilt tegen die mensen.
l1 Tegen IS? Of tegen Assad?
mh4 Nee, tegen IS. Assad is verleden tijd. Maar nu is er dus een nieuw ding ontstaan.
Waarom? Ze hebben het zo ver laten komen. Je biedt geen hulp, je laat diegene stikken.
Ze moeten het zelf uitzoeken. Dat doen ze nu. Waarom bemoei je je er nu pas mee?
Waar was je vier jaar geleden?
De combinatie van de morele verwarring, het wantrouwen tegenover de intenties van de
westerse mogendheden in het Midden-Oosten en tegen de media, en het algemene gevoel
dat de moslims momenteel in de wereld overal aan het kortste eind trekken, maakt dat
complottheorieën over IS goed gedijen. Daarbij zijn de jongeren wel eens selectief in de
233 met twee maten gemeten
