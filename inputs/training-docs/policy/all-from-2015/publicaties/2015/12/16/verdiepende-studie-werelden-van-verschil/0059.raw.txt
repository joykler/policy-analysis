De organisatie met het hoogst aantal moskeeën is isn, de Nederlandse tak van Diyanet (het
directoraat van godsdienstzaken), dat rechtstreeks onder de Turkse premier valt. Diyanet
wordt gefinancierd door de Turkse overheid en legt verantwoording af aan de Turkse
minister van Algemene Zaken. Diyanet is de werkgever van alle imams (in Turkije en daar-
buiten) en faciliteert hun religieuze opleiding. Diyanet leverde lange tijd ook de inhoud van
de vrijdagspreek aan (Sunier en Landman 2014). In Nederland beheert isn moskeegebou-
wen, levert imams en houdt toezicht op moskeebesturen. Het voorzitterschap van isn
wordt bekleed door een attaché voor godsdienstzaken van de Turkse ambassade in
Den Haag. De organisatie is zeer top down vanuit Turkije georganiseerd. Naast het bieden
van religieuze diensten aan onderdanen in het buitenland wordt sterk belang gehecht aan
het behouden en versterken van banden van Turkse Nederlanders met Turkije. Hiervoor
worden onder andere cursussen aangeboden aan Turkse jeugd. Ook in de moskeeën zelf
staat de Turkse islam, die sterk verbonden is met de Turkse staat, centraal. Diyanet maakt
gebruik van in Turkije opgeleide imams die voor perioden van vier of vijf jaar naar
Nederland komen en dus geen ervaring met de Nederlandse context hebben.
Op basis van een grootschalig literatuuronderzoek concluderen Sunier en Landman dat bij
geen van de grote Turkse religieuze organisaties in Nederland sprake is van het actief
belemmeren van integratie van Turkse Nederlanders. Al met al lijkt Diyanet van de
bewegingen het meest op Turkije georiënteerd en wordt er relatief weinig geïnvesteerd in
bridging-activiteiten voor leden. Ook sicn is erg naar binnen gericht en ontplooit weinig
bridging-activiteiten. Milli Görüs en de Gülen beweging zijn daarentegen bewuster betrok-
ken bij activiteiten die de integratie van Turken in Nederland moet bevorderen. Deze activi-
teiten zijn voor een groot deel op het verbeteren van de structurele integratie gericht, zoals
het tegengaan van schooluitval of bevorderen van arbeidsmarktparticipatie. Daarnaast
ontplooien Milli Görüs en de Gülen beweging ook sociale bridging-activiteiten, vooral op
het gebied van het bevorderen van de dialoog met andersgelovigen. Milli Görüs en de
Gülen beweging vinden hun oorsprong in Turkije en richten zich op Turkse moslims. Ze zijn
echter niet gelieerd aan de Turkse overheid. De bridging-activiteiten van deze organisaties
worden door sommigen gezien als dekmantel voor wat zich ‘achter de voordeur’ afspeelt
(Avci 2005). Vooral de internaten van de Gülen beweging worden daarom met argusogen
bekeken. Sunier en Landman geven aan geen bewijs te zien voor verborgen doelen bij deze
organisaties. De huidige minister van Sociale Zaken en Werkgelegenheid (Lodewijk
Asscher) constateerde in reactie hierop dat literatuuronderzoek onvoldoende helderheid
verschaft en dat de organisaties niet transparant zijn. Vervolgonderzoek naar de rol van
Turkse organisaties in de integratie van Turkse Nederlanders is daarom volgens hem nood-
zakelijk.
Hoewel het moeilijk is om op basis van literatuuronderzoek te bepalen wat de rol van deze
organisaties is en welke ideeën er worden uitgedragen, is duidelijk dat Turkse religieuze
organisaties vooral investeren in bonding gericht op Turkse Nederlanders en minder op de
Nederlandse samenleving. Het doel van de organisaties is dan ook vooral religieuze dien-
sten aan Turkse Nederlanders bieden. Het aangaan van sterke banden binnen de etnisch-
religieuze kring hoeft geen belemmering voor integratie in de Nederlandse samenleving te
58 eerder onderzoek naar sociaal -culturele afstand
