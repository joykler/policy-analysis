den van de islam. Andere moslims kunnen ook tot ongelovige worden verklaard (takfir ). Dit
gaat meestal gepaard met het vogelvrij verklaren van die persoon: iedere ware moslim
heeft de plicht deze persoon te doden.
De aivd en de nctv spreken in een recent rapport hun zorgen uit over de salafistische
geloofsstroming, die zij ‘antidemocratisch en polariserend’ noemen en als voedingsbodem
beschouwen voor radicalisering naar gewelddadig jihadisme (aivd en nctv 2015). Buijs
et al. (2006) uitten al eerder hun twijfel over de oprechtheid en de democratische gezind-
heid van de politieke en apolitieke salafi’s. Het vermoeden is dat deze groepen misschien
een verborgen agenda hebben: na 9/11 en de moord op Van Gogh zouden zij zich in
Nederland gematigder uiten, maar in hun hart wel het jihadigedachtegoed aanhangen.
Roex et al. (2010) stellen dat weliswaar niet kan worden uitgesloten dat er met ‘gespleten
tong’ wordt gepraat, maar aan de andere kant wijzen ze erop dat binnen de salafistische
beweging leiders juist aanzien hebben op basis van hun kennis van de islam, charisma en
oprechtheid. Een dubbele boodschap vanuit deze leiderfiguren zou dan ook volgens hen
ertoe leiden dat volgelingen deze mensen niet meer als leider accepteren.
6.3 Omvang en ernst van islamitisch(e) orthodoxie, radicalisme en extremisme
Het is ingewikkeld om een goed beeld van de omvang van islamitische orthodoxie, radica-
lisme en extremisme in Nederland te krijgen. Verschillende wetenschappers hebben dit
geprobeerd door onderzoek via vragenlijsten te doen. Hierna zetten we cijfers uit verschil-
lende bronnen op een rij, die soms erg uiteen blijken te liggen.
6.3.1 Bevindingen uit eerder onderzoek
Omvang orthodoxie
Hoewel in dit hoofdstuk de categorie mensen die tot de orthodoxe moslims worden gere-
kend verder buiten beschouwing blijft, inventariseren we hier toch eerder onderzoek dat
een inschatting beoogt te geven van het aandeel moslims in Nederland dat als ‘orthodox’
wordt gecategoriseerd. Dit doen we om een beeld te geven van in hoeverre dit in
Nederland speelt. Orthodoxie, zo definieerden we in paragraaf 6.2, is een geloofsovertui-
ging waarin men vasthoudt aan beginselen die vaststaan, die als de waarheid worden
gezien en die op tradities zijn gebaseerd (Moors en Jacobs 2009). In kwantitatief onderzoek
in Nederland wordt vaak een smalle opvatting van orthodoxie gebruikt, die soms betrek-
king heeft op het naleven van gedragsvoorschriften, en soms op de islam als superieur en
allesomvattend systeem (het stellen van religie boven democratie en politiek). De omvang
van de groep die onder orthodox wordt geschaard, verschilt navenant. Er komt uiteindelijk
dan ook geen duidelijk beeld van de omvang van de groep orthodoxe moslims in
Nederland naar voren.
In de studie Moslim in Nederland 2012 (Maliepaard en Gijsberts 2012) wordt op basis van ver-
schillende vormen van religieus gedrag een aantal categorieën moslims geïdentificeerd.
De basis voor dit onderzoek vormt het landelijk representatieve Survey Integratie Minder-
126 groepen op grote afstand : achtergronden van islamitisch
radicalisme en extremisme
