kan leiden dat deviant gedrag vermindert. Mensen die sociaal geïsoleerd zijn, zijn extra
ontvankelijk voor deviant gedrag. Ze worden niet of nauwelijks blootgesteld aan groeps-
normen en sociale controle en hebben weinig te verliezen. De hoge mate van sociale cohe-
sie binnen de Turkse gemeenschap wordt bijvoorbeeld als verklaring gezien voor de relatief
lage criminaliteitscijfers in deze groep en het naar verhouding kleine aandeel dat geradica-
liseerd is en uitgereisd is naar Syrië voor de jihad.
Noten
1 De afkorting lhbt staat voor lesbiennes, homoseksuelen, biseksuelen en transgenders.
2 Het aantal Surinaamse en Antilliaanse Nederlanders dat tot de categorie ‘segregatie’ behoort, is te klein
om afzonderlijk uit te splitsen naar achtergrondkenmerken. Het beeld is bij de twee groepen samen-
genomen hetzelfde als het algemene beeld.
3 De mensen die tot de categorie ‘etnisch geïsoleerd’ behoren, zijn vergeleken met alle andere catego-
rieën van sociaal-culturele afstand, maar niet met de categorie ‘segregatie’. Wanneer deze categorie in
de referentiegroep zou zitten, zou dat de resultaten vertroebelen; zij staan immers (theoretisch) nog
verder op afstand.
4 Het psychisch welbevinden – een veelgebruikte indicator van welzijn en welbevinden – is niet gemeten.
Deze zal waarschijnlijk wel deels worden weerspiegeld in de andere metingen van welzijn; ze zijn
immers onderling sterk met elkaar verbonden.
5 In het onderzoek zijn een aantal vragen gesteld om de wederzijdse beeldvorming van moslims en
autochtone Nederlanders in kaart te brengen. Zo zijn onder de autochtone bevolking vragen gesteld
om stereotypen over moslims in beeld te brengen. Aan (het zeer kleine aandeel) moslims van autoch-
tone herkomst zijn deze vragen niet gesteld. Het aandeel moslims onder de Antilliaanse en Surinaamse
groep was eveneens te gering om te bestuderen.
108 sociaal -culturele categorieën : migranten op afstand
