De Turks-Nederlandse jongeren reageren verschillend op de langdurige en terugkerende
ervaringen van anders en als minder behandeld worden. Sommige jongeren blijven uitleg-
gen en verduidelijken, anticiperen op een andere behandeling en proberen in hun gedrag
daarmee rekening te houden. Andere jongeren getuigen van een afnemende tolerantie en
plegen ‘democratisch verzet’ door in de interactie met de dominante samenleving zich juist
voor te laten staan op hun Turkse of islamitische identiteit. Het gevoel niet volwaardig deel
uit te maken van de Nederlandse samenleving en zich als moslim te moeten verantwoor-
den, draagt onder de jongeren bij aan een sterkere focus op een Turks-Nederlandse en/of
islamitische identiteit. De jongeren die zo’n beweging maken, wijzen op de veiligheid en
warmte die de eigen gemeenschap kenmerkt en de klik die ze met jongeren daarbinnen
ervaren.
Verhoudingen tot (religieus geïnspireerd) geweld en jihadistische groeperingen zoals IS
De Turks-Nederlandse jongeren presenteren tijdens de interviews twee houdingen ten
opzichte van IS. In de eerste plaats komt er een beeld naar voren waarin de jongeren IS in
krachtige bewoordingen afwijzen. De Turks-Nederlandse jongeren baseren zich hierbij op
politieke, humanitaire en vooral religieuze argumenten. IS heeft niets te maken met de
islam die zij kennen. De Turks-Nederlandse jongeren zien ook geen enkele overeenkomst
tussen de jihad als persoonlijke innerlijke ontwikkeling waar ze in hun leven de nadruk op
leggen en het vernietigende karakter van de gewelddadige jihad waar IS voor staat. Tegelij-
kertijd hebben we een houding beschreven waarin in het bijzonder een deel van de soenni-
tische en Turks-nationalistisch georiënteerde jongeren zich in positieve zin uitlaten over IS,
voor zover deze beweging de pkk bestrijdt en verondersteld wordt de soennitische Syriërs
te ondersteunen. Deze jongeren legitimeren dit in politieke argumenten door te verwijzen
naar het gewelddadige conflict tussen de Turkse staat en de pkk en de beleving dat de
internationale gemeenschap de soennitische Syriërs in de steek laat.
We kunnen concluderen dat beide door ons beschreven houdingen van de geïnterviewde
jongeren ten opzichte van IS in de eerste plaats hun kijk op het conflict in Syrië en de
betrokken partijen weerspiegelen. Hun interpretatie van deze werkelijkheid wordt in sterke
mate bepaald door de Turks-Nederlandse kaders waarin ze zijn gesocialiseerd. Daarnaast
zijn het pogingen van Turks-Nederlandse jongeren om zich via deze duidingen tot elkaar in
Nederland te verhouden en te positioneren. De negatieve en positieve uitspraken over IS,
voor zover het de relatie tot de pkk en het gebrek aan internationale steun voor soenniti-
sche Syriërs betreft, zeggen daarmee meer over hun verhouding tot de Nederlandse
samenleving en tot elkaar dan dat hier een directe waardering van IS uit kan worden afge-
leid. Als we de attitudes van de Turks-Nederlandse jongeren in deze denkkaders interpre-
teren, moeten de verschillende houdingen ten opzichte van IS vooral worden geplaatst in
ten eerste het Turkse debat over de autonomie van de Turkse staat, waarbij de Turkse over-
heid de pkk bestrijdt vanuit hun beweegredenen om een zelfstandige staat te stichten; ten
tweede de strijd in Turkije tussen de dominante soennitische moslims zoals ze bijvoorbeeld
in de akp vertegenwoordigd zijn en de minderheidsgroepering van de alevitische moslims,
die zich in hun bestaan ontkend en bedreigd voelen; en daarmee tot slot ook in de discus-
215 ‘nooit nederlander genoeg ’
