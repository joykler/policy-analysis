40% van de stemgerechtigden in Turkije (Kranendonk et al. 2015; Santing en Vermeulen
19
2015). De alevitische respondenten vrezen dat de negatieve bejegening van alevieten
door soennitische Turken via de dominante akp-lijn ook invloed in Nederland zal krijgen.
Een jonge alevitische vrouw (respondent jv53) wijst op de intensieve samenwerking tussen
religieuze organisaties in Turkije en in Nederland, waarbij in haar ervaring:
[…] imams worden gestuurd vanuit Turkije en de Turkse politiek hier in de theehuizen en
jv53
in de moskeeën [wordt] doorgezet. Ook al wordt het officieel allemaal niet zo gezien.
Ze drukt zich vervolgens krachtig uit door te stellen:
Dat is gewoon misselijkmakend voor mij, omdat dat mensen die denken zoals ik onder-
jv53
drukt. […] Wij zijn niet de Turken die worden geaccepteerd door de andere Turken.
7.3.5 Turks-Nederlandse jongeren over jihad
Een andere invalshoek om de ontwikkelingen onder de Turks-Nederlandse jongeren ten
aanzien van steun voor (religieus gemotiveerd) geweld en jihadgroepen zoals IS te duiden,
ligt besloten in het begrip ‘jihad’. Welke betekenis geven de jongeren daaraan?
Desgevraagd antwoorden ze door vooral voorbeelden te geven van wat zij als jihad in hun
dagelijkse leven zien. Jongeren hebben het dan direct of indirect bovenal over als individu
‘goed doen’ of een ‘goed mens zijn’ voor anderen.
Jihad is gewoon het feit dat je een goed mens… Dat je respect hebt voor je medemens is
jm19
gewoon al jihad. Het feit dat jij een bloedende vinger hebt en ik geef jou een pleister, heb
ik jihad verricht, dat is al jihad. Een jongetje wordt gepest en ik treed op en ik geef de
jongens die hem pesten een tik, weet je wel, dan heb ik al jihad verricht. Dat is jihad.
Terwijl niet-moslims de jihad vooral met een ‘heilige oorlog’ van de islam tegen alle onge-
lovigen associëren, verwijzen de jongeren in ons onderzoek voornamelijk naar de zoge-
20
noemde ‘grote jihad’ (jihad an-nafs) waarbij het om de innerlijke strijd tegen verleidingen
en het ego gaat:
Mijn grootste jihad is het ochtendgebed, om wakker te worden. Daar ben ik echt serieus
jm10
in.
Jihad heeft voor mij één betekenis en dat is echt alleen het temmen van je ego, maar het
jv5
oorlog voeren dat zie ik niet zo als [jihad].
Nou onze profeet zegt: ‘De grootste jihad is gewoon de innerlijke worsteling die je zelf
jv12
maakt om jezelf te ontplooien, zelf te ontwikkelen.’ En een goed voorbeeld te zijn voor de
mensheid. Dat is jihad. Maar tegenwoordig is dat de jihad die nodig is. Met de pen, met
de woorden die je brengt voor de mensen, de kennis die je overbrengt. Dat is gewoon
jihad. Goed samenleven met andere mensen. Niet zozeer een geweer pakken en mensen
vermoorden, dat is absoluut geen jihad.
182 ‘nooit nederlander genoeg ’
