niet-Marokkanen om te gaan, omdat je dan van elkaar kunt leren. In een focusgroep gaf
een respondent aan gemakkelijker contact te maken met andere ‘allochtonen’, omdat ze
het gevoel ‘anders’ te zijn delen.
Ik heb sneller een klik met een allochtoon. Het maakt niet uit of het een Marokkaan of
vh1
Turk is of [wat dan ook], omdat we toch iets gemeenschappelijks hebben.
l1 Wat is dat gemeenschappelijke dan?
vh1 Het allochtoon zijn.
l2 Kan je dat concreter maken? Of een voorbeeld geven? Wat een andere allochtoon beter
begrijpt?
vh1 We zijn allebei ‘anders’.
l1 En dat maakt je meer gelijk?
vh1 Ja.
vh3 Misschien niet meer gelijk, maar qua belevingswereld lig je misschien wat dichter bij
mekaar. […] dat je meer mekaar begrijpt. Dat je weet hoe het is om ergens te zijn waar
jouw cultuur niet de heersende is en waar misschien dingen die jij doet, of dingen die jij
zegt, voor anderen niet vanzelfsprekend zijn, terwijl het voor jou wel het geval is. Dat zijn
situaties voor iemand die autochtoon is en voor wie de samenleving is, die bij de heer-
sende groep hoort, die dat soort situaties minder vaak meemaken. Er is meer begrip
onderling en niet zozeer meer gelijkheid.
De meeste jongeren maken onderscheid tussen kennissen en ‘echte vrienden’, waarbij de
laatstgenoemde overwegend dezelfde etnische achtergrond hebben. De jongeren vertel-
den vaak dat het prettig is dat ze met hun Marokkaanse vrienden beter kunnen communi-
ceren en sneller een klik hebben.
Meer specifiek omschrijven de jongeren dat hun leefstijl kan botsen met die van (autoch-
tone) leeftijdsgenoten. Voor veel niet-gelovige jongeren (van alle herkomsten) hoort uit-
gaan, drinken en experimenteren met relaties en seks als vanzelfsprekend bij de levensfase
waarin ze zitten. Voor gelovige Marokkaans-Nederlandse jongeren ligt dat anders:
seks voor het huwelijk en alcohol zijn dingen waarvan ze zich dienen te onthouden. Daar-
naast geven sommige van onze respondenten aan dat ze meer werken dan autochtone
leeftijdsgenoten (die meer financieel worden gesteund door hun ouders) en hun eigen zak-
geld verdienen, en er daardoor niet hetzelfde bestedingspatroon op na kunnen houden.
Ik ga ook vooral met Marokkanen om. Ik kan wel gewoon goed opschieten met
mm
Nederlanders, met mijn Nederlandse klasgenoten. Maar dat is wel tot aan de laatste bel.
Ja, als ik wat ga doen buiten, dan is dat vaak met mijn Marokkaanse vrienden.
l2 Je zegt tot aan de bel, het zijn echt schoolvrienden dus. En hoe is dat onderscheid ont-
staan? Of is het omdat je die anderen gewoon langer kent?
mm Ik denk dat ik mijn tijd anders indeel. Ik werk veel. En mijn Marokkaanse vrienden zijn
ook zo een beetje… En ik ga niet uit en ik drink niet en dat soort dingen. En dat zijn de
dingen die zij [de autochtone klasgenoten] met mij zouden willen doen.
249 met twee maten gemeten
