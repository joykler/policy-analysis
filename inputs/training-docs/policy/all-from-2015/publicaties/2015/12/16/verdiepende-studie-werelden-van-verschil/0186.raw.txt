Je kunt niet zeggen: ‘Dit is dit en dat is dat.’ Verschillende invloeden komen bij elkaar,
daardoor duurt het ook zo lang en weten mensen niet wat het daadwerkelijk is.
Meer nationalistisch georiënteerde Turks-Nederlandse jongeren zien in IS en het conflict in
Syrië een strategie van de (geheime diensten van de) Verenigde Staten en het zionisme om
de groeiende economische en politieke macht van Turkije in de regio tegen te houden.
Ze willen niet dat Turkije verder groeit. […] Het gaat nu zo goed en ze willen Erdoğan
jm80
weer tegenhouden.
int Wie wil dat?
jm80 Nou, de mensen die tegen Turkije zijn.
int En wie zijn dat dan?
jm81 Mossad, cia. […] Dat is echt zo. […]
jm80 Er zijn heel veel partijen die tegen de groei van Turkije zijn, omdat Turkije een heel
belangrijk gebied is in de wereld.
jm81 Ik denk dat ze ook bang zijn dat het Ottomaanse Rijk terugkomt. Dat willen ze niet,
denk ik. Ze zijn daar bang voor.
jm80 Het gaat om de macht. [Turkije] is de grens tussen Europa en Azië. Het is een gebied
waar bijvoorbeeld boten, scheepvervoer, transport… Dat loopt allemaal via Turkije.
En olievervoer. Dus… Alles gaat via Turkije. En die overgang van Europa naar Azië, dat is
de belangrijkste. Qua strategie is dat heel belangrijk voor de wereld. Omdat Turkije op
zo’n positie zit, op zo’n plek zit, willen ze niet dat Turkije zelfstandig en machtig wordt.
[…] Maar dan heb je ook zionisten. Dat zijn mensen die willen dat vooral de islam niet
groeit. Als Turkije groeit, groeit de islam ook.
Er kwamen nog meer variaties op deze complottheorieën ter sprake, maar het punt is dat
deze complotten elk op hun eigen manier de werkelijkheid voor deze Turks-Nederlandse
jongeren begrijpelijk maken. Het is een vorm van externaliseren, waarbij IS niet als islam
wordt gepresenteerd, maar als het resultaat van het handelen van anderen, van niet-
moslims, zoals het Westen, de Verenigde Staten en/of Israël. In de tweede plaats is duide-
lijk geworden dat de concrete invulling van de complotten en het benoemen van de
‘daders’ en ‘slachtoffers’ langs de eerdergenoemde religieuze, politieke en etnische lijnen
plaatsvindt.
7.4 Sociale contacten
We hebben in dit hoofdstuk de vraag naar de ontwikkelingen in de sociaal-culturele positie
van Turks-Nederlandse jongeren geoperationaliseerd door naar hun ontwikkelingen
rondom identificaties en oriëntaties, hun sociale contacten en hun bindingen met de
Nederlandse samenleving te kijken. Terwijl we in paragraaf 7.2 vooral naar de identificaties
en oriëntaties van Turks-Nederlandse jongeren hebben gekeken, staan in deze paragraaf
hun sociale contacten centraal. We zullen hierbij vooral aandacht besteden aan de samen-
stelling van de sociale contacten van de Turks-Nederlandse jongeren in dit onderzoek, aan
185 ‘nooit nederlander genoeg ’
