Wij zijn allemaal jihadisten.
mh1
vh3 Klopt.
mh1 U bent ook een jihadist, mevrouw.
vh3 Het is ook de beeldvorming wat aan het woord wordt geplakt. […] Het is gewoon een
Arabisch woord. Het kan vertaald worden naar het Nederlands. Het betekent ‘inspanning
leveren’.
mh1 Want de grootste jihad in de islam is je innerlijke jihad. Strijden tegen je begeerte, strijden
tegen je slechte ik, probeer goed te zijn, ondanks dat je misschien slechte ideeën hebt. En
[jihad al-nafs], dat is de innerlijke jihad, is gewoon de grootste jihad in de islam. En
daarnaast heb je ook… Twee weken geleden was ik bij een lezing, ging ook over de jihad.
Daar hebben ze gezegd: ‘In de islam is de jihad, dat klopt.’ Er is een gewapende strijd.
Maar daar kleven zo veel voorwaarden aan vast. Dat [is eigenlijk niet meer van deze tijd].
Het woord jihad betekent daarnaast ook ‘gewapende strijd’ of ‘heilige oorlog’: de zoge-
noemde ‘kleine’ jihad is die van de gewapende strijd tegen ongelovigen. Als moslims
bedreigd worden, mogen ze zich met gebruik van geweld verdedigen tegen de aanvaller.
De jihad als heilige oorlog is aan strikte regels gebonden, die de profeet heeft afgekondigd
en waarin hij zelf het goede voorbeeld heeft gegeven tijdens de oorlogen die hij in de
begindagen van de islam uitvocht: de oorlog moet verklaard zijn door de religieuze leider;
mag enkel gevochten worden ter verdediging (dus nooit in de aanval); onschuldigen (vrou-
wen en kinderen) moeten worden gespaard en als iemand zich overgeeft, moet die onge-
moeid worden gelaten; krijgsgevangenen moeten goed worden behandeld, en zo zijn er
meer regels.
Je mag nooit aanvallen in de islam. Nooit, dat is een gouden regel. Je mag niemand wat
mm2
aandoen. Je mag een vlieg geen kwaad doen. Alleen als iemand jou komt vermoorden,
dan mag je diegene voor zijn. Als er oorlog is, dan mag je vechten. Je mag nooit vechten,
alleen als er oorlog is. En als men je komt vermoorden. Je mag niet eens boksen in de
islam. Boksen is een sport. Je mag niet boksen, want je slaat vaak op het hoofd en dat
schaadt iemand. Dus, islam zit helemaal geen geweld in.
mm3 En dan nog tijdens de oorlog is het altijd van man tot man. Dus geen kinderen, geen
vrouwen, dat soort dingen.
De meeste jongeren stellen dat IS zich (als ze de media moeten geloven) niet aan de regels
van de gewapende jihad houdt:
Er zijn regels, ook [aan] een jihad. Daar zijn eisen aan verbonden voordat er duidelijk
mm6
een jihad is.
l1 Dus wat IS doet, is geen jihad?
mh1 Nee, totaal niet. Ze houden zich niet aan de regels van jihad. Die koppen eraf. Gebouwen
opblazen waar kinderen in zitten. Onschuldige vrouwen worden vermoord.
mh2 Niet eens de daden die ze uitvoeren. Dat hele bestaansrecht van de jihad daar, er is daar
geen jihad, is er gewoon niet [want er is niet één door alle moslims erkende religieuze
leider die de jihad uit kan roepen].
229 met twee maten gemeten
