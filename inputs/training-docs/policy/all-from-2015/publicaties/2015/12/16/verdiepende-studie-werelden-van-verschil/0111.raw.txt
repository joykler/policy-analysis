‘oude’ eerste generatie (gearriveerd vóór 2000), de ‘nieuwe’ eerste generatie (gearriveerd
na 2000) en de tweede generatie worden onderscheiden (Gijsberts et al. 2011). De tweede
generatie Chinese Nederlanders wordt gekenmerkt door succesvolle integratie op zowel
structurele als sociaal-culturele kenmerken. De eerste generatie daarentegen vertoont een
1
ander beeld.
De ‘oude’ eerste generatie Chinezen, vaak werkzaam in de horeca, kent een relatief grote
sociale afstand tot de Nederlandse samenleving. Een derde deel van deze groep heeft naar
eigen zeggen nooit contact met Nederlanders. Anders dan bij andere migrantengroepen is
er een aanzienlijke groep (ongeveer een derde) die noch regelmatig met Nederlanders,
noch regelmatig met andere Chinezen omgaat. Deze groep loopt het risico in een sociaal
isolement te belanden. Dat er geen contact met Nederlanders is, betekent niet per definitie
dat men daar dus ook afwijzend tegenover staat: het overgrote deel van deze groep vindt
het prima als hun kinderen zouden trouwen met of vrienden worden met een Nederlander.
De groep recenter gemigreerde Chinezen (na 2000 gemigreerd) heeft een ander profiel.
Deze groep kenmerkt zich door een sterke gerichtheid op China, in combinatie met een
zeer beperkte gerichtheid op Nederland. Dit is deels te verklaren door het feit dat deze Chi-
nezen nog maar relatief kort in Nederland zijn, maar ook door de tijdelijke aard van hun
verblijf: velen kwamen als student naar Nederland en de meesten verwachten niet in
Nederland te blijven (slechts een derde geeft aan hier te willen blijven wonen). Dit is terug
te zien in de afstand die ze tot de Nederlandse samenleving ervaren: 80% identificeert zich
sterk als Chinees, terwijl 28% zich sterk als Nederlands identificeert. Slechts 29% van de
groep voelt zich thuis in Nederland. Van de nieuwkomers onderhoudt 40% vooral contac-
ten met andere Chinezen en voor 73% van de groep is dat zelfs wekelijks het geval. Toch
heeft 40% wekelijks sociaal contact met Nederlanders. Veel van deze contacten zullen in
het Engels plaatsvinden, want de groep spreekt relatief slecht Nederlands (zie Gijsberts
et al. 2011).
Chinezen zijn relatief sterk georganiseerd in Nederland. Een deel van deze organisaties is
gericht op ondernemers, wat niet vreemd is gezien het hoge aantal zelfstandigen in de
Chinese gemeenschap, maar er zijn ook gezelligheidsverenigingen, hulporganisaties en
belangenbehartigingsorganisaties (Van Heelsum 2004). Daarnaast zijn er relatief veel
schoolorganisaties: zo’n 40 Chinese zaterdagscholen, georganiseerd onder één koepel.
Deze zaterdagscholen hebben tot doel om kinderen taal en cultuur van de regio van her-
komst bij te brengen (Wolf et al. 2011); ze hebben als zodanig dan ook vooral een bonding-
functie. Vergeleken met andere groepen zijn Chinese Nederlanders in het algemeen geen
frequente bezoekers van verenigingen. Als ze dit wel doen, is dat relatief vaak (in 40% van
de gevallen) een Chinese vereniging (Gijsberts et al. 2011). In 2004 bleek uit een inventari-
satie dat veel Chinese organisaties op regionale (en dus niet nationale) herkomst geba-
seerd zijn (Van Heelsum 2004). Dit zou mede kunnen worden verklaard door het feit dat
veel Chinezen zich primair verbonden voelen met mensen uit dezelfde streek, of familie, en
dat ze zich in veel mindere mate als nationale groep manifesteren in Nederland. Chinezen
werden ook pas relatief laat (gezien hun lange historie als migrantengroep in Nederland en
110 nederlandse onderzoeksliteratuur over andere groepen op
afstand
