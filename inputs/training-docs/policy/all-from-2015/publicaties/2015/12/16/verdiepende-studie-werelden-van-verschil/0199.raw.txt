De Turks-Nederlandse jongeren ervaren het gevoel voor terroristische acties in naam van
de islam verantwoording af te moeten leggen als vervelend en dit leidt onder hen tot een
zekere verontwaardiging:
Je wordt de hele tijd beschuldigd met iemand die je eigenlijk niet bent. Terrorisme staat
jv5
voor mij net zo ver weg als [voor] mijn buurman die hier is, een Nederlander die hier
woont. Dat staat net zo ver. Maar waarom moet ik dat op mijn bord krijgen? […] Ik ben
tegen terrorisme, ik ben tegen vrouwenonderdrukking, dat staat voor mij net zo ver weg
als voor iedereen eigenlijk.
De beleving verantwoording te moeten afleggen, speelt eveneens naar aanleiding van de
peiling van forum/Motivaction:
Ik vond het ook helemaal niet leuk, want toen die tijd liep ik stage bij het ziekenhuis […]
jm18
en daar kreeg ik ook gewoon vragen gesteld van: ‘Goh, ben je het daar ook mee eens?’,
weet je wel, en ‘Heb jij ook sympathie voor isis?’ En dan voel je je gewoon overvallen.
En toen heb ik ze gewoon uitgelegd van: ‘Nee, dat is helemaal niet zo. Onze religie is niet
eens daarop gebaseerd. […] Het is allemaal schijn en dat hoort gewoon niet bij de islam,
weet je wel.’ Daar waren ze het ook mee eens, hoor, niet daarvan. Ze vertrouwden mij
daar ook in. Maar het is toch niet leuk…
Zulke incidenten geven respondenten niet alleen het gevoel zich naar anderen te moeten
verantwoorden, maar dragen ook bij aan een vergroot bewustzijn van hoe hun gedrag en
uiterlijk op anderen kunnen overkomen, zoals bij respondent jv37 na het verschijnen van
het rapport van forum/Motivaction.
Ik had net voor het onderzoek was gepubliceerd… […] Mijn hart werd gecontroleerd,
jv37
dus liep ik met zo’n hartkastje rond, een week. Zat hier een kastje en er liepen overal dra-
den langs. Dus toen het onderzoek [Forum/Motivaction-peiling] was geplaatst, toen
dacht ik: ‘Gelukkig loop ik niet deze week met dat kastje. Wat zouden de mensen wel niet
gedacht hebben.’ Ik bedoel, dat hartkastje.
int Dat is een bomgordel of zo?
jv37 Ja, je zag de draden zo langs lopen. Dat zijn toch wel dingen die spelen. Ik kan wel zeggen
dat ik blij was dat ik niet die week met zo’n kastje moest rondlopen.
Anders behandeld op mesoniveau: school, werk en instanties
In contacten met docenten, instanties en op de arbeidsmarkt voelen veel respondenten
zich ondergewaardeerd, onderschat of zelfs gediscrimineerd. Turks-Nederlandse jongeren
hebben daarnaast negatieve ervaringen ten aanzien van de verwachtingen van docenten
omtrent hun opleidingsniveau. Een aantal respondenten geeft aan dat docenten een laag
schoolniveau adviseerden. In het geval van respondent jm68 hebben zijn ouders daar geen
gehoor aan gegeven:
Ik ben heel snel van die school af gegaan, omdat mijn docent mij naar zo’n school wilde
jm68
sturen voor kinderen die slecht konden leren of niet goed konden opletten. Dus uitein-
delijk zou ik lbo gaan doen.
198 ‘nooit nederlander genoeg ’
