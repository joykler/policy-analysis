helft is door onszelf en door de jongeren die wij zelf hebben geworven of door een extern
onderzoeksbureau uitgenodigd om deel te nemen. Dit gebeurde onder meer tijdens een
bezoek aan een moskee, op het voetbalveld, in een winkel of tijdens publieke bijeenkom-
sten waaraan Turks-Nederlandse jongeren deelnamen. De verhalen van de jongeren die
vanuit de genoemde organisaties zijn aangemeld voor deelname aan het onderzoek, wij-
ken van toon of mogelijk sociaal wenselijke antwoorden niet af van de gesprekken met de
jongeren die we zelf hebben geworven. Bovendien komen onze bevindingen in grote lijnen
overeen met de uitkomsten van ander kwalitatief onderzoek naar de sociaal-culturele
positie van Turks-Nederlandse jongeren (Staring et al. 2014; Sterckx et al. 2015). We denken
dan ook dat de bevindingen in dit hoofdstuk een breed overzicht bieden van de ontwikke-
lingen in de sociaal-culturele positie van Turks-Nederlandse jongeren.
De verschillende wervingsmethoden hebben geresulteerd in een etnisch, religieus en poli-
tiek heterogene groep van 68 jongeren met een Turkse achtergrond en elf jongeren die zich
2
als Koerd identificeren. De Turks-Nederlandse jongeren representeren alle belangrijke
religieuze Turks-islamitische bewegingen in Nederland (Alevi, en de soennitische groepe-
ringen Diyanet, Hizmet, Milli Görüş en Süleymancı) of islamitische stromingen waar Turkse
Nederlanders deel van uitmaken (salafisme). Onder de respondenten bevinden zich
47 mannen en 32 vrouwen tussen de 18 en 30 jaar. Wat betreft opleidingsniveau zijn hoger-
opgeleide Turks-Nederlandse jongeren in vergelijking met lageropgeleide jongeren (licht)
oververtegenwoordigd onder de respondenten. De Turks-Nederlandse jongeren die deel
van de onderzoeksgroep uitmaken, variëren in de mate waarin ze de islam praktiseren,
politiek bewust en actief zijn en zich met Nederland en Turkije verbonden voelen. De jon-
geren identificeren zich primair als moslim, Turks-Nederlands, Turks, Koerdisch-
3
Nederlands en heel soms als Nederlands.
De opzet van dit onderzoek is kwalitatief van aard, met als doel om met de Turks-
Nederlandse jongeren in gesprek te gaan over onderwerpen zoals identiteit, islam, Turkije,
sociale contacten en bindingen met de Nederlandse samenleving. We willen hun ideeën
over deze thema’s begrijpen vanuit hun specifieke denkkaders of wereldbeelden. Bij de
onderzoeksvragen zoals we die zojuist hebben geformuleerd, ligt het gevaar op de loer dat
er een gemakkelijk en statisch beeld wordt geproduceerd van hoe fundamentalistisch,
nationalistisch of gewelddadig specifieke groepen Turks-Nederlandse jongeren al dan niet
zouden zijn, en waarbij uitspraken en opvattingen worden gepresenteerd los van het
grotere raamwerk waarvan ze deel uitmaken. Daarom zullen we in het navolgende de spe-
cifieke attitudes van de Turks-Nederlandse jongeren in samenhang met hun wereldbeel-
den, identiteiten en sociaal-culturele posities schetsen. Specifieke uitlatingen zijn slechts te
begrijpen in relatie tot die bredere context, die zowel teruggrijpt naar het verleden als aan-
sluit bij de actualiteit. Het begrijpen van deze uitlatingen moet overigens niet worden ver-
ward met het goedkeuren van hun opvattingen.
Ontwikkelingen in de sociaal-culturele positie worden in de wetenschappelijke literatuur
doorgaans samen met ontwikkelingen op sociaal-economische terreinen (onderwijs,
arbeid en huisvesting) als een indicatie voor de mate van integratie of participatie in de
samenleving gezien (vlg. Crul en Heering 2008; Gijsberts en Dagevos 2009). In dit hoofd-
161 ‘nooit nederlander genoeg ’
