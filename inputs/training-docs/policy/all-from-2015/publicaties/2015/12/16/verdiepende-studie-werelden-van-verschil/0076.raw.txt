Sociale afstand
De sociale dimensie bestaat uit de sociale contacten die migranten onderhouden.
We maken onderscheid tussen contacten met autochtonen, herkomstgroepsgenoten en
met migranten uit andere groepen. Hierbij gaan we onder meer in op contacten in de wijk
of met vrienden/kennissen. Wat betreft de sociale contacten met herkomstgroepsgenoten
kijken we ook naar contacten met groepsgenoten in het herkomstland. Ook nemen we
mee of iemand in verenigingen of organisaties participeert, en wat de etnische achtergrond
is van degenen met wie men in die context het meest omgaat.
Culturele afstand
De culturele dimensie verwijst naar de culturele afstand. Het uitgangspunt hierbij is dat de
Nederlandse samenleving een aantal basiswaarden kent, zoals gelijkheid van mannen en
1
vrouwen, lhbt’s en hetero’s, het recht op zelfbeschikking en de scheiding van kerk en staat
(zie bv. szw 2014). De veronderstelling is dat hoe minder deze basiswaarden worden onder-
schreven, des te groter de afstand tot de mainstream Nederlandse samenleving is. Idealiter
zouden we ook graag inzicht krijgen in de houding ten aanzien van democratische waarden
en de rechtsstaat, maar deze informatie is niet in sim’11 opgenomen. Wel zijn gegevens
beschikbaar over opvattingen die betrekking hebben op gelijkheid naar geslacht en seksu-
ele oriëntatie, het recht op zelfbeschikking en de scheiding tussen kerk en staat.
Indicatoren
In totaal hebben we voor deze analyse twintig items gebruikt om tot een typologie van
sociaal-culturele groepen te komen. In bijlage 4.1 op www.scp.nl zijn de exacte vraagstel-
ling en antwoordcategorieën opgenomen. Hierbij is duidelijk zichtbaar dat de items beho-
rend bij één bepaalde dimensie beter met elkaar samenhangen dan items uit verschillende
dimensies. We onderscheiden in dit onderzoek de volgende dimensies met bijbehorende
items:
a emotionele binding met Nederland en de herkomstgroep
1 identificatie met Nederland
2 zich thuis voelen in Nederland
3 oordeel over de Nederlandse samenleving
4 Nederland zien als vaderland
5 identificatie met de herkomstgroep
6 herkomstland zien als vaderland
7 gevoelens van heimwee
b sociale contacten met autochtonen, andere migrantengroepen en herkomstgroeps-
genoten
8 contact met autochtone vrienden of kennissen
9 contact met autochtone buren of buurtgenoten
10 bezoek van autochtone vrienden of buren
11 vrijetijdscontacten met autochtone Nederlanders
75 sociaal -culturele categorieën : migranten op afstand
