Tegelijkertijd zeggen de jongeren uit dit citaat dat ze zich minder aantrekken van negatieve
uitlatingen over Marokkanen dan een paar jaar geleden. Ze kunnen het beter van zich
afzetten.
Eigenlijk [ben ik] gewoon volwassener en ouder geworden. Het is niet dat er iets groots is
mh1
gebeurd. Ik voel me nog steeds evenveel Marokkaan. Maar het heeft geen nut om erop te
reageren, om erop in te gaan.
mh2 Als ik naar mezelf kijk. Je tenen worden veel korter. Je bent minder lichtgeraakt. Je krijgt
ook een soort van schild, weet je wel. Je bouwt een schild op. Je wordt niet meer zo snel
geraakt. Het doet je niks meer. Je hebt het al zo vaak gehoord. Je wordt gewoon ‘hard’, je
groeit ermee op. Het went.
Jongeren en sleutelinformanten zeggen dat er naar hun mening ook iets is veranderd in het
maatschappelijk klimaat. De houding tegenover Marokkanen en vooral tegenover moslims
is na de eeuwwisseling negatiever geworden. De aanslagen in New York op 11 september
2001 (9/11) vormden wat dat betreft een keerpunt. De oudere jongeren spreken uit eigen
ervaring, anderen halen ouders of andere oudere familieleden aan, die stellen dat ze vóór
de eeuwwisseling meer werden geaccepteerd dan nu. Daardoor zouden jongeren het tot
een jaar of vijftien geleden gemakkelijker hebben gehad om hun dubbele identiteit te
plaatsen en uit te dragen.
Ik denk dat dat vooral… Dan gaan we terug naar 2001, dat daar de omslag plaats
smavh
heeft gevonden. Voor die tijd heb ik me nooit hoeven verantwoorden over mijn geloof
of over mijn afkomst. Men had interesse en het was een gemeende interesse. Na 9/11
was dat zo anders, het was van: jij hebt de aanslagen gepleegd en alles is zo fout. Ik
heb medelijden met diegenen die na mij zijn gekomen en naar de middelbare school en
basisschool zijn gegaan, want de focus op je identiteit is zo veel malen groter dan dat
het voor mij is geweest.
Veruit de meeste van onze respondenten zijn Berbers. De taal en cultuur hebben ze van
huis uit meegekregen, maar verder speelt de identiteit van Imazighen (Berbers) weinig tot
geen rol in de identificatie van deze jongeren. Ook dat is een verschil met de Turkse
Nederlanders, voor wie het politiek beladen is om zich in Nederland te identificeren als
behorende tot de ene of de andere etnische subgroep, net zoals het dat is in Turkije.
De Marokkaans-Nederlandse jongeren zijn in tegenstelling tot hun leeftijdsgenoten met
een Turkse achtergrond nauwelijks georiënteerd op de media en politiek van het land van
hun ouders. Politieke en maatschappelijke discussies uit Marokko lijken amper een rol te
spelen in hun leefwereld. Desgevraagd zeggen sommigen dat hun Berberse achtergrond of
het afkomstig zijn uit een bepaalde stad of omgeving nog wel een rol speelt voor hun
ouders, bijvoorbeeld bij de partnerkeuze, maar voor de jongeren persoonlijk is het weinig
relevant. Het lijkt erop dat Marokkaans-Nederlandse jongeren over de grenzen van etni-
sche, sociale en regionale subgroepen uit de Marokkaanse context heen overeenkomsten
vinden op basis van gedeelde ervaringen en dezelfde benadering van hun geloof: de islam.
224 met twee maten gemeten
