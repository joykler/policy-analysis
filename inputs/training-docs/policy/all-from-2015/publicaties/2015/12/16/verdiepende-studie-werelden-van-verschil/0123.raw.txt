6 Groepen op grote afstand: achtergronden van islamitisch
radicalisme en extremisme
Iris Andriessen en Karin Wittebrood
6.1 Inleiding
Op 11 september 2001 werd door al Qaida een aanslag op het World Trade Center in
New York gepleegd (‘9/11’). Sinds die tijd volgde een reeks gebeurtenissen die ook voor
West-Europa en Nederland de mogelijke gevolgen van extremistische islamitische opvat-
tingen concreet maakten. In 2002 kwamen twee Eindhovense jongeren om in de Indiase
deelstaat Kasjmir. Zij waren uit Nederland vertrokken om aan de gewelddadige jihad deel
te nemen. De zorg over radicalisering van moslims in Nederland werd vanaf toen steeds
breder gedragen. De moord op Theo van Gogh in 2004 bracht de angst en zorgen over isla-
mitisch radicalisme voor veel mensen dicht bij huis. De bomaanslagen in Londen in 2005
maakte duidelijk dat men inmiddels te maken had met ‘home-grown’ terrorisme: de aan-
slagen bleken het werk te zijn van jongemannen die in Groot-Brittannië geboren en geto-
gen waren.
Waar uitreizen eerder incidenteel leek voor te komen, vertrokken in de loop van 2013 ruim
100 personen uit Nederland naar Syrië om als jihadstrijder in de burgeroorlog mee te vech-
ten (aivd 2014). Tot 1 november 2015 zijn er vanuit Nederland in totaal circa 220 personen
vertrokken (nctv 2015). Het uitroepen van een kalifaat door IS in juni 2014 bleek voor som-
migen een extra trigger om uit Nederland te vertrekken.
In januari 2015 vond de aanslag bij de redactie van het tijdschrift Charlie Hebdo in Parijs
plaats. Reacties daarop lieten zien dat de aanslagen niet zonder meer werden veroordeeld:
er bleek ook een groep moslims te zijn die het gebruik van geweld niet afkeurden en die
met de ideeën van de radicale islam sympathiseerden. Hoe groot de groep zogenoemde
sympathisanten is, is niet duidelijk. De aivd denkt dat deze groep sinds 2010 sterk is
gegroeid en uit enkele duizenden mensen bestaat (aivd 2014).
Sinds het nieuwe millennium heeft West-Europa dus te maken met een aantal nieuwe en
zorgwekkende fenomenen: home-grown islamitisch terrorisme en uitreizigers. Steeds dui-
delijker werd ook dat een deel van de moslims sympathiseert met (delen van) het gedach-
tegoed van de radiale islam en zich afkeert van de West-Europese samenlevingen waarin
ze zijn opgegroeid. Dit roept vragen op naar de omvang, ernst en verklaringen van deze
fenomenen. Meer specifiek staan in dit hoofdstuk de volgende vragen centraal:
– Wat is de omvang en ernst van islamitisch radicalisme en extremisme in Nederland?
– Welke factoren kunnen tot radicalisering en extremisme leiden?
Om deze vragen te beantwoorden, maken we gebruik van twee methoden. Ten eerste is
dat een beknopte literatuurstudie. De academische literatuur rondom radicalisering con-
122 groepen op grote afstand : achtergronden van islamitisch
radicalisme en extremisme
