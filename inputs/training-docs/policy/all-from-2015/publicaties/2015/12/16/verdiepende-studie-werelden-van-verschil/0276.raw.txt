Zie je je toekomst in Nederland?
l1
Mix Ik niet. Ik steeds minder.
vh3 Ik ben recentelijk in Dubai geweest en de sfeer is veel gemoedelijker, iedereen helpt
mekaar. Gevraagd en ongevraagd. Vooral ongevraagd, daar stond ik van te kijken. Ieder-
een was heel behulpzaam. Dan denk ik: dat is hier helemaal niet. Het is gewoon heel erg
verhard. En heel individualistisch ook. Social media, daar ben ik nooit een voorstander
van geweest. Ik gebruik het wel, maar ik vind dat het asocialiseert, in tegenstelling tot
wat de term zou suggereren. Mensen trekken zich steeds meer in zichzelf terug.
vh1 Ik zeg het heel vaak tegen mijn zusje: ‘We gaan ergens in Marokko een bedrijf beginnen.’
Dat is puur vanwege de kansen. Als ik kijk naar Turkije, daar heb ik zo veel bewondering
voor. Dat is de afgelopen jaren enorm gegroeid en ik denk dat daar heel veel te halen valt.
Nederland zwakt af, vind ik.
Het moet gezegd dat de opmerkingen van de jonge vrouwen over emigreren eerder klin-
ken als verre toekomstdromen dan als concrete toekomstplannen. Maar er is wel een dui-
delijk verband aan te wijzen met hun kijk op hun positie in Nederland en hoe ze denken dat
die zich zal ontwikkelen.
8.6 Conclusie
We onderzochten de sociaal-culturele positie van Nederlandse jongeren van Marokkaanse
herkomst in de drie dimensies die onderscheiden werden in hoofdstuk 2: de emotionele
dimensie van identificatie, de sociale dimensie van de sociale contacten die de jongeren
onderhouden, en de culturele dimensie van hun opvattingen en denkbeelden. Wat betreft
deze laatste dimensie lag de focus in dit hoofdstuk op de opvattingen van deze jongeren
over religieus geïnspireerd geweld en de referentiekaders en wereldbeelden waaruit die
opvattingen voortvloeien. Dat heeft alles te maken met de specifieke opdracht bij dit deel
van het onderzoek: nagaan waar Nederlandse moslimjongeren staan op de dimensies die
het onderwerp waren van het Motivaction-onderzoek Nederlandse moslimjongeren en de Ara-
bische Herfst. Marokkaans-Nederlandse jongeren werden bevraagd ter vergelijking met jon-
geren van Turkse herkomst. De sociaal-culturele positie van de Marokkaans-Nederlandse
jongeren vertoont grote gelijkenissen met die van de Turks-Nederlandse jongeren, maar
wijkt daar ook op belangrijke punten van af (zie ook hoofdstuk 7). Dat komt voor een deel
doordat in de ‘ranglijst’ van etnische groepen in Nederland (zie hoofdstuk 2) de
Marokkaanse groep onderaan staat, met andere woorden: doordat de negatieve beeld-
vorming over en de uitsluiting van Marokkaanse Nederlanders sterker is dan die van Turkse
Nederlanders. Marokkaanse migranten en hun nakomelingen in Nederland kennen als
groep ook minder interne integratie dan de Turkse groep en zijn minder gericht op de cul-
tuur, media en politiek van hun land van herkomst dan de Turkse groep. De band van de
jongeren met Marokko en met de Marokkaanse identiteit lijkt veel minder sterk dan die
van jongeren van Turkse herkomst met Turkije en de Turkse identiteit. Tot slot lijkt de islam
275 met twee maten gemeten
