Anticiperen en rekening houden met anderen
Reacties op anders behandeld worden gaan soms nog verder, omdat een aantal van de res-
pondenten aangeeft zijn of haar gedragingen aan te passen om negatieve ervaringen in
persoonlijke interacties, bij de studie en op de arbeidsmarkt te voorkomen. Wanneer jon-
geren op deze manier reageren, passen ze al dan niet automatisch hun gedrag aan om in
contact met anderen geen aanstoot te geven en op die manier negatieve reacties op hen
als moslims of Turkse Nederlander te voorkomen. De meeste voorbeelden die de Turks-
Nederlandse jongeren in de context van ‘rekening houden met anderen’ geven, zijn verwij-
zingen naar vanuit hun perspectief beladen islamitische symbolen of uitingen in de open-
bare ruimte.
Maar ik moet wel zeggen […], als ik iemand in het openbaar vervoer Allahu Akbar [God
jv13
is de grootste] hoor roepen, dan denk ik van: ‘Wat doe je nou?’ Weet je wel. Want dan
weet ik dat dat bepaalde ideeën bij mensen kan opwekken. In Turkije zou ik me daar niet
gek bij voelen, of zo. Maar als dat in Nederland gebeurt, met deze context. Met dat ik
weet dat er mensen zijn die daar verkeerde associaties bij kunnen hebben, dan heb ik wel
zoiets van: ‘Ja maar dat moet je niet doen.’
Een ander voorbeeld om niet als moslim op te vallen, betreft het aanpassen van kleding.
Deze aanpassing heeft betrekking op situaties met niet-moslims, zoals in het geval van
respondent jv5 die, ondanks haar voorkeur voor een rok bij warm weer, voor een
sollicitatiegesprek besloot een broek aan te trekken om er niet al te islamitisch uit te zien:
Dat soort kleine aanpassingen […] pas je dan toe in je leven. En dat is niet heel belemme-
jv5
rend, maar […] onbewust is het wel de hele tijd aanwezig.
Een paar respondenten geven aan dat ze hun gedrag aanpassen als ze gaan winkelen, om
geen blikken van verdenking op zich te laden. De aanpassingen richten zich soms op aspec-
ten waar een buitenstaander niet onmiddellijk aan denkt. Zo beschrijft een respondent hoe
hij bij de naamgeving van zijn kind vooruit heeft gelopen op mogelijke discriminatie op de
arbeidsmarkt:
Kijk, ik heb zelfs mijn zoon, hij heet Benjamin. Ik heb over die naam nagedacht, om die
jm59
naam te geven. Op papier staa wel Bunjamin in het Turks. Maar Benjamin is toch wel
een naam die men misschien eerder zal aannemen dan Ahmed, Mohammed of Ali.
Onverschilligheid en naast je neerleggen
Tot nu toe getuigen de reacties van Turks-Nederlandse jongeren op het anders behandeld
worden vooral van pogingen om bij te dragen aan het verbeteren van de beeldvorming en
het voorkomen van negatieve ervaringen met anders behandeld worden. Hiertegenover
staan situaties waarin respondenten getuigen van een meer gelaten opstelling. Zo’n meer
fatalistische respons kenmerkt zich door zich neer te leggen bij ervaringen van anders
behandeld worden in persoonlijke interactie met anderen (of die situaties te negeren).
Diverse respondenten reageren naar eigen zeggen met een houding van schijnbare gela-
tenheid, omdat ze niet de indruk hebben iets aan de situatie te kunnen veranderen.
206 ‘nooit nederlander genoeg ’
