7 ‘Nooit Nederlander genoeg’
Turks-Nederlandse jongeren over hun sociaal-culturele
posities, wereldbeelden en attitudes ten opzichte van
(religieus geïnspireerd) geweld
F. Geelhoed (vu) en R. Staring (eur)
7.1 Aanleiding, onderzoeksvragen en opzet van het onderzoek
Het ministerie van Sociale Zaken en Werkgelegenheid heeft het scp in maart 2015 verzocht
om nadere duiding te geven aan de resultaten die naar voren kwamen uit een peiling van
1
forum/Motivaction. Dit hoofdstuk is het resultaat van het verzoek van dit ministerie.
Centraal in dit onderzoek staat de gedachte om bij een brede vertegenwoordiging van de
Turks-Nederlandse groep een beeld te krijgen van de ontwikkelingen in de sociaal-
culturele positie van de Turks-Nederlandse jongeren, met bijzondere aandacht voor de
attitudes ten opzichte van religieus gemotiveerd geweld en IS (Islamitische Staat).
De onderzoeksvragen voor dit hoofdstuk luiden als volgt:
– Welke ontwikkelingen zijn er waar te nemen in de sociaal-culturele positie van jonge-
ren van Turkse afkomst, met bijzondere aandacht voor ontwikkelingen ten aanzien van
steun voor (religieus gemotiveerd) geweld en jihadgroepen zoals IS?
– Door welke factoren wordt de sociaal-culturele positie van jongeren van Turkse
afkomst beïnvloed? Welke van die factoren zijn van invloed op de steun voor (religieus
gemotiveerd) geweld en jihadgroepen zoals IS? En welke van die factoren zijn van
invloed op het tegengaan van steun hiervoor?
Deze studie is gebaseerd op groepsinterviews met 105 respondenten onder wie 79 jonge-
ren, achttien bestuurders van religieuze en politieke organisaties en acht experts. Om recht
te doen aan de etnische, religieuze en politieke diversiteit onder de Turks-Nederlandse jon-
geren, hebben we geprobeerd om respondenten uit de volle breedte van de Turks-
Nederlandse gemeenschap te werven. Hiertoe is in de periode mei 2015 tot augustus 2015
in (middel)grote steden en plattelandsgemeenten contact gezocht met bestuursleden of
vertegenwoordigers van uiteenlopende religieuze groepen (alevieten, Diyanet, Hizmet,
Milli Görüş, salafisme, Süleymancı), politieke partijen (Multicultureel Plus Partij, Hizb ut
Tahrir), Koerdische verenigingen en het Turks Nederlands Tegengeluid (tnt), dat is opge-
richt door Turks-Nederlandse jongeren na de publicatie van het Motivaction/forum-
rapport (2014; zie ook Santing 2015). Wij hebben deze bestuursleden en vertegen-
woordigers geïnterviewd en hun bovendien gevraagd om ons in contact te brengen met
Turks-Nederlandse jongeren die hun moskee bezoeken of bij hun organisatie zijn aange-
sloten. Op die manier hebben we de helft van de 79 respondenten geworven. De andere
160 ‘nooit nederlander genoeg ’
