Jongeren richten zich niet alleen op de samenleving, maar spannen zich ook op het lokale
niveau in, bijvoorbeeld door als rolmodel te willen functioneren voor andere moslimjonge-
ren en voor de lokale bevolking. Zo laat respondent jm18 door zijn gedrag aan anderen zien
dat hij ‘juist betrokken is bij de Nederlandse samenleving’ en ‘openstaat voor Nederlandse
mensen’. Respondent jm20 voegt daaraan toe:
[dat in het geval van aanslagen idealiter] de gedachten van de Nederlandse mensen hier
jm20
in de buurt niet meteen naar de moskee gaan […] Dat ze dan zoiets hebben van: ‘De
[Turkse] jongeren die doen dat niet. Die zijn niet zo.’ Kijk als de Nederlandse bevolking
hier in de buurt zo zou kunnen denken dan ben ik heel erg tevreden. […] Ik zie mezelf als
een Turkse Nederlander die er alles voor doet om succesvol te zijn en er alles voor doet
om eindelijk eens een keer de Turkse gemeenschap als een goed iets te laten zien.
Een andere conformistische respons op directe ervaringen van anders behandeld worden,
betreft het blijven beantwoorden van de vragen die sommige jongeren door hun terugke-
rende karakter als storend ervaren. Respondent jv13 beschrijft haar reactie op vragen van
niet-moslims waaruit vooroordelen blijken:
Met stigma bedoel ik een vooroordeel van: ‘Dat is toch zo bij moslims?’ Of, terwijl je
jv13
meerdere malen in mijn gedrag en mijn gedachten het tegenovergestelde hebt gezien,
toch even valideren: ‘Nou ja, de meeste moslims doen dat toch? En ja, ik ken jou, jij bent
vertrouwd, jij doet dat vast niet, maar moslims doen dat toch?’ En op het moment dat je
gaat turven en je eraan gaat irriteren, dan valt er ontzettend veel te irriteren. Maar ik heb
zoiets van […] Ik ben een moslim en ik heb het een en ander te vertegenwoordigen. Als je
dat als overkoepelende gedachte handhaaft, en je natuurlijk openstelt voor dialoog en
uitwisseling, dan ga je je daar niet aan irriteren. Maar inderdaad, als je die tools niet hebt
om het te relativeren om dat ja, te negeren, dan blijf je je daaraan irriteren.
Er is onderling wel enige discussie over de vraag of het zich blijven verantwoorden de juiste
reactie is op de verschillende ervaringen met anders behandeld worden, zoals blijkt uit het
verhaal van respondent jm10 over zijn reactie op recente mediaberichten over drie aan-
slagen.
Vrijdag was het, waren er weer drie aanslagen. Ik dacht van: ‘Eigenlijk horen wij ons niet
jm10
voor alles te verantwoorden.’ Maar er is toch zo’n beeld van: ‘Ja, als jullie je stilhouden,
dan zijn jullie eigenlijk voor en dan steun je het.’ Dus laten we voor het beeld toch nog
erop reageren. Waarop anderen, sommigen waren daar fel op tegen, die zeiden van:
‘Nee, ik weiger ook constant op alles weer te reageren op wat er wordt gezegd en al die
veralgemenisering, hè.’ […] Normaal zou ik mij niet over bepaalde dingen uitlaten als het
niet persoonlijk betrekking heeft op mij. […] Maar ja, als ‘de Nederlander’ denkt van:
‘Oké, moslims staan er wel achter,’ ja, dan ga je daarop anticiperen. Dan ga je toch wel
naar buiten toe nogmaals benadrukken van: ‘Nee, wij staan er niet achter.’
205 ‘nooit nederlander genoeg ’
