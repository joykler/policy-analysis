(2011) stellen dat groepsgebaseerde relatieve deprivatie een push-factor voor radicalisering
kan zijn, aangezien deze vorm een robuuste voorspeller is voor het ondernemen van col-
lectieve actie. De emotie die mensen voelen als gevolg van het ervaren onrecht (dus niet
het cognitieve bewustzijn van het bestaan ervan) zou aanzetten tot collectieve actie (Van
der Pligt en Koomen 2009). Discriminatie kan dus, volgens King en Taylor (2011), een rol
spelen in radicalisering wanneer het geconstrueerd wordt als een onrechtvaardigheid
tegenover de groep (in plaats van alleen een persoonlijke ervaring).
6.5.2 Ervaren gebrek aan eerlijke of volwaardige behandeling en berichtgeving (met twee
maten meten)
In veel interviews horen we terug dat veel moslimjongeren het gevoel hebben dat er met
twee maten wordt gemeten (zie ook hoofdstuk 7 en 8). Het meten met twee maten heeft
zowel een internationale als een nationale component. Binnen Nederland hebben veel
moslimjongeren het gevoel dat er niet alleen meer op hen gelet wordt, maar ook dat het
gedrag en de overtuigingen van moslims anders worden beoordeeld dan vergelijkbaar
gedrag of overtuigingen van niet-moslims. Een respondent geeft hier een voorbeeld van:
Een paar jaar terug was er ook zo’n grappig experimentje: had iemand het programma van een
nieuwe islamitische partij online gezet. Dat was gewoon een kopie van het sgp-programma, maar
dan met islamitische termen erin, hè. Dus echt half Nederland, in ieder geval online Nederland op
Twitter, stond op de achterste benen. Totdat er toch een aantal slimmeriken was die dacht van: laten
we eens de beginselverklaring van de sgp ernaast houden en toen, ja, was het wel duidelijk dat het als
een soort zeg maar leerzame grap bedoeld was.
De internationale component draait om het politieke optreden van het Westen (vooral van
de vs) in het Midden-Oosten. Een centrale rol speelt daarbij de inval in Irak en het uitblij-
ven van maatregelen tegen het regime van Assad.
[…] dat de Verenigde Staten Irak de democratie in heeft gebombardeerd en kijk eens wat voor een
puinhoop het nu is. Dat er nu aanvallen komen op isis, wat ze dan op zich nog wel snappen, maar dan
zeggen ze van: ‘Ja maar had dat dan eerder gedaan, of had het Iraakse regime dan aangepakt wat
hetzelfde heeft gedaan als wat isis nu doet.’ Daar hebben ze ook een punt wat moeilijk onderuit te
halen is, bijvoorbeeld zeker ook de verschrikkingen van het Iraakse regime. Nou, die kunnen rustig
met IS vergeleken worden.
Ook de manier waarop de internationale situatie wordt belicht, wordt volgens de experts
door de jongeren als eenzijdig en hypocriet ervaren.
[Moslimjongeren] kijken al die filmpjes die op internet gepost worden over wat Assad in z’n gevange-
nissen doet, wat zijn soldaten daar doen, die vrouwen die ze daar verkrachten, de kinderen die ze ver-
moorden en martelen. Al die filmpjes, die kijken zij. En wij krijgen die via onze westerse media niet te
zien. Maar we krijgen wel die onthoofding van Foley te zien, die relatief nog clean is als je die daar-
mee vergelijkt. Het is natuurlijk verschrikkelijk. En het enige is dat die jongeren zeggen: ‘Ja, jullie laten
maar één kant van het verhaal zien en dat is óók met twee maten meten. En hier reageer je wel tegen,
maar daar niet. Hoe hypocriet is dat…’
137 groepen op grote afstand : achtergronden van islamitisch
radicalisme en extremisme
