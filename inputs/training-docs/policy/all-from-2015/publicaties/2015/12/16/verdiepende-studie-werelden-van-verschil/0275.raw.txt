Toekomst buiten Nederland
Eerder (§ 8.3.4) werd duidelijk dat – in de ogen van onze respondenten – Syriëgangers jon-
geren zijn die op een of andere manier buiten de Nederlandse samenleving staan: ze kun-
nen niet (meer) omgaan met uitsluiting en gebrek aan kansen; of het zijn voormalige crimi-
nelen die hun morele ‘schuld’ willen afkopen; of het zijn jongeren met problemen die niet
goed omring zijn door een beschermend vangnet van familie, vrienden en hulpverleners.
Jihadisme is dan een extreme manier om je terug te trekken uit de Nederlandse maat-
schappij.
Minder extreem maar wel tekenend voor de afstand die sommigen ten opzichte van de
Nederlandse samenleving hebben, is dat vooral een aantal jonge vrouwen zegt hun toe-
komst eerder buiten Nederland te zien. In een paar focusgroepen hoorden we hen het
leven in een Midden-Oosters, islamitisch land op een romantische manier verheerlijken.
Ze hebben het dan niet zozeer over het kalifaat van is, maar over Dubai, Abu Dhabi of
Saoedi-Arabië. Deze vrouwen vinden dat ze in Nederland hun geloof niet kunnen beoefe-
nen op de manier die zij willen. Ze hebben het gevoel dat ze zichzelf niet kunnen zijn,
omdat bijvoorbeeld het dragen van boerka niet is toegestaan of omdat ze daardoor op
straat worden aangestaard. In landen waar veel moslims wonen of islamitische scholen
zijn, is een islamitische leefstijl beter haalbaar. Daarbij klinkt het voor een buitenstaander
wel contra-intuïtief dat ze juist in de genoemde landen in het Midden-Oosten verwachten
de vrijheid te zullen vinden om ‘zichzelf te zijn’.
Vanuit mijn eigen ervaring heb ik liever dat ik ergens gewoon op een plek in een buurt
vl
woon waar ik gewoon mijn geloof volledig kan uiten. Dat heb je hier niet. Ik heb één keer
een boerka gedragen… en ik word gelijk in mijn buurt, want ik woon in een buurt waar
alleen maar autochtonen wonen, word ik gewoon simpelweg heel anders aangekeken en
voel ik mij gewoon ook… gewoon een beetje onderdrukt op een of andere manier. Dus ik
wil gewoon het liefst dat iedereen gewoon zijn ding kan doen. Ik heb ook niks tegen het
christendom of wat dan ook. Ik vind dat iedereen gewoon zijn geloof mag uiten op hun
eigen manier.
l1 Wil je dan naar Syrië of…
vl Nou, mij maakt niet uit, als is het bij wijze van… weet ik veel, België of Marokko, dat maakt
mij niet uit, maar als het maar voor mij een plek is waar ik gewoon echt mezelf kan zijn,
volledig.
l1 Die plek is niet hier, bestaat die plek?
vl Ja. Saoedi-Arabië bijvoorbeeld. Waar je gewoon volledig jezelf kunt zijn. Dat is belangrijk
voor ieder mens, want ik vind gewoon dat je jezelf moet kunnen zijn. Ik wil het liefst volle-
dig voor mijn geloof gaan. Uiteindelijk leef je toch voor je geloof, weet je. En op die plek kun
je alles gewoon. Om daar naartoe te werken, om daarna gewoon je doel te behalen om
uiteindelijk gewoon je geloof te uiten op een manier zoals het hoort.
Anderen noemen de verharding van het maatschappelijke klimaat in Nederland, vooral
tegenover mensen van Marokkaanse herkomst en tegenover moslims. Ze zien meer opties
in het buitenland voor mensen met hun achtergrond.
274 met twee maten gemeten
