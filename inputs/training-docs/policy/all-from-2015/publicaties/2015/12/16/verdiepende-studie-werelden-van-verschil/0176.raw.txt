De socialisatie in de verschillende wereldbeelden vindt ook plaats door het onderling
bespreken van incidenten die in Turkije of in het buitenland plaatsvinden. De jongeren ver-
wijzen naar actuele en minder actuele gebeurtenissen zoals het incident in het Sivas Madi-
mak Hotel in 1993 (Hürriyet 2008), de demonstraties in het Gezipark in 2013 en de aan-
slagen in de Turkse plaatsen Diyarbakir (nos 2015a) en Suruç in 2015, waarbij respectievelijk
vier en 32 Turks-Koerdische jongeren door een bomaanslag om het leven kwamen
(De Volkskrant 2015). Daarnaast noemen de geïnterviewde jongeren een aantal markante
buitenlandse incidenten, zoals de aanslag op de redactie van het Franse tijdschrift Charlie
14
Hebdo en de aanslag van de Noorse Breivik. De Turks-Nederlandse jongeren bespreken
deze gebeurtenissen vanuit hun eigen betrokkenheid en wereldbeeld en bevestigen deze
tegelijkertijd daarmee. Dergelijke gebeurtenissen werken vaak polariserend op de betrok-
kenen, creëren breuken in vriendengroepen of worden juist vermeden in gemengde vrien-
dengroepen om breuken te voorkomen.
Ook de interne gerichtheid van Turkse Nederlanders speelt een belangrijke rol in dit sociali-
satieproces. Dat komt in paragraaf 7.4 nader aan bod. De contacten van Turks-
Nederlandse jongeren, die voor sommigen etnisch heterogener worden en voor anderen
juist etnisch homogener, gaan samen met een Turkse groep die sterk intern gericht is
(Staring et al. 2014). Deze interne gerichtheid in combinatie met een verbondenheid met de
islam, Turkije en Turkse Nederlanders draagt bij aan het reproduceren van de eerder
geschetste scheidslijnen. Naarmate de Turks-Nederlandse jongeren meer in een omgeving
van gelijkgezinden verkeren, worden ze minder met andere denkbeelden geconfronteerd.
Deze wereldbeelden zijn eveneens van belang in het begrijpen van de attitudes ten aanzien
van is en het gewelddadige conflict in Syrië.
7.3 Attitudes ten aanzien van IS, het gewelddadige conflict in Syrië en jihad
7.3.1 Twee houdingen ten opzichte van IS
Het gewelddadige conflict in Syrië kent veel verschillende partijen, en kan bovendien niet
los worden gezien van de bredere ontwikkelingen in het Midden-Oosten. Islamitische Staat
15
(IS), ook wel isis of daes genoemd, staat op dit moment symbool voor het religieus geïn-
spireerd geweld in Syrië en Irak. We hebben de Turks-Nederlandse jongeren gevraagd naar
hun mening over de situatie in Syrië, de rol van IS en wat ze vinden van het geweld dat IS-
strijders hanteren om hun doelen te realiseren. De primaire reactie van de geïnterviewde
jongeren ten opzichte van geweld dat de verschillende partijen in Syrië en Irak uitoefenen,
is er een van afkeuring en afschuw. De Turks-Nederlandse jongeren in ons onderzoek ver-
oordelen het geweld en de ideologie van is en in het bijzonder het brutale, willekeurige,
kwaadaardige en symbolische karakter ervan.
Welke gek haalt het in zijn hoofd om de staat nou islamitisch te noemen en dan alles te
jm10
doen wat God heeft verboden? (Turkse soenniet)
isis-mensen die daar mensen onthoofden […]. Ja, dat kan ik gewoon niet accepteren, dat
jv47
kan gewoon niet. Het zijn gewoon moordenaars. (Turkse aleviet)
175 ‘nooit nederlander genoeg ’
