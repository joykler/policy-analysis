staan en in die zin niet als gelijkwaardige burgers worden gezien. Ze baseren deze beleving
deels op hun interacties met anderen, maar ook sterk op hoe ze als Turks-Nederlandse jon-
geren en als moslims in de media en in het politieke en maatschappelijke debat worden
bejegend. De negatieve berichtgeving in de (social) media over islam en de ‘islamofobe
wind’ die door Nederland en andere Europese landen waait, spelen een belangrijke rol in
het gevoel zich niet geaccepteerd en niet thuis te voelen in Nederland. De respondenten
wijzen enerzijds op het negatieve klimaat en de rol van de media met eenzijdige bericht-
geving daarin en anderzijds uiten ze hun onvrede over het meten met twee maten dat ze in
het media- en politieke discours ontwaren.
Het maatschappelijke klimaat en de rol van de media
De Turks-Nederlandse jongeren nemen een ontwikkeling waar waarbij moslims in het bij-
zonder minder worden geaccepteerd en steeds meer als ‘de ander’ in het publieke debat
worden weggezet. Ze hebben de indruk dat moslims onder invloed van zich herhalende
gewelddadige incidenten die in de media met de islam worden verbonden, de afgelopen
decennia steeds meer als de vijand worden gezien en dat de media op een te eenzijdige en
negatieve wijze hiervan verslag doen. De jongeren herkennen zichzelf niet in deze eenzij-
dige en negatieve beeldvorming.
Terwijl een aantal jongeren expliciet stelt dat het maatschappelijk klimaat positiever was
toen hun (groot)ouders naar Nederland kwamen, is het een algemeen gedeelde visie onder
de Turks-Nederlandse jongeren dat dat klimaat in Nederland de afgelopen decennia voor
moslims is verslechterd. Ter onderbouwing van deze visie schuiven de jongeren regelmatig
incidenten naar voren die deze veranderingen hebben geïnitieerd en versterkt, te beginnen
met 9/11 tot de opkomst van IS en de terroristische aanslagen zoals in Parijs bij het tijd-
schrift Charlie Hebdo. Terwijl respondent jm40 bijvoorbeeld stelt ‘dat de islam door de hele
wereld als een vijand wordt gezien’ en ‘dat het alleen maar erger wordt’, concludeert res-
pondent jm74:
Het is gewoon een beetje het fenomeen van de eenentwintigste eeuw, zeg maar. Na 9/11,
jm74
2001, is gewoon die hele strijd der culturen eigenlijk alleen maar toegenomen. Je kunt
het zien in de statistieken ook dat gewoon de islamofobie in Europa is toegenomen,
waardoor je ook veel meer een strijd krijgt tussen zij, de moslims en wij, de westerse
samenleving, weet je wel? Dus in die zin merk je gewoon dat dat verslechterd is.
In verschillende gesprekken signaleren de jongeren dat de negatieve beeldvorming jegens
moslims, ook op basis van eerder aangehaalde incidenten, voor hen een terugkerend
obstakel voor een gelijkwaardige positie in de Nederlandse samenleving vormt.
De maatschappelijke ladder. Ik probeer steeds omhoog te gaan en als er zo’n spotprent
jm42
over Mohammed wordt gepubliceerd, dan raakt het mij. Ja, emoties! Dan ga je iets naar
beneden. Iets lager en dan probeer je weer met je studie, met je afgeronde diploma weer
omhoog te gaan en dan komt er opeens een aanslag in Parijs. ‘Je suis Charlie.’ Dan ga
je opeens weer naar beneden, weet je. Je hebt steeds zulke omstandigheden waarmee je
moet gaan vechten. Het is moeilijk, het is heel moeilijk.
200 ‘nooit nederlander genoeg ’
