zien dat mensen die langer in het bestemmingsland wonen, op jongere leeftijd zijn gemi-
greerd of in het bestemmingsland zijn geboren (tweede en derde generatie) over het alge-
meen meer sociale contacten onderhouden, zich sterker emotioneel verbonden voelen en
in sterkere mate cultureel geïntegreerd zijn in het bestemmingsland (Diehl en Schnell 2006;
Maliepaard et al. 2010; Van Ours en Veenman 2003; De Vroome et al. 2014). Daarnaast han-
gen verblijfsduur en het opeenvolgen van generaties samen met processen van structurele
integratie, die op hun beurt weer van invloed zijn op de sociaal-culturele posities van
migranten (zie volgende paragraaf).
Voor de grootste vier migrantengroepen geldt dat inmiddels meer dan de helft in
Nederland geboren is. Grote delen van de eerste generatie wonen al langere tijd in
Nederland. Het is te verwachten dat de tweede (en derde) generatie, en degenen die al lan-
ger in Nederland zijn gemiddeld genomen op kleinere afstand van de samenleving staan.
Blootstelling aan de Nederlandse samenleving leidt niet bij iedere migrant (en niet bij
iedereen even snel) tot het afnemen van sociaal-culturele afstand. Blootstelling kan bij-
voorbeeld negatief van aard zijn. In dat geval zal de afstand mogelijk zelfs groter worden.
Voor sommige migranten geldt dat ze in hun dagelijks leven nauwelijks aan de
Nederlandse samenleving worden blootgesteld. In dat geval zal een langere verblijfsduur
ook niet samengaan met het afnemen van afstand. Dit geldt bijvoorbeeld voor een
gedeelte van de eerste generatie Turkse en Marokkaanse Nederlanders die de Nederlandse
taal niet goed beheersen en niet (meer) actief zijn op de arbeidsmarkt. Gemiddeld geno-
men is deze groep hoofdzakelijk gericht op de etnische gemeenschap (Huijnk en Dagevos
2012).
Naast de verblijfsduur kan ook de reden van migratie van invloed zijn op de sociaal-
culturele afstand (Berry 1997). De motivatie om zich aan te passen is bij migranten die
bewust voor de 'nieuwe' samenleving hebben gekozen, groter dan voor migranten voor
wie dat een minder bewuste keuze was. Ook kan de gerichtheid op de ontvangende
samenleving beperkter zijn wanneer de migratie tijdelijk van aard is (bv. studiemigranten).
Sociaal-economische kenmerken
Participatie in de samenleving – in termen van werk en opleiding – is een belangrijke voor-
waarde voor blootstelling en contact. Structurele en sociaal-culturele integratie gaan
namelijk vaak hand in hand. De toegang tot werk en een opleiding biedt de gelegenheid
om in contact te komen met autochtonen (Martinovic et al. 2009) en de taal en gewoonten
te leren (Van Tubergen en Kalmijn 2009). Ook schept het voorwaarden om een band met
de ontvangende samenleving op te bouwen (Verkuyten en Martinovic 2012; De Vroome
et al. 2014). Tijdens de studie en op het werk ontmoeten migranten vaak autochtonen.
Ook creëert betaald werk de financiële voorwaarden om in het maatschappelijk leven te
participeren, zoals het bezoeken van verenigingen of het ontplooien van vrijetijdsactivitei-
ten.
Participatie op de arbeidsmarkt kan bovendien de ontvankelijkheid of motivatie om de
sociaal-culturele afstand te overbruggen vergroten. De bevestiging dat je wordt gewaar-
deerd vanwege je bijdrage kan een positieve houding tegenover de samenleving stimule-
52 eerder onderzoek naar sociaal -culturele afstand
