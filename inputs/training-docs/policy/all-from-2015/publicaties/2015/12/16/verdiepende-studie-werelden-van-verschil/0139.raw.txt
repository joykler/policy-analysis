Wij kijken naar die onthoofdingen en zij kijken naar die filmpjes. De Britse veiligheidsdienst had op
een gegeven moment gezegd – of de Special Forces – dat ze elke avond, elke dag acht tegenstanders
[neerschieten]. En dan gaan ze er met Special Forces in en dan krijgen ze een helikopter en dan gaan ze
met die quads daarheen, zoeken ze met snipers en dan schieten ze [schietgeluid] en dan worden ze
met de helikopter weer opgehaald. Elke dag gemiddeld acht. Nou, en dan heb je die Apaches en dat is
gewoon prijsschieten en daar kijken ze ook naar.
Jongeren halen (aldus onze respondenten) hun informatie vaak via internet en social
media, zoals Facebook en Instagram. Ook nieuwssites zoals het Arabische Al Jazeera die-
nen voor de jongeren als informatiebron. Via deze nieuwssites komen ze in aanraking met
informatie die hun gevoel van ervaren onrecht en uitsluiting versterkt. Op deze sites wordt
niet alleen een andere kant van het nieuws belicht, maar ook zou er sprake zijn van mani-
pulatie van deze jongeren. Zo worden bijvoorbeeld complottheorieën via deze kanalen ver-
spreid. Van Wonderen en Wagenaar (2015) verbinden het geloof in complottheorieën aan
de verschillen in inhoud van het nieuws tussen Arabische en Nederlandse nieuwszenders.
Moslimjongeren kijken volgens hen eerst het nieuws op Arabische of Turkse zenders (en
social media) en volgen dan de Nederlandse berichtgeving. Het verschil tussen die twee
zorgt voor verwarring (hoe zit het nu echt?) en woede (vooral beelden over slachtoffers,
in het bijzonder kinderen, en het gevoel dat men dit maar laat gebeuren) en maakt volgens
hen ontvankelijk voor complotdenken.
Vanwege de vele radicaal islamitische sites op internet is de informatie die jongeren via
deze alternatieve kanalen bereikt vaak dus ook radicaal islamitisch van aard. In deze tek-
sten wordt een bepaalde ‘waarheid’ verkondigd en worden andere visies radicaal afgewe-
zen. In de radicale visie wordt een ander moreel kader gehanteerd waarbinnen terroristisch
geweld met religieuze rationalisaties wordt gelegitimeerd. Zoals Schmid (2004: 211) stelt:
schendingen van de mensenrechten worden ‘gerechtvaardigd’ in de naam van een ‘godde-
lijke wet’ die boven de wetten staat die door mensen zijn gemaakt. Hierdoor kan bruut
geweld een ‘heilig’ karakter krijgen en kan het uitmoorden van ongelovigen tot een ‘heilige
oorlog’ worden verheven. Onmenselijke daden worden zo veranderd in heroïsche daden,
waardoor moord verandert in een offer.
Jongeren zijn volgens een van onze respondenten gevoelig voor dit soort ongenuanceerde
informatie:
Die hebben vanuit hun jonge adolescentie een zwart/wit-neiging en vanuit die zwart/wit-neiging zijn
ze erg tegen iets of erg voor iets.
Jongeren kunnen deze informatie dan ook als hun nieuwe waarheid gaan zien en informa-
tie die daar niet mee strookt verwerpen.
6.5.3 Ervaren gebrek aan steun en communicatie met ouders
Radicalisering beperkt zich niet tot een specifieke leeftijdsgroep, maar het betreft wel vaak
jongeren die radicaliseren. Dit heeft de schijnwerpers op de rol van ouders en opvoeding
bij radicalisering gezet. Bij migrantenouders (van de eerste generatie) wordt vaak gewezen
138 groepen op grote afstand : achtergronden van islamitisch
radicalisme en extremisme
