gevoel dat er extra op Marokkaanse jongeren wordt gelet. Maar wat overheerst, is het
gevoel van uitsluiting en stigmatisering, en dat ondermijnt het vertrouwen in de politie.
Dit alles past in het sombere beeld van migrantenjongeren over het maatschappelijk kli-
maat in Nederland. Het lijkt erop dat Marokkaanse jongeren hier nog somberder over zijn
dan jongeren met Turkse wortels. In alledaagse situaties, op de arbeidsmarkt en in contact
met de politie ervaren jongeren uitsluiting. De berichtgeving in de Nederlandse media
weerspiegelt dit klimaat. De media berichten alleen over Marokkanen of moslims – zo stel-
len de jongeren – als ze om een negatieve reden in het nieuws zijn. Als een Marokkaan of
moslim iets goeds heeft gedaan, besteden de media er geen aandacht aan of wordt de
desbetreffende persoon als Nederlander gezien. Als moslims dader zijn, wordt breed uitge-
pakt, maar als ze slachtoffer zijn, dan blijven de Nederlandse en westerse media stil.
Ook wat betreft de media speelt sterk het gevoel dat er met twee maten wordt gemeten.
Het vertrouwen in de Nederlandse en westerse media is niet groot. Dat wordt versterkt
doordat veel jongeren actief zijn op buitenlandse nieuwssites en naar Al Jazeera kijken.
Deze media brengen andere berichten, met een ander perspectief en een andere toon.
Dat in Nederland de berichtgeving zo anders is, draagt voor de jongeren bij aan het gevoel
in een vreemd land te wonen. Men heeft het idee dat de vrijheid van meningsuiting een
andere invulling krijgt voor een moslim dan voor een niet-moslim. Islamitische predikers
(‘haatimams’) worden geweerd, maar een rabbijn die ervan wordt verdacht kinderen te
hebben misbruikt (‘seksrabbijn’), mag Nederland wel in. Cartoons van de profeet, die mos-
lims diep kwetsen, mogen wel, maar het beledigen van de Nederlandse koning mag niet
(althans, in de beleving van een aantal geïnterviewde jongeren). Moslims krijgen het ver-
wijt te lange tenen te hebben: ze moeten ‘leren incasseren’. Zij stellen daartegenover dat er
een dubbele moraal ten aanzien van de vrijheid van meningsuiting bestaat.
Het gevoel dat de migrantenjongeren als aparte groep wordt gezien, wordt ook gevoed
door het politieke debat en door uitspraken van politici. Bij de Marokkaans-Nederlandse
jongeren moet, naast Wilders, vooral burgemeester Aboutaleb het ontgelden. Zijn uitspra-
ken dat bepaalde personen moeten ‘oprotten’, na de aanslag op tijdschrift Charlie Hebdo in
Parijs, zien Marokkaans-Nederlandse jongeren als een uiting dat zij kennelijk niet bij de
Nederlandse samenleving horen. Zulke uitspraken worden ook gezien als politiek opportu-
nisme; alleen als er dingen misgaan, zou Aboutaleb van zich laten horen. De uitspraak van
premier Rutte dat migranten zich moeten ‘invechten op de arbeidsmarkt’ wekt eveneens
ergernis op. Moet discriminatie dan niet worden aangepakt, vragen jongeren zich retorisch
af. Zij hebben vaak ervaringen met discriminatie en het gevoel zich dubbel te moeten te
bewijzen, terwijl ze in Nederland geboren zijn en hetzelfde diploma hebben als een autoch-
tone Nederlander. Turkse jongeren zijn in het bijzonder teleurgesteld in de PvdA, en nog
het meest in minister Asscher, die zijn krediet heeft verspeeld omdat hij geen afstand nam
van de uitkomsten van de peiling van Motivaction/forum en het door hem uitgesproken
wantrouwen jegens verschillende Turkse organisaties. De PvdA wordt door Turkse jonge-
ren niet langer als natuurlijke bondgenoot gezien, maar een duidelijk alternatief is niet
voorhanden, zodat de jongeren het idee hebben dat niemand het voor hen opneemt.
Ook Wilders passeert de revue als er over het politieke klimaat wordt gesproken. Zijn uit-
26 samenvatting en slotbeschouwing
