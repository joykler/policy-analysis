ideeën in een later stadium tot extremisme kunnen leiden. Steun en begrip voor radicaal
gedachtegoed vormt daarnaast een voedingsbodem en legitimatie voor een kleinere groep
om over te gaan tot geweld.
S.3 Achtergronden van verschillen in sociaal-culturele positie en afstand
1
S.3.1 Uitkomsten kwantitatief onderzoek
Uit het kwantitatieve deel van dit onderzoek blijkt dat de factoren verblijfsduur,
Nederlandse taalbeheersing en het aantal autochtonen in de wijk de kans verkleinen om
tot de categorie ‘segregatie’ te behoren. Dit geldt ook voor het hebben van betaald werk
en een hoger inkomen. Werk biedt de gelegenheid om in contact te komen met autochto-
nen, de taal en gewoonten te leren en creëert voorwaarden om een band met de ontvan-
gende samenleving op te bouwen. Een sterkere religieuze oriëntatie vergroot juist de kans
om tot de categorie ‘segregatie’ te behoren. Religieuze verschillen werken door in opvat-
tingen, wederzijdse contacten en processen van identificatie. In Nederland vormt vooral de
islam een belangrijke scheidslijn: praktiserende moslims gaan minder vaak om met
autochtonen en hebben vaker traditionele opvattingen over onder meer de positie van
vrouwen en homoseksuelen. Aan de andere kant zijn veel autochtonen negatief over de
aanwezigheid van moslims in Nederland, wat ook de kans dat interetnisch contact ontstaat
verkleint (zie Huijnk en Dagevos 2012). Turkse Nederlanders zijn, ook wanneer rekening
met achterliggende factoren wordt gehouden, het sterkst vertegenwoordigd in de cate-
gorie ‘segregatie’, de Antilliaanse groep het minst vaak.
Gevolgen van afstand
Tussen de sociaal-culturele categorieën zijn er grote verschillen in posities en houdingen op
andere domeinen. We hebben ons gericht op de samenhang met gezondheid, ervaren
geluk, de inschatting van de eigen positie ten opzichte van die van anderen (relatieve
deprivatie), ervaren discriminatie en acceptatie (opvattingen van autochtone bevolking
over aanwezigheid van migrantengroepen), sociaal en institutioneel vertrouwen en poli-
tieke interesse.
Bijna op alle genoemde terreinen nemen personen in de categorieën ‘etnisch geïsoleerd’
en ‘segregatie’ de minst gunstige positie in, ook wanneer rekening wordt gehouden met
andere factoren zoals leeftijd, taalbeheersing, religiositeit en opleiding. Migranten uit deze
categorieën geven het vaakst aan dat hun gezondheid slecht is, dat ze ongelukkig zijn en
dat ze vinden dat hun leefsituatie in vergelijking met andere mensen slechter is. Onder
deze groepen is de beeldvorming over autochtone Nederlanders ook het minst positief;
zij hebben het minst vaak sympathieke gevoelens ten aanzien van autochtone
Nederlanders en scoren laag wat betreft sociaal vertrouwen en politieke interesse.
De overeenkomsten tussen deze twee sociaal-culturele categorieën zijn groter dan de ver-
schillen. Het grootste verschil heeft betrekking op de perceptie van het maatschappelijk
klimaat. Personen in de categorie ‘etnisch geïsoleerd’ zijn het vaakst van mening dat de
acceptatie van migranten door autochtonen in Nederland gering is en ervaren de meeste
14 samenvatting en slotbeschouwing
