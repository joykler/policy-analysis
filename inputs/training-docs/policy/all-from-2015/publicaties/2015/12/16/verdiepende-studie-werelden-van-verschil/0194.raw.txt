voor een meer homogeen Turkse sociale kring. Dat de Turks-Nederlandse respondenten
zich vaak meer op hun gemak voelen bij andere Turkse Nederlanders, verwoordt respon-
dent jv46 als volgt:
Bij mijn Turkse vriendin kan ik doen wat ik wil. Ik gooi de koelkast open, ik pak een
jv46
trommel koek, ik eet chips, ik pak de afstandsbediening, noem maar op. Maar bij een
Nederlandse vriendin moet ik eerst alles vragen, kan ik dit doen of… Ik kan niet zomaar
even eten bestellen en samen eten, want er is etenstijd. Zulke dingen zijn er. Het is wel
iets goeds, iets moois, maar omdat ik dat thuis en bij mijn vriendin niet heb […] dan vind
ik het soms raar. Laat ik het zo zeggen, ja, wat maakt het uit om… Laten we dit keer om
acht uur eten in plaats van zes uur. Ja, maar dat kan niet, het is zes uur.
In een gesprek met een groep Turks-Nederlandse jongens komt het sentiment van het
‘op je gemak voelen binnen de eigen Turkse groep’ ook sterk naar voren. De jongens wijzen
bijvoorbeeld op het cultuurverschil dat ze met autochtoon Nederlandse leeftijdgenoten
ervaren op het moment dat er seksueel getinte opmerkingen over zusjes van de respon-
denten worden gemaakt:
Ja, als ze beginnen van: ‘Je hebt echt een lekkere zus,’ of zo, dan heb ik zoiets van:
jm20
‘Ja, doe even rustig,’ weet je wel.
jm18 Onderhuids wrijft dat wel, ja. […]
jm20 Mijn gevoel zegt dan van… Ja, het is niet dat ik dan niets wil doen of iets wil zeggen, het
is gewoon…
jm19 Meer afstand houden dan toch.
jm20 Het doet pijn weet je wel, en vanuit mezelf zeg ik…
jm18 Niet op je gemak voelen.
jm20 Ja…
jm18 Ja, je voelt je niet op je gemak.
jm20 Ja, het is niet zo dat ik agressief of zo word, weet je, het is meer een gevoel van: ‘Ik raak
gekwetst.’ […]
jm20 Ja, het is… Je bent altijd weer net iets anders. En dat is lastig.
jm18 Ja, je bent anders dan, ja.
int En dan is de reactie van: dan houd je afstand? Of wat is dan de reactie?
jm20 Nou, het is niet dat wij afstand willen houden. Het is gewoon… Het gaat automatisch
weet je. Want het is toch logisch als je bijvoorbeeld een vriendengroep hebt waar alles
gewoon goed klikt en je hebt een vriendengroep waar alles gewoon een beetje op losse
schroeven staat, nou, dan ga ik gewoon naar de makkelijke.
Aan de andere kant zijn er in dit onderzoek personen die gemakkelijker een balans lijken te
vinden in de sociale contacten die ze aangaan, vooral onder op de dialoog georiënteerde
Hizmet-jongeren en onder de wat meer liberale jongeren. Bij deze personen lijken culturele
verschillen goede vriendschappen met autochtone Nederlanders niet in de weg te staan.
Herhaaldelijke confrontaties met die verschillen schrikken deze respondenten bijvoorbeeld
niet af:
193 ‘nooit nederlander genoeg ’
