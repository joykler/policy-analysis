3.3 De relatie met andere levensdomeinen
Wat zijn de mogelijke consequenties voor individuen wanneer de culturele afstand groot is
en er geen sociale of emotionele banden met de ontvangende samenleving zijn? We slui-
ten in deze paragraaf aan bij de (migratie)literatuur en onderscheiden een aantal typen
consequenties van sociaal-culturele afstand van de ontvangende samenleving. We bespre-
ken de literatuur waarin een relatie wordt gelegd met gezondheid en welbevinden, met
beeldvorming, sociaal vertrouwen en politieke participatie en met deviant gedrag.
3.3.1 Gezondheid en welbevinden
Sociale relaties kunnen betekenis en zingeving geven aan iemands leven. Ze stimuleren het
gevoel ergens bij te horen en dragen bij aan gevoelens van geborgenheid, zelfvertrouwen
en waardering (Berkman et al. 2014). Sociale relaties kunnen ook een buffer tegen psycho-
sociale stress vormen (House et al. 1988). Sociaal isolement kan juist allerlei negatieve
gevolgen voor zowel de fysieke als psychische gezondheid hebben. Dit geldt voor ieder
individu. Voor migranten komt daar nog bij dat ze in verschillende netwerken kunnen ver-
keren, die zich zowel binnen als buiten de eigen etnische groep kunnen bevinden.
Wat betreft gezondheid en welbevinden lijkt het erop dat afstand tot de ontvangende
samenleving in combinatie met afstand tot de etnische groep de minst gunstige gevolgen
heeft voor migranten. Uit acculturatieonderzoek komt naar voren dat in geval van
gezondheidsklachten, depressie en stress migranten die zich noch met de ontvangende
samenleving noch met de herkomstgroep verbonden voelen het slechtst af zijn (Berry
2005). Idealiter hebben migranten bindingen: ofwel met de etnische groep, ofwel met
leden van de ontvangende samenleving, of met beide.
Bindingen binnen de eigen groep worden in de literatuur over het algemeen als positief
beschouwd: ze geven migranten zowel persoonlijke hulpbronnen (bv. zelfwaardering en
zelfvertrouwen) als externe hulpbronnen (bv. gemeenschapssteun) waardoor ze bijvoor-
beeld beter kunnen omgaan met stress in het algemeen, maar ook met de eisen van een
nieuwe of andere cultuur. In de literatuur wordt dit wel acculturatiestress genoemd
(Phinney 1992; Zhou en Bankston 1994).
De consequenties van inbedding in de etnische groep hangen deels ook af van kenmerken
van de groep in kwestie. Bindingen in de eigen etnische gemeenschap kunnen verplichtin-
gen en groepsdruk met zich meebrengen. Wanneer de druk om te conformeren (te) groot
is, kunnen groepsbanden verstikkend zijn en het welzijn juist negatief be√Ønvloeden. Het kan
vooral beklemmend zijn wanneer er geen exitopties zijn. In de literatuur over de Turks-
Nederlandse gemeenschap komt dit naar voren voor jonge Turkse vrouwen op terreinen
als partnerkeuze en onderwijsloopbaan. Doordat niet alleen de ouders, maar de bredere
gemeenschap meehelpt aan het in stand houden van normconformerend gedrag, voelen
sommige Turkse vrouwen zich belemmerd in hun keuzes (Van Kerckem et al. 2013).
Wanneer bindingen in de etnische groep niet met bindingen met de ontvangende samen-
leving samengaan, kan dit negatieve gevolgen voor de gezondheid van migranten hebben.
Wanneer migranten zowel banden met de eigen herkomstgroep als met de ontvangende
67 eerder onderzoek naar sociaal -culturele afstand
