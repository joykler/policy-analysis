het Nederlandse Ajax, met de buurt of de stad waarin ze wonen, met de Koerden of juist
7
met de akp van de huidige Turkse president Recep Erdoğan, met de PvdA of met de
Hizmet-beweging van Fethullah Gülen, met Nederland en/of met Turkije. Of, zoals in het
nu volgende citaat van een jonge vrouw uit Rotterdam, met het multiculturele karakter van
een stad als Rotterdam en met de islam:
Als ik naar Turkije ga, begin ik me daar na twee weken al te vervelen. Toen ik in Istanbul,
jv14
8
bij Topkapı Sarayı was. Ik zag opeens een Chinees, een Surinamer en iemand van Arabi-
sche afkomst en ik voelde me daar thuis. Dus, ik kan meer zeggen dat ik me gewoon een
Rotterdammer voel. Meer dat: multiculturaliteit. En het belangrijkste natuurlijk: mijn
geloof, islam.
Als respondenten reflecteren op de open vraag met wie ze zich identificeren, brengen ze
dat onderwerp zelf naar het niveau van nationaliteit en de vraag of hun loyaliteit bij
Nederland of bij Turkije ligt. Vervolgens zijn de antwoorden van de Turks-Nederlandse jon-
geren in grofweg drie vormen van verbondenheid te onderscheiden, die elkaar deels uit-
sluiten.
De eerste groep bestaat uit jongeren die naar een verbondenheid met Nederland én met
Turkije verwijzen. De mate waarin ze zich met beide landen verbonden voelen (of zich
Turks of Nederlands voelen), varieert echter. Sommige Turks-Nederlandse jongeren voelen
zich meer met Nederland verbonden, andere meer met Turkije en weer andere kunnen
geen keuze maken tussen beide identificaties. We hebben (met uitzondering van één jonge
vrouw) geen Turks-Nederlandse jongeren gesproken die zich uitsluitend met Nederland
verbonden voelen. Dat betekent dat voor vrijwel alle Turks-Nederlandse jongeren Turkije
een belangrijke verbindende rol in hun leven speelt. Andersom hebben we ook geen enkele
Turks-Nederlandse jongere gesproken die zich uitsluitend met Turkije verbonden voelt.
Alle jongeren voelen zich in meer of mindere mate verbonden met Nederland.
Turkse Nederlander, ik ben beide. […] Mijn ouders zijn uit Turkije gekomen. Ik ben hier
jm07
geboren. Ik praat Turks met mijn ouders, ook met vrienden. Maar ik ben ook
Nederlander. Ik spreek Nederlands met mijn broertje. Ja, eigenlijk zijn wij echt een mix.
We praten ook echt in een mixtaal, we beginnen zinnen in het Nederlands en dan maken
we het af in het Turks of beginnen Turks en dan maken we het af in het Nederlands.
Een deel van de Turks-Nederlandse jongeren die zich zowel met hun Turkse als met hun
Nederlandse wortels identificeren, specificeert dit label naar ‘Turkse Nederlanders’. Op de
vraag hoe ze zichzelf ziet, antwoordt respondent jv13 met:
Nederlander. Wel met natuurlijk Turkse roots. [Mijn] afkomst is Turks. […] Ik identificeer
jv13
me zeker wel met Turkije. Of ja, met de Turkse Nederlanders kan ik beter zeggen. Want ik
merk ook dat ik niet hetzelfde ben als mensen in Turkije. En dan hangt het er ook van af
of je in de stad of op het platteland zit. Dus dat is zeker gecompliceerd, maar ik voel me
ook absoluut een Nederlander. […] Nederland is voor mij thuis. Ik bedoel, daar kan ik niks
meer of minder over zeggen. Natuurlijk zijn er momenten waarop je je niet op je gemak
voelt, waarop je je buitengesloten, uitgesloten of wat dan ook voelt. Dat zijn echt
164 ‘nooit nederlander genoeg ’
