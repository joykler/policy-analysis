manier uitsluiten. Dat heeft nadelige gevolgen voor het psychisch welbevinden van die
ontvanger.
Een typisch voorbeeld van zulke dagelijkse uitsluiting zijn opmerkingen zoals ‘waar kom je
vandaan?’ of ‘wat spreek je goed Nederlands!’ aan het adres van jongeren die in Nederland
zijn geboren en getogen. Deze opmerkingen worden vaak geuit met de beste bedoelingen,
maar het geeft aan dat de spreker de persoon voor zich niet ziet als Nederlander, maar als
migrant. De jongeren geven bovendien aan dat zelfs wanneer ze de vraagsteller corrigeren,
deze vaak niet tevreden is met het antwoord ‘Nederland’.
Bij mij op school is mij geleerd om Nederlands te zijn. Je bent hier geboren, je spreekt
vh
Nederlands. Maar iedere keer dat ik hoor: ‘Waar kom jij vandaan?’ Dan zeg ik: ‘Ik kom uit
Nederland.’ ‘Nee, waar kom je vandaan?’ ‘Ik kom uit Nederland.’ ‘Nee, waar kom je van-
daan?’ ‘Ik kom uit Nederland, begrijp dat dan.’
Vrouwen met een hoofddoek krijgen vaak te maken met ongepaste of irrelevante opmer-
kingen over hun kleding. Die opmerkingen zijn vaak dubbel stereotyperend: ze spelen ook
in op hun vrouwelijkheid, omdat ze impliceren dat ze hun ‘troef’ als vrouw – namelijk uiter-
lijke schoonheid – niet benutten.
‘Dat is zonde, dat je die mooie haren verbergt.’ Dat hoor ik zo vaak.
vm
vh Bij een sollicitatiegesprek had ik eerst telefonisch gebeld, had ik gesproken met die per-
soon. Die was enthousiast, we hadden een afspraak gemaakt, ik ging op gesprek.
Toen kwam ik daar binnen en [sprak die persoon mij aan]: ‘Je loopt verkeerd.’ Ik zeg:
‘Waarom loop ik verkeerd? Ik heb een afspraak met u.’ ‘O, bent u dan mevrouw…’ ‘Ja, dat
ben ik. Is er dan iets verkeerds?’ ‘Nee, ik had iemand anders verwacht.’ ‘Wie had je dan
verwacht?’ ‘In ieder geval iemand met een kort koppie, een jeans en niet zoals u erbij
loopt.’ Dat heeft hij zo gezegd.
Zeker wanneer irrelevante, denigrerende opmerkingen in de context van een sollicitatie
worden geplaatst, ervaren de jongeren dat als bedreigend: het wil zeggen dat degene die
ze voor zich hebben hen niet los kan zien van het (negatief gewaardeerde) stereotype van
de jonge man met een Marokkaanse achtergrond of de gesluierde moslima. Wanneer je
kansen van het oordeel van deze persoon afhangen, is dat weinig hoopgevend.
Ik gaf ook les op een school. En toen ik daar ging solliciteren… Bij mijn eerste week zei
mh1
[de personeelsmanager] mij: ‘Als je dit gebouw binnen loopt, wees dan even geen mos-
lim.’ Hij zei een paar tips: ‘Kom dan niet met een trainingsbroek. Wees even geen mos-
lim. Je bent positief naar alles toe.’ Hij bedoelde homo’s. Waar ik op zich geen problemen
mee heb. ‘Hou je aan die tips,’ zei hij.
mh2 Alsof je bij voorbaat al tegen homo’s bent.
l1 Waarom dacht hij dat het nodig was om tegen jou te zeggen dat je niet in een trainings-
broek moest komen? Ik neem aan dat je dat zelf ook al had bedacht. Of was je op
gesprek in je trainingsbroek?
mh1 Nee, dat doe ik nooit. Het waren volgens mij gewoon een paar regels.
255 met twee maten gemeten
