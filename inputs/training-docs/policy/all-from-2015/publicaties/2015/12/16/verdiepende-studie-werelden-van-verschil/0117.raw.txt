In vrijwel alle onderzoeken naar Roma in Nederland wordt gesproken van een gesloten
gemeenschap, waar niet-Roma (onderzoekers, maar ook hulpverleners of medewerkers
van scholen) moeilijk toegang toe krijgen. Deze geslotenheid gaat soms gepaard met wan-
trouwen jegens niet-Roma, zowel gezagsdragers (overheid, gemeenten, scholen), als indi-
viduele autochtonen met hun afwijkende normen (Rodrigues en Martelski 2004).
Toch betekent dit niet dat de Roma één grote hechte gemeenschap vormen. De groeps-
grenzen lijken vooral rondom de familie te worden getrokken – wat wel in brede zin moet
worden geïnterpreteerd (Sollie et al. 2013).
Al met al tekent zich een beeld af van een gesloten groep, met sterke eigen normen, die op
bepaalde terreinen afwijken van de heersende normen in de Nederlandse samenleving.
Vooral voor de positie van meisjes en vrouwen is dit soms zorgelijk.
Mogelijke oorzaken van afstand
De oorzaken van de problematiek rondom de Roma worden vaak gezocht in de geschiede-
nis van de Roma als vervolgde en buitengesloten groep. In Oost-Europa is de achterstelling
en discriminatie gemeengoed en in het verleden heeft vervolging van Roma extreme
vormen aangenomen (bv. in de Tweede Wereldoorlog). Daarnaast speelt het (van oudsher)
nomadische karakter van de groep een grote rol. Door het rondtrekken is de familie heel
belangrijk geworden en dus is het ook van belang om iedereen ‘erbij’ te houden (Liégeois
2007). Dit heeft zich vertaald in strakke groepsnormen en een eigen vorm van rechtspraak.
Naarmate de Roma meer vaste verblijfsplaatsen zijn gaan krijgen in Nederland, zijn er wel
veranderingen in traditionele rolpatronen waar te nemen.
De relatief beperkte contacten tussen Roma en niet-Roma kunnen misschien voor een deel
worden verklaard vanuit het feit dat een deel van de Roma-kinderen niet naar school gaat,
schooluitval onder Roma hoog is en arbeidsmarktparticipatie juist weer erg laag (zie Vogels
et al. 2014). Door deze lage mate van participatie in de Nederlandse samenleving is er wei-
nig mogelijkheid tot contact over en weer.
Mogelijke gevolgen van afstand
Het feit dat groepsnormen onder Roma succesvol van ouders op kinderen worden doorge-
geven, betekent dat de Roma-cultuur, ondanks de geringe groepsgrootte, kan blijven
voortbestaan. De hechte inbedding in familiestructuren voorkomt dat leden in een sociaal
isolement belanden als gevolg van afstand tot de samenleving. Er zijn aanwijzingen dat bij
delen van de Roma-gemeenschap bepaalde vormen van criminaliteit worden gelegiti-
meerd. De bestaande afstand tot de Nederlandse samenleving kan er in extremis toe lei-
den dat wetten en regelgeving als minder relevant worden beschouwd door leden van de
gemeenschap (Sollie et al. 2013). Ook problemen zoals schooluitval en uitkeringsafhanke-
lijkheid worden doorgegeven van ouder op kind, waarbij vooral de negatieve houding ten
aanzien van onderwijs en betaalde arbeid er ten eerste voor zorgt dat leden van de groep
structureel achtergesteld blijven ten opzichte van andere groepen in de samenleving, wat
bijvoorbeeld criminaliteit in de hand kan werken. Ten tweede zijn er weinig mogelijkheden
116 nederlandse onderzoeksliteratuur over andere groepen op
afstand
