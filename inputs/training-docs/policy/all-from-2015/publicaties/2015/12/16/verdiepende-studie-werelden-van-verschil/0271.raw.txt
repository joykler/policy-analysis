verkiezingsbeloften. Wat dat betreft wijken deze jongeren niet af van een groot deel van de
Nederlandse bevolking in het algemeen (Den Ridder en Dekker 2015).
8.5.4 Reacties op op afstand gezet worden
Invechten en conformeren
Marokkaans-Nederlandse jongeren kunnen minder dan Turks-Nederlandse jongeren
terugvallen op een infrastructuur en traditie van belangenbehartiging door zelforganisaties
als het gaat om protesteren of in het verzet gaan tegen de negatieve stereotypering waar-
van ze het slachtoffer zijn. Er is geen Marokkaans Nederlands Tegengeluid (vgl. Turks
Nederlands Tegengeluid, hoofdstuk 7) waaraan de jongeren in het onderzoek refereren.
Wel spreken een aantal van hen waarderend over de voorman van het Samenwerkings-
verband Marokkaanse Nederlanders (smn), Farid Azarkan. Ze kijken met belangstelling
naar een paar lokale opkomende moslimpartijen, maar op landelijk niveau is er nog geen
speler uit die hoek die hun vertrouwen heeft.
Marokkaans-Nederlandse jongeren lijken meer dan Turks Nederlandse jongeren ieder voor
zich een antwoord te zoeken op ervaringen van uitsluiting. Individueel gaan ze wel eens in
discussie om een negatief label dat ze opgeplakt krijgen aan te vechten. Daarvan hoorden
we vooral voorbeelden onder hoogopgeleide jonge moslimvrouwen. Zij zijn van alle
groepen het assertiefst als het gaat om het opeisen van een gelijkwaardige plek in de
Nederlandse samenleving.
Het percentage werkloosheid onder allochtone jongeren is schrikbarend, vooral als je het
vh
afzet tegen het percentage autochtoon. Dat is een groot verschil. Dat kun je niet allemaal
gooien aan gebrek aan kwaliteit. Ik heb bij organisaties gezeten, bij de overheid en semi-
overheidsinstanties, daar heb ik de vraag neergelegd van: ‘Zouden jullie kunnen zeggen
dat er bij deze organisatie sprake is van een glazen plafond voor mensen met een andere
culturele achtergrond?’ ‘Ja, maar dan moet ertegen gevochten worden.’ ‘Waarom moet ik
daartegen vechten? Jij zit toch veel meer op een plek om daartegen te vechten, zo hoog in
de ladder, waar vecht jij er niet tegen?’ Van boven naar beneden is makkelijker dan van
beneden naar boven.
Een ander voorbeeld is dat van de vrouw die in discussie ging met een patiënt die zich niet
door haar wilde laten prikken (zie § 8.5.2). Een strategie die sommigen kiezen, is om extra
hun best te doen om de stereotype beelden en vooroordelen die er over hen bestaan te
ontkrachten.
En er is een enkeling die er echt tegen vecht. Mijn man is een voorbeeld, op school zeiden ze
vm
ook: ‘Word maar timmerman of loodgieter.’ Die had zoiets van: ‘Hell, no.’ Die is gaan
studeren, zelfs zijn master gaan doen, en is nu teamleider bij een groot bedrijf. Maar laatst
was hij zijn leraar tegengekomen en die was versteld van wat hij wel bereikt had.
De meeste jongeren hebben eerder de neiging om bijvoorbeeld discriminerende opmer-
kingen over zich heen te laten komen. Ze reageren gelaten, zoals de jongeman die drie tips
270 met twee maten gemeten
