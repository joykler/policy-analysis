Allereerst is er een sterk maatschappelijk middenveld: veel Turkse organisaties en etnisch
ondernemerschap. Ten tweede lijkt er een hoge mate van sociale controle binnen de etni-
sche groep te zijn (Staring et al. 2014). Turkse Nederlanders zijn ingebed in netwerken die
onderling verbonden zijn en waarbinnen veel mensen elkaar kennen. Een van de gevolgen
van de grote sociale cohesie is een hoge mate van sociale controle (Van Kerckem et al.
2013). Een ander gevolg is dat in de Turkse gemeenschap de overdracht van waarden
(bv. op het terrein van religie en cultuur) van ouders op kinderen succesvoller is dan bij
andere groepen (Maliepaard en Lubbers 2012; Phalet en Schönpflug 2001). Doordat waar-
den beter aan volgende generaties worden doorgegeven, ‘vernederlandsen’ kinderen min-
der snel, en worden Turkse normen en waarden in stand gehouden. Voor de tweede gene-
ratie blijft de Turkse identiteit daardoor sterk verbonden met Turkse gebruiken en gewoon-
ten, waarden, en sociale contacten met andere Turkse Nederlanders. Overigens betekent
deze gerichtheid naar binnen niet dat men per definitie afwijzend tegenover de buitenwe-
reld staat; beide oriëntaties kunnen tegelijkertijd bestaan (zoals we in hoofdstuk 2 hebben
betoogd).
Het is van belang op te merken dat de Turks-Nederlandse gemeenschap intern zeer divers
is, in religieus, etnische en politiek opzicht. In hoofdstuk 7 van deze studie gaan we hier
uitgebreid op in.
De Marokkaans-Nederlandse gemeenschap lijkt zich van de Turks-Nederlandse te onder-
scheiden door een wat lagere mate van sociale cohesie. Veel onderzoek onder
Marokkaanse Nederlanders waarbij dit thema aan bod komt, richt zich op opvoeding, vaak
in relatie tot probleemgedrag. Uit dit onderzoek kan worden opgemaakt dat de regulering
van kinderen en jongeren door ouders zich vooral binnenshuis afspeelt, terwijl daarbuiten
4
de controle laag is (zie o.a. Pels en Haan 2003). Dit geldt overigens vooral voor de jongens.
Dit in tegenstelling tot de Turks-Nederlandse gemeenschap, waar ook buitenshuis een vrij
grote mate van controle op jongeren lijkt te zijn (Staring et al. 2014). De lagere sociale con-
trole gaat ook gepaard met een grotere keuzevrijheid; waarden worden minder sterk door-
gegeven dan in de Turkse groep (Maliepaard en Lubbers 2012; Phalet en Schönpflug 2001).
Marokkaanse Nederlanders worden soms afgeschilderd als ‘individualisten’ in vergelijking
tot de meer ‘collectivistische’ Turkse Nederlanders (Crul en Doomernik 2003).
De invloed van etnische organisaties
Het oprichten van etnische organisaties is kenmerkend voor migranten overal op de wereld
(Moya 2005). Migrantenorganisaties kunnen heel verschillend zijn van aard, bijvoorbeeld
wat betreft achtergrond, rechtsvorm, doelstellingen, doelgroepen en schaal. Ze kunnen bij-
voorbeeld primair gericht zijn op een bepaald thema (zoals religie, politiek of recreatie) of
op specifieke doelgroepen (zoals jongeren, vrouwen of een etnische subgroep).
De uitkomsten van onderzoek naar de invloed van organisaties en netwerken van migran-
ten op het integratieproces zijn allerminst eenduidig (zie ook Vellenga en Wiegers 2011).
Etnische organisaties hebben zowel interne als externe functies. Bij interne functies gaat
het om de constructie en instandhouding van een collectieve, etnische identiteit (bonding),
56 eerder onderzoek naar sociaal -culturele afstand
