spraken over ‘minder Marokkanen’ hebben een forse impact. Zijn optreden draagt volgens
jongeren bij aan het klimaat waarin het steeds meer geaccepteerd is om neerbuigende en
discriminerende uitspraken over de islam en moslims te doen. Dit zet de verhoudingen
tussen bevolkingsgroepen verder onder druk.
In het algemeen voelen de migrantenjongeren zich niet (meer) vertegenwoordigd door de
politiek. Naast het idee dat de politiek zich heeft afgewend van migranten en moslims,
spelen ook religieuze argumenten een rol. De door ons geïnterviewde salafistische jonge-
ren erkennen geen wereldlijk gezag: zij leven, zoals ze zelf zeggen, volgens de wetten van
God. Andere jongeren zijn vooral teleurgesteld in de politiek omdat ze (zoals hiervoor al
toegelicht) hun belangen niet gerepresenteerd zien door regering en volksvertegen-
woordigers.
S.4 Slotbeschouwing: werelden van verschil
Deze studie heeft op meerdere manieren de verscheidenheid in het sociaal-culturele land-
schap inzichtelijk gemaakt. Uit het kwantitatieve onderzoek kwam een typologie naar
voren met zeven verschillende sociaal-culturele categorieën, met elk een eigen combinatie
van posities op de emotionele, sociale en culturele dimensie. Bij de categorieën ‘segrega-
tie’ en etnisch geïsoleerd’ en hun sociaal-culturele tegenhanger, de categorie ‘assimilatie’,
vallen de posities op de dimensies met elkaar samen. De categorie ‘segregatie’ bestaat
voor het grootste deel uit laagopgeleide Turkse en Marokkaanse Nederlanders van de eer-
ste generatie. Assimilatiepatronen zijn vooral bij de tweede generatie Surinaamse en
Antilliaanse Nederlanders te vinden. Bij het merendeel van de Turkse en Marokkaanse
Nederlanders is de sociaal-culturele positie hybride van aard. Er is vaak een sterke inbed-
ding in de herkomstgroep, maar ook een duidelijke link met de ontvangende samenleving:
er zijn vaak dubbele bindingen en hybride identiteiten. Dat is ook kenmerkend voor veel
jongeren van Turkse en Marokkaanse afkomst.
In de literatuur worden vooral zorgen uitgesproken over zogenoemde parallelle gemeen-
schappen, die zich kenmerken door een cumulatie van eenzijdige posities op diverse
dimensies. Ook dit onderzoek laat zien dat bijvoorbeeld in termen van gezondheid en
sociaal vertrouwen de categorieën ‘segregatie’ en ‘etnisch geïsoleerd’ er niet goed voor
staan. Deze studie laat echter ook zien dat jongeren van Turkse en Marokkaanse afkomst,
die doorgaans tot de categorie ‘gematigde segregatie’ kunnen worden gerekend, een op
zijn minst complexe verhouding hebben ten opzichte van de Nederlandse samenleving.
Hun profiel voldoet niet aan omschrijvingen van parallelle gemeenschappen, maar toch is
er bij deze jongeren sprake van afstand. Het onderzoek onder Turks- en Marokkaans-
Nederlandse jongeren wijst erop dat ze, hoewel ze hier zijn geboren en getogen en hoewel
velen van hen zich in meer of mindere mate als Nederlander identificeren, vaak als lid van
een migrantengroep en niet als burger van Nederland te worden gezien. De jongeren wor-
den aangesproken en beoordeeld op hun groepslidmaatschap en religieuze affiliatie, ook
als dat er voor de context niet toe doet. De wijze waarop de media internationale gebeur-
tenissen beschrijven, wordt als eenzijdig en daarmee vaak als hypocriet gezien. Dit wakkert
27 samenvatting en slotbeschouwing
