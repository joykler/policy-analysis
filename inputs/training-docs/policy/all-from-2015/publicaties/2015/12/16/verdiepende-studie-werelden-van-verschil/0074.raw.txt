4 Sociaal-culturele categorieën: migranten op afstand
Willem Huijnk
4.1 Migranten op sociaal-culturele afstand
De aanleiding voor dit rapport zijn zorgen dat een substantiële groep migranten en hun
kinderen op sociaal-culturele afstand staat. Dit zou zichtbaar zijn in een sterke gerichtheid
op de herkomstgroep, zowel wat betreft contacten als identificatie en – omgekeerd – het
(nagenoeg) ontbreken van contacten met autochtone Nederlanders, zich niet met
Nederland(ers) identificeren, en waarden eropna houden die door een meerderheid van de
bevolking wordt afgewezen. Zoals we in de vorige hoofdstukken hebben toegelicht, spitst
de discussie zich toe op thema’s die betrekking op de sociaal-culturele dimensie van het
integratiebegrip hebben.
In dit hoofdstuk ligt de vraag voor of er binnen migrantengroepen sociaal-culturele cate-
gorieën te onderscheiden zijn die aan het geschetste beeld van een grote sociaal-culturele
afstand beantwoorden. We kijken daartoe naar afstand in sociaal, cultureel en emotioneel
opzicht, en in hoeverre er sprake is van cumulatie op deze dimensies. De daarvoor uitge-
voerde analyse maakt ook duidelijk welke omvang de categorie heeft en welke andere
categorieën er zijn te onderscheiden. Bovendien proberen we meer inzicht te krijgen in
factoren achter het ontstaan van sociaal-culturele afstand en kijken we naar mogelijke
gevolgen. Hierbij belichten we vooral de positie van de categorieën die op de grootste
afstand staan.
Anders dan in eerder uitgevoerde studies zijn we in dit rapport in het bijzonder geïnteres-
seerd in ‘extreme’ posities die op sociaal-culturele afstand wijzen en op de vraag in hoe-
verre deze cumuleren. De veronderstelling is dat groepsgrenzen nadrukkelijker aanwezig
zijn wanneer er meerdere vormen van afstand samenvallen (Elchardus 2012). Hoe groter de
cumulatie, hoe dieper de scheidslijn en hoe groter de mogelijke gevolgen ervan. Tegelijker-
tijd is het de vraag of de veronderstelde cumulatie in sociaal-culturele posities zich inder-
daad voordoet. Zoals al in hoofdstuk 2 is toegelicht, zijn er diverse studies die erop wijzen
dat er tegelijkertijd zowel banden met de herkomstgroep als met Nederland kunnen zijn
(simultaneity). Ook is in dit verband de typologie van Berry van toepassing, die een onder-
scheid maakt tussen separatie, integratie, assimilatie en marginalisatie (zie ook hoofdstuk
2 en Berry 1997). De vraag is of deze typologie recht doet aan de variatie in verschijnings-
vormen van sociaal-culturele posities. Groepen voldoen in meer of mindere mate aan ken-
merken die bij een ‘groep op afstand’ horen en deze kenmerken kunnen op verschillende
wijze gecombineerd zijn.
We maken in dit hoofdstuk gebruik van het databestand van de Survey Integratie Minder-
heden 2011 (sim’11). sim’11 is opgezet om inzicht te krijgen in de integratie van de grootste
vier niet-westerse migrantengroepen in Nederland (personen van Turkse, Marokkaanse,
73 sociaal -culturele categorieën : migranten op afstand
