Ook de sleutelinformanten kwamen in aanraking met jongeren die plotseling veel strenger
in het geloof werden. Daar ontstond in de omgeving van de orthodoxer wordende jonge-
ren enige onrust over: moest dit als een teken van radicalisering worden gezien?
De sleutelinformanten en ook de jongeren ergeren zich enerzijds aan het feit dat autoch-
tone Nederlanders bij het zien van een gezichtssluier of een profetenbaard meteen aan
radicalisering en extremisme denken. Ze stellen dat orthodoxie in de islam en de uiterlijke
tekenen daarvan zeker niet altijd in de richting wijzen van een neiging naar de radicale,
potentieel gewelddadige islam. Zij zouden in plaats van orthodoxe personen te wan-
trouwen en op afstand te houden het gesprek aangaan om te zien wat er aan de hand is.
Aan de andere kant geven sleutelinformanten en jongeren aan dat het zomaar kan dat er
wèl iets aan de hand is: ook degenen van wie ze weten dat ze naar Syrië zijn afgereisd, ver-
toonden de ‘symptomen’ van opeens strenger worden in het geloof, plotseling een nikab
of ghimaar (lange hoofddoek) gaan dragen of een baard laten staan. Ze stellen dat wanneer
je met ogenschijnlijk radicaliserende jongeren in gesprek gaat, je beter kunt inschatten wat
er aan de hand is en of er eventueel sprake is van een ronselaar of een andere prediker
onder wiens invloed de jongere staat. Naar hun mening schrikken niet-islamitische
Nederlanders (in tegenstelling tot zijzelf) te snel terug voor zo’n gesprek.
Een van mijn leerlingen kwam terug van de zomervakantie en had een baard. Colle-
smamh3
ga’s gingen daar ook heel anders mee om, van: gaat het wel goed met [hem]? Hij is
zo veranderd. Ja, hij is spiritueel bezig en met z’n geloof, je moet hem daar de ruimte
voor geven. Collega’s vonden het heel vreemd dat hij na de zomervakantie op die
manier terug is gekomen. ‘Is hij aan het radicaliseren?’
l1 Vonden ze het vreemd of eng?
smamh3 Beide.
smamm6 Ze weten niet wat er gebeurt.
smamh3 ‘Gaat het wel goed met hem? Hij gaat vaak naar de moskee. Af en toe zit hij op
YouTube filmpjes te bekijken over de islam en dat soort dingen.’ Dan kijken de colle-
ga’s zo en komen ze naar mij en zeggen ze: ‘Heb je dat gezien? Hij is rare filmpjes
aan het kijken.’ ‘Hoe weet jij dat het rare filmpjes zijn? Heb je gelezen wat er in de
ondertiteling staat?’ Op die manier geef je ook het gevoel aan die jongen van:
je bent hier ook niet meer welkom.
l2 Maar jij ziet die jongen bezig en jij hebt niet de reactie van: goh, wat raar? Jij had er
wel vertrouwen in?
smamh3 […] Gewoon even een gesprek aangaan. Toen vertelde hij over dat hij zich meer in
het geloof gaat verdiepen, na de vakantie ook.
smavh2 Jij vond het niet snel gaan?
smamh3 Nee, voor mij is het vanzelfsprekend. […] Ik heb hele nauwe band met hem,
qua begeleiding, bij mij durft hij zichzelf te zijn, meer dan bij een andere collega.
Dan krijg je meer informatie. Als andere collega’s hetzelfde hadden gedaan,
met hem het gesprek aangaan en luisteren, dan hadden ze waarschijnlijk ook
anders gereageerd. Hij gaat zich verdiepen in het geloof. Er is niks mis met verdiepen
in het geloof. Ik gaf hem een compliment: ‘Mooie baard!’
242 met twee maten gemeten
