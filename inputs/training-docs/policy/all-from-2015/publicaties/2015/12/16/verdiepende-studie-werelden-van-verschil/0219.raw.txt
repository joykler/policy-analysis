14 De Noor Anders Breivik is veroordeeld voor een bomaanslag in Oslo en een aanslag op een jongeren-
kamp op het Noorse eiland Utøya op 22 juli 2011, waarbij 77 jongeren zijn omgekomen.
15 daesh of daes staat voor ‘dawlat al-ıslamiyah f’al-ıraq wa belaad al-sham’ en betekent Islamitische Staat in
Irak en Groot Syrië. Het gebruik van het Arabische daes impliceert een verwijzing naar een terroristische
organisatie en niet zozeer naar een islamitische organisatie.
16 Salafisten houden er ook verschillende meningen over IS op na. Zo veroordeelde een salafistische
vrouw met een Marokkaanse achtergrond, die ook aan de gesprekken deelnam, maar niet als respon-
dent is meegenomen, IS wel onomwonden tot een niet islamitische, terroristische organisatie.
17 Lang niet alle jongeren volgen voortdurend de Turkse (social) media. Sommigen geven aan perioden
niet te kijken, omdat ze de ‘ellende’ niet kunnen verdragen of omdat het te veel afleidt van hun
Nederlandse leven.
18 Dit was ook de inzet van een anti-pkk demonstratie op 15 september 2015? in Rotterdam (Zaman Van-
daag 2015).
19 Van de ongeveer 240.000 stemgerechtigde Turkse Nederlanders zijn 76.500 personen (32%) met de
Turkse verkiezingen in juni 2015 gaan stemmen. Tijdens de verkiezingen in november 2015 liep dit aan-
tal op tot 114.000 stemmers, bijna de helft van de in Nederland woonachtige Turkse stemgerechtigden
(Het Parool 2015).
20 Een gebruikelijk onderscheid in islam betreft het onderscheid tussen de ‘grote jihad’ en de ‘kleine
jihad’. De term jihad betekent feitelijk ‘strijden’ of ‘streven’ op het pad van Allah. Terwijl de ‘grote jihad’
verwijst naar individuele innerlijke beheersing van mogelijke verleidingen en het ego, heeft de ‘kleine
jihad’ betrekking op ‘de gewapende strijd tegen degenen die de islam of de eenheid van de islamitische
heerschappij bedreigen’ (Cook 2005: 32-48).
21 Copiloot Lubitz liet op 24 maart 2015 zijn vliegtuig opzettelijk neerstorten, waarbij 150 inzittenden om
het leven kwamen (bea 2015).
22 Naar aanleiding van een deel van de bevindingen in dit onderzoek is nader onderzoek verricht naar de
beelden van islamitische jongeren over zionisten en joden (Van Wonderen et al. 2015). Er werd echter
geen onderzoek geïnitieerd naar de negatieve houding van autochtone jongeren ten opzichte van mos-
lims. De uitkomsten van dit nadere onderzoek door het Verwey Jonker Instituut werden na de afron-
ding van het onderhavige veldwerk gepubliceerd en worden door de Turks-Nederlandse jongeren in het
onderhavige onderzoek dan ook niet besproken. Inmiddels heeft minister Asscher aangegeven in 2016
onderzoek te laten doen naar islamofobie in Nederland.
218 ‘nooit nederlander genoeg ’
