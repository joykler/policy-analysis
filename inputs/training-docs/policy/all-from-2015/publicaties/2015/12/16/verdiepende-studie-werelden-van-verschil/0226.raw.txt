Het geloof zien ze als een van de belangrijkste aspecten van hun identiteit en hiermee
slaan ze bruggen over de grenzen van de eigen etnische groep heen.
8.2.3 De moslimidentiteit
Een identiteit die de jongeren wel zelf kunnen kiezen en die ze vrijwel zonder uitzondering
op de eerste plaats zetten, vóór enige andere etnische of nationale identiteit, is die van
‘moslim’. Hoewel er verschillen zijn tussen onze respondenten wat betreft de mate waarin
ze het geloof praktiseren (af te lezen alleen al aan de uiterlijke verschijning van jonge vrou-
wen en mannen), noemen ze de islam allemaal als bepalend in hun leven. Mensen willen
zich over het algemeen graag identificeren met een morele gemeenschap (Ellemers et al.
2014) en voor de Marokkaans-Nederlandse jongeren is dit de moslimgemeenschap.
De islam verschijnt in hun verhalen als moreel referentiekader dat richting geeft in alle
aspecten van het leven van de jongeren. Zoals de respondenten in het hierna volgende
citaat aangeven, is de islam een levenswijze. Dit citaat komt uit de focusgroep met streng
gelovige vrouwen, maar ook in de andere focusgroepen kwam de islam als levenswijze
naar voren.
Jullie zeggen allemaal: religie staat op de eerste plaats. Is dat ook hoe je jezelf in de eer-
l1
ste plaats zou definiëren: ik ben moslim?
Mix Ja.
vh2 Absoluut. Ik ben niet de perfecte moslim, niet de moslim die de regels perfect naleeft,
maar ik ben zeker een moslim.
vm4 Dat is het mooie, regels naleven, je beleeft de islam zoals je… Het is niet iets aparts, het is
een geheel. De manier van leven zoals [het] hoort.
Mix Het is een levensstijl.
vh2 Als je één dag met een moslim meedraait, dan zal je heel veel verschillen meemaken. Wij
bidden bijvoorbeeld vijf keer per dag, nu het ramadan is vast je. Als ik mijn kind te eten
geef, zeggen wij altijd ‘Bismillah’. ‘Eet in de naam van God.’
l1 Waaruit bestaat de islamitische levenswijze? Je hebt al een paar dingen genoemd. Zijn er
nog dingen waar dat in zit?
vm4 Voor mij is dat het gebed, de aanbiddingen. Wat ik ook mijn kinderen heb aangeleerd,
dat we Koran lezen, dat we smeekbedes doen. Dat is een stukje islam. Maar aan de
andere kant, als ik mijn buurvrouw tegenkom, dat ik haar help wanneer ze hulp nodig
heeft. Dat als ik iemand tegenkom op straat, dat ik vriendelijk ben. Het maakt niet uit
wat het is, maar dat je het goede doet. Wat jij voor jezelf wilt, dat je dat een ander wenst.
Dat is iets wat heel zwaar weegt in mijn islam: vrede.
vh5 Ik ben het helemaal met je eens, dan denk ik zelfs nog verder: het milieu niet vervuilen.
Dat soort dingen. Het gaat verder dan datgene wat we denken: ‘Ze dragen een hoofd-
doek, ze bidden en ze vasten.’ Dat dat het enige is. Maar er is zo veel meer. Juist het bou-
wen van een goede samenleving waar iedereen thuishoort en mag zijn wie hij mag zijn.
Een onderdeel van de islamitische levenswijze is de plicht om zich te blijven ontwikkelen.
Voor de hogeropgeleiden (zeker voor vrouwen) heeft dat ook betrekking op de ambitie om
225 met twee maten gemeten
