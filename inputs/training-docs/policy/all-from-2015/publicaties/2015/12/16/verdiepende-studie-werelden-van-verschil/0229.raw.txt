geen varken eten. Wij zijn in de woestijn en je gaat dood van de honger en er loopt een
varken langs. Op dat moment is dat varken verplicht voor jou om te eten.
l1 Ja, want je mag jezelf niet doden.
mh4 Dus, dat is de situatie. En hoe de situatie op dit moment is, is het voor ons niet toege-
staan [om te stemmen].
l1 Want je leven hangt er niet van af?
mh4 Inderdaad. En dan heb je mensen die zeggen: het is toegestaan, zodat de moslims meer
inspraak krijgen en politieke partijen worden opgericht door moslims, et cetera. […] Kijk:
Nederland heeft scheiding van kerk en staat. Dat alleen al zou een moslim die zijn geloof
wil uitoefenen nooit kunnen toepassen in de politiek. Die scheiding van kerk en staat.
Dat zou nooit samengaan. […] Nee, wij [kennen] geen scheiding van kerk en staat.
Nederland wel. Een moslimpartij die de belangen van ons wil gaan behartigen, die zal
daar nooit in kunnen slagen [dat te verenigen].
De moslimidentiteit biedt jongeren die zich in de Nederlandse samenleving op afstand
gezet voelen een alternatief voor identificatie als Nederlander, een alternatief dat meer
status biedt en moreel waardevoller is dan de Marokkaanse identiteit. Zichzelf identifice-
ren als moslim opent voor deze jongeren de deur naar een ruimere wereld. Het is de toe-
gang naar een moreel goede en grotere (machtigere) gemeenschap, de Ummah (Buijs et al.
2006; zie ook paragraaf 6.6.3). Anders dan de beperkte kring van Nederlanders met een
Marokkaanse achtergrond – of zelfs van Marokkanen, waar ze ook niet voor 100% bij
horen – biedt de islam aanknopingspunten met miljoenen mensen over de hele wereld.
8.3 Attitudes ten aanzien van religieus geïnspireerd geweld
Gezien de specifieke opdracht voor dit onderzoek (zie hoofdstuk 7 en § 8.1) spitsen we het
gedeelte over de culturele dimensie van afstand toe op de attitudes van de jongeren van
Marokkaanse herkomst ten aanzien van religieus geïnspireerd geweld. Daarbij hebben we
vooral vragen gesteld over hoe ze aankijken tegen de jihad, de opkomst van IS, de Syrische
burgeroorlog en het fenomeen van de uitreizigers ofwel ‘Syriëgangers’. Daarnaast kwamen
in de focusgroepgesprekken spontaan een aantal aanslagen in het Westen, gepleegd door
moslimdaders, ter sprake.
8.3.1 Betekenissen van en opvattingen over de jihad
Een term die ook onder niet-moslims bekendheid en beruchtheid heeft verworven als het
gaat om religieus geïnspireerd geweld, is het concept jihad. We hebben de respondenten
gevraagd wat jihad voor hen betekent. Voor de meesten betekent dat in de eerste plaats
een strijd tegen je eigen ego, je lusten en zwakheden. Het gaat om inspanningen leveren
voor de samenleving en voor een betere wereld, en worstelen met jezelf om een beter
mens en een betere moslim te worden. Jihad is met andere woorden een strijd die met veel
verschillende soorten middelen en op verschillende niveaus kan worden gevoerd. De jihad
in de zin van ‘innerlijke strijd’ wordt ook wel de ‘grote jihad’ genoemd.
228 met twee maten gemeten
