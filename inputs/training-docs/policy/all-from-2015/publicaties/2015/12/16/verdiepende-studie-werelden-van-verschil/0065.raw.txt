van leiderschap en hiërarchische structuren. Social media spelen bijvoorbeeld een steeds
prominentere rol bij processen van radicalisering (aivd 2014).
Dwang versus individuele vrijheid
Processen van sociale beïnvloeding komen overal in de samenleving voor. Relevant is wan-
neer ‘normale’ processen van beïnvloeding en sociale druk onaanvaardbaar worden. Er kan
bijvoorbeeld sprake zijn van een geïnstitutionaliseerde druk op migranten om in afscher-
ming van de ontvangende samenleving te leven. Er zijn organisaties en bewegingen die van
hun leden eisen dat ze een absolute en onvoorwaardelijke en exclusieve keuze voor die
bepaalde beweging of organisatie maken; ze stellen dat er geen sprake kan zijn van meer-
dere oriëntaties. Sociaal-culturele integratie in de omringende samenleving vinden ze
onaanvaardbaar (De Koning 2008).
Een belangrijke grens bij sociale beïnvloeding is de individuele keuzevrijheid: in hoeverre
wordt gedrag dat afwijkt van de groepsnormen geaccepteerd? En in hoeverre is er de
bewegingsvrijheid om uit de gemeenschap te stappen? Groepen en organisaties hebben
het recht hun leden te beïnvloeden en te disciplineren zolang dat binnen de wettelijke
kaders valt, maar dit kent grenzen. Een belangrijk graadmeter is in hoeverre er ‘exitopties’
bestaan en of er sprake van fysieke dwang is. Het vaststellen van wat een exitoptie is, is
gecompliceerd. Uittreden uit een relatief gesloten gemeenschap kan sociale isolatie tot
gevolg hebben, wat individuen ervan weerhoudt daadwerkelijk uit te treden. Objectief
gezien is er dan wel een exitoptie, maar deze gaat gepaard met een hoge sociale of
emotionele prijs.
Ook bij de beïnvloeding vanuit het herkomstland kan het zijn dat de individuele keuzevrij-
heid in het geding is. Bijvoorbeeld wanneer dissidente onderdanen in het buitenland wor-
den gechanteerd door hun familieleden te bedreigen. Als een staat zijn emigranten tot loy-
aliteit dwingt, bijvoorbeeld via de dienstplicht, en hun niet toestaat hun nationaliteit op te
geven, dan wordt de burgerlijke vrijheid geschonden (Sunier en Landman 2014).Wanneer
we naar groepen op afstand in Nederland kijken, is het dus van belang om ook oog te heb-
ben voor groepsgrenzen, groepsnormen en de wijze waarop deze bewaakt, gehanteerd
en/of afgedwongen worden.
3.2.3 Maatschappelijke factoren
Naast de verklaringen op het niveau van het individu (de migrant) en de etnische groep zijn
er ook maatschappelijke processen die van invloed (kunnen) zijn op afstand, zoals de
economische omstandigheden, ruimtelijke segregatie, het maatschappelijk klimaat en het
overheidsbeleid.
Economische omstandigheden en ruimtelijke situatie
Wanneer de economische omstandigheden ongunstig zijn, gaat dit op het individuele
niveau met een grotere kans op werkloosheid en armoede gepaard. Werknemers in de
meest kwetsbare situaties (laagopgeleid, flexibele banen, weinig functioneel sociaal kapi-
64 eerder onderzoek naar sociaal -culturele afstand
