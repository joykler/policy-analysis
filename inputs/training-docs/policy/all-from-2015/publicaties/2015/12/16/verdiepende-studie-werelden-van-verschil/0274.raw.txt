ze gaan steeds een stapje verder. Dat is dan bijvoorbeeld iemand die geen baard droeg,
die gaat een baard laten staan of iemand die draagt ineens een jurk. Maar dat wil niet
zeggen dat die ineens niet meer sociaal is of dat hij ineens niet meer… gewoon goed kan
zijn in de samenleving.
Ook de badge van ‘Marokkaans rotjoch’ kan met geuzentrots worden gedragen, zo stellen
de jongeren.
Dat zeggen de kleine kinderen in de wijk hier ook: ‘Ze zeggen toch dat we rot-
vh5
Marokkaantjes zijn, dan kunnen we er toch net zo goed ernaar leven?’ Dat is dan de
mentaliteit van zo’n klein jochie. Die leren dat van elkaar.
Een deel van vooral de jonge mannen van Marokkaanse herkomst zoekt zijn heil in de cul-
tuur van stoere, ‘kapot moeilijke’ straatjongens (De Jong 2007): daarin heersen waarden
als machismo, straatwijsheid en agressiviteit, en is criminaliteit vrij gewoon. Experts ver-
schillen van mening over in hoeverre het gedrag van groepen straatjongens van
Marokkaanse herkomst die prominent in beeld komen door de overlast die ze veroorzaken
als ‘typisch’ Marokkaans (Nederlands) kan worden beschouwd. Werdmölder (2005) stelt
dat straatjongens van Marokkaanse herkomst zich onderscheiden van anderen door hun
grote gevoeligheid voor eer en schaamte. De Jong (2007) ziet minder verschillen tussen
jongens van verschillende herkomst in het straatmilieu, maar stelt dat ze zich allemaal
graag spiegelen aan de (Afro-Amerikaanse) straatcultuur in de vs. In één focusgroep wordt
een vergelijking gemaakt tussen de keuze van jongens van Marokkaanse herkomst voor
het milieu van de straat en de (kleine) criminaliteit met bendes in Amerika die een aantrek-
kingskracht hebben op jongeren die verder weinig perspectief hebben. In de andere focus-
groepen zijn we dit pessimistische idee niet tegengekomen.
Ik denk dat op dit moment het probleem is: je hebt een flinke groep jongeren die zich
vh3
onbegrepen voelt en het gevoel heeft nergens bij te horen en geen gelijke kansen te krij-
gen in deze samenleving. Dat zijn jongeren… In Amerika zijn het bendes, waar de jonge-
ren zich bij aansluiten. Zo heeft iedere gemeenschap zijn eigen manier waarop outsiders
zich gaan gedragen of hoe ze zich bij mekaar gaan aansluiten. Ook cultbewegingen, dat
zijn mensen die zich op een bepaald moment niet begrepen voelen en zich dan ergens bij
gaan aansluiten, waarvan ze denken: hier voel ik mij… Ik heb hier iemand, ik voel mij
onderdeel van. Ik denk dat dit echt van deze tijd is. Was dit een paar jaar geleden
gebeurd, was de strijd in Syrië een aantal jaar geleden uitgebroken, dan denk ik niet dat
er zo veel mensen waren geweest die daarnaartoe trekken.
Hoe dan ook staat de cultuur van de straat ver af van de cultuur van de dominante
Nederlandse samenleving en degenen die zich daarin verliezen kunnen zich slechts met
veel moeite rehabiliteren en ooit weer aansluiting bij de mainstream vinden (Werdmölder
2015).
273 met twee maten gemeten
