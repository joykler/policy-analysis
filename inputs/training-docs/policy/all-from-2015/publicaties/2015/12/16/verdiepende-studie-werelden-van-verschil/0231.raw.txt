vh3 Het is zo chaotisch, ik heb er geen uitspraak over.
mh5 En wat IS doet, die brengt meer chaotische dingen…
mh2 Dat is een heel goed punt inderdaad. Jihad moet veiligheid en orde scheppen.
mh5 Maar wat IS doet. De islam komt steeds meer in een slecht daglicht.
De meningen zijn verdeeld of de strijd van de Palestijnen (en meer specifiek van Hamas)
tegen Israël een jihad kan worden genoemd. Enerzijds twijfelt geen van de jongeren eraan
dat de strijd van de Palestijnen tegen Israël gerechtvaardigd is: ze verzetten zich tegen een
onderdrukker. De strijd van de Palestijnen wordt gezien als zelfverdediging en dat is een
van de voorwaarden voor de jihad. Sommige jongeren passen in hun enthousiasme ook
hun relaas van ‘de feiten’ aan aan hun ideaal van een correcte strijd (volgens de regels van
jihad): wanneer Hamas raketten afschiet, richten ze die nooit op burgers, of burgers wor-
den gewaarschuwd zodat ze zich uit de voeten kunnen maken, enzovoort. Anderen zijn
eerlijker: zij zeggen wel dat er ongeoorloofd geweld wordt gebruikt, vooral wanneer raket-
ten worden afgeschoten op dichtbevolkt gebied in Israël. Een aantal keer horen we dat de
jongeren afkeuren dat Nederlandse moslims naar Syrië afreizen om mee te vechten, maar
dat ze wel begrip hebben (of zelfs goedkeuring) voor wie om die reden naar de Palestijnse
gebieden vertrekt. Aan de andere kant twijfelen jongeren om het label ‘jihad’ op de strijd
van bijvoorbeeld Hamas te plakken, omdat het naar hun idee niet om een religieuze strijd
gaat. Het is een strijd tegen onrecht en een politieke strijd, waarbij aan de ene kant mos-
lims staan en aan de andere kant joden, maar het is geen oorlog in naam van het geloof.
De Palestijnen worden meer gezien als vrijheidsstrijders tegen een bezetter of onderdruk-
ker, te vergelijken met het verzet tegen de Duitse bezetter in de Tweede Wereldoorlog.
Burgers van Palestina die aangevallen worden, dat is een echte jihad. Die eigen familie
mh5
beschermen. Het land beschermen.
l1 Maar Hamas bijvoorbeeld?
mh1 Hamas heeft ook weer zo’n bepaald beeld. Dat het aanslagplegers zijn. Dat hebben ze in
het verleden gedaan. Maar Hamas is gewoon democratisch gekozen door het volk van
Gaza. En natuurlijk omdat Hamas… Ze sturen wel eens een raketje naar Israël. Hamas
stuurt wel eens een raketje die kant op die nog geen mier pijn doet, weet je. Die doen in
ieder geval iets. En dat slaat gewoon aan bij de burgers daar in Gaza, omdat ze in ieder
geval iets doen. Ze proberen die openluchtgevangenis enigszins leefbaar te houden.
l1 Dus, het Palestijnse volk en Hamas als vertegenwoordigers daarvan, die voeren een
gerechtvaardigde strijd?
mh2 Als er ergens een bepaalde strijd gerechtvaardigd is, dan is het daar wel.
l1 Ja. En dus ook als die gewapend is?
mh2 Raketten sturen vanuit de Gazastrook naar bewoonde gebieden in Israël is geen gerecht-
vaardigde strijd. Want daar raak je onschuldigen mee. Vrouwen, kinderen, oudjes, noem
het maar op. Maar als er een militair Gaza in komt en hij schiet eerst zeventien kinderen
dood en jij schiet hem daarna voor zijn kop, ja, voor mij is dat een legitieme kogel.
230 met twee maten gemeten
