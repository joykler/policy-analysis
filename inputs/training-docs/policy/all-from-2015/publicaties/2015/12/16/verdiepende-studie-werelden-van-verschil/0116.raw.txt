de basisschool niet verder te laten leren, om hen voor te bereiden op een taak in het huis-
houden, maar ook om hen te beschermen tegen de andere moraliteit die op de scholen
heerst (Rodrigues en Matelski 2004). Ook gemeenteambtenaren zoeken de verklaringen
van schooluitval in de Roma-cultuur:
Kortweg komt deze verklaring erop neer dat Roma-ouders hun kinderen nauwelijks stimuleren om
naar school te gaan, omdat ze hun Roma-identiteit willen beschermen en de burgerwereld als bedrei-
gend voor deze identiteit beschouwen. Om vaardigheden in het huishouden op te doen en hun eer te
beschermen, worden Roma-meisjes vanaf jonge leeftijd thuisgehouden en op jonge leeftijd uitgehu-
welijkt. (Trimbos 2012: 20)
De laatste jaren is schooluitval enigszins teruggedrongen, hoewel Roma hierin nog steeds
oververtegenwoordigd lijken te zijn (Trimbos 2012). Er wordt scherp onderscheid in de rol
van jongens en meisjes gemaakt. Jongens worden niet thuisgehouden van school, maar
tegelijkertijd wordt er in sommige kringen afwijzend naar participatie op de arbeidsmarkt
en doorstuderen gekeken (Movisie 2013). Doordat relatief weinig Roma in het bezit zijn van
een startkwalificatie en er niet altijd positief tegenover het werken in loondienst wordt
aangekeken, is de economische positie van Roma zwak te noemen. De nadruk op jong
trouwen en de afwezigheid van stimulering van schoolsucces creëert vooral voor meisjes
een grotere afstand tot de Nederlandse maatschappij. Experts signaleren wel dat in ver-
schillende Roma-kringen inmiddels later wordt getrouwd en dat schooluitval vooral op de
basisschool is afgenomen (Movisie 2013).
Roma staan bekend om het vormen van hechte gemeenschappen. Dit vertaalt zich echter
niet of nauwelijks in formele verbanden of overlegorganen. Veel Roma lijken buiten de
familie weinig voorkeur te hebben voor het opzetten van of participeren in een hiërar-
chisch gestructureerde organisatie op basis van hun groepslidmaatschap. Organisaties die
er waren, zoals het Nederlands Instituut Sinti en Roma, en de Landelijke Sinti Organisatie,
zijn om verschillende redenen weer opgehouden te bestaan (Movisie 2013). Momenteel
lijken er voornamelijk kleinschalige organisaties te bestaan. Dat er weinig formele Roma-
organisaties zijn, wil dat niet zeggen dat er geen informele verbanden of netwerken zijn.
Roma die onder het Generaal Pardon van 1977 vielen, wonen vaak in en rondom de Roma-
gemeenten, in hechte leefgemeenschappen die meestal op familieverbanden zijn geba-
seerd (Sollie et al. 2013).
Van oudsher hebben de Roma een eigen vorm van rechtspraak, middels de Kris Romani, die
in Oost-Europa nog wordt toegepast (Marushiakova en Popov 2007). Het is onduidelijk in
hoeverre deze eigen vorm van rechtspraak in Nederland nog steeds wordt toegepast.
Als groep hebben de Roma wat Sollie et al. (2013: 33) ‘een hoog mobiliteitsbewustzijn’ noe-
men. Dit wil niet zeggen dat alle Roma in woonwagens leven, maar wel dat ze minder vast
aan een woonplaats zijn gebonden dan de gemiddelde Nederlander. Het is niet ongebrui-
kelijk om te verhuizen van stad naar stad of naar een ander land, als gevolg van conflicten
binnen de leefgemeenschap of op zoek naar een betere economische situatie. Ook wordt
er veel gereisd voor huwelijken en begrafenissen van Roma in andere landen, wat soms
betekent dat kinderen enkele weken niet naar school komen (Rodrigues en Matelski 2004).
115 nederlandse onderzoeksliteratuur over andere groepen op
afstand
