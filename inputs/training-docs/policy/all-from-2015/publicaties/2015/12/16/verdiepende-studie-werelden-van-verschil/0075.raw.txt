Surinaamse en Antilliaanse afkomst). Aan deze groepen en aan een vergelijkingsgroep van
autochtone Nederlanders zijn vragen gesteld over onder andere onderwijs, arbeid, sociale
contacten, culturele waardenoriëntaties, godsdienst, beeldvorming en gezondheid. sim’11
bestaat uit een hoofdonderzoek en een aanvullend mixed-mode-onderzoek. In het hoofd-
onderzoek zijn gegevens verzameld via interviews bij de respondenten thuis. Bij het mixed-
mode-onderzoek zijn verschillende methoden van dataverzameling gebruikt. Er is gestart
met interviews via internet, gevolgd door telefonische interviews en tot slot zijn respon-
denten face-to-face geïnterviewd. Voor het afnemen van de vragenlijst per internet en
telefoon werd een verkorte versie van de vragenlijst gebruikt. We maken in dit rapport
alleen gebruik van het hoofdonderzoek van sim’11, omdat een aantal relevante kenmerken
in het mixed-mode-onderzoek niet bevraagd zijn. Een kanttekening hierbij is dat de cijfers
enigszins gedateerd zijn. Recente veranderingen in de sociaal-culturele afstand zullen dus
niet zichtbaar worden. Dit kan vooral van invloed zijn op het beschrijven van de omvang van
de verschillende typen van afstand. Voor de analyse naar oorzaken en gevolgen is dit waar-
schijnlijk minder van invloed: de samenhang tussen variabelen is over het algemeen min-
der ontvankelijk voor veranderingen in de tijd. Het gebruik van sim’11 heeft dus beperkin-
gen, maar tegelijkertijd is het de beste en meest recente databron die we tot onze beschik-
king hebben.
In hoofdstuk 2 is een migrant die ‘volledig’ op afstand staat gedefinieerd als iemand die
geen contact met mensen uit andere herkomstgroepen heeft, de basiswaarden van de
mainstreamsamenleving afwijst en geen emotionele verbondenheid met de ontvangende
samenleving ervaart. De sociale en emotionele banden met de eigen herkomstgroep zijn
juist sterk. Misschien ten overvloede: het betreft hier dus alleen de sociaal-culturele
afstand en niet de sociaal-economische of ruimtelijke afstand.
In dit hoofdstuk onderzoeken we in hoeverre deze verschillende dimensies van afstand
(emotioneel, sociaal en cultureel) bij sommige personen al dan niet vaker samen voor-
komen dan bij anderen. Dit doen we aan de hand van een latenteklassenanalyse (lca; zie
kader 4.1). In zo’n analyse worden personen op basis van kansen systematisch ingedeeld in
homogene groepen die bepaalde karakteristieken delen. De latenteklassenanalyse maakt
in dit geval de variatie in patronen van afstand zichtbaar en laat zien hoe de verschillende
dimensies van afstand cumuleren. Voor de diverse dimensies van de sociaal-culturele posi-
tie bestuderen we een breed aantal indicatoren om een zo goed en nauwkeurig mogelijk
beeld te krijgen.
Emotionele afstand
Een belangrijke indicator voor de emotionele band die een migrant met de ontvangende
samenleving en/of de herkomstgroep heeft, is de mate van identificatie. Daarnaast bekij-
ken we of iemand zich thuis voelt in Nederland en of er gevoelens van heimwee naar het
herkomstland zijn. Ook de vraag of Nederland en/of het herkomstland worden beschouwd
als vaderland komt hierbij aan de orde.
74 sociaal -culturele categorieën : migranten op afstand
