de redenen die ze voor die samenstelling geven en aan de ontwikkelingen ervan in de loop
van de tijd.
7.4.1 Ontwikkelingen in de etnische samenstelling van de sociale contacten
De Turks-Nederlandse jongeren in dit onderzoek laten diversiteit in hun sociale contacten
zien. Een deel van hen beweegt zich primair in Turks-Nederlandse groeperingen van
eenzelfde religieuze of etnische kleur, terwijl anderen een vriendengroep hebben waarin
verschillende etniciteiten en religieuze stromingen vertegenwoordigd zijn. Slechts een
enkeling heeft voornamelijk autochtoon Nederlandse vrienden. In etnische zin noemen
respondenten bijvoorbeeld autochtone Nederlanders, en vrienden van Marokkaanse,
Egyptische, Afghaanse, Angolese, Armeense, Iraanse, Iraakse, Pakistaanse en Surinaamse
herkomst als deel uitmakend van hun vriendengroep. Een deel van de geïnterviewde
jongeren maakt onderscheid naar religieuze stroming, zoals moslims die niet-moslims als
vrienden hebben of vriendschappen tussen soennieten en sjiieten en alevieten. Ook wordt
er tijdens de gesprekken veelvuldig melding gemaakt van vriendschappen die de politiek-
etnische scheidslijnen binnen Turkse gemeenschappen doorkruisen, zoals vriendschappen
tussen aanhangers van President Erdoğan en leden van Hizmet, Koerden en alevieten.
Tegelijkertijd zijn er enkele duidelijke lijnen zichtbaar. Ten eerste richten bijna alle geïnter-
viewde jongeren zich wat hun meest nabije omgeving betreft op de Turkse en/of moslim-
gemeenschap, terwijl in veel gevallen de secundaire kring van contacten op het werk, via
de studie en school heterogener van aard is. Ten tweede geven deze jongeren over het
algemeen te kennen dat hun primaire kring van nabije vrienden homogener is geworden
naarmate ze ouder werden – homogeen in de zin van meer Turks en meer verbonden met
de eigen religieuze stroming en etnische achtergrond. Deze patronen doen zich zowel voor
onder de geïnterviewde soennitisch-Turkse als onder de Koerdische en alevitische jonge-
ren, waarbij de scheidslijnen tussen deze groepen zich ook met de leeftijd versterken.
Voor een deel lijkt dit het resultaat van het ouder worden en het daarmee gepaard gaande
groeiende politieke bewustzijn. Deze ontwikkelingen hebben hun weerslag op de vriend-
schappen van de geïnterviewde jongeren. In een gesprek met alevitische jongeren wijst
respondent jm49 respondent jv46, die te kennen geeft een gemengde vriendengroep met
soennitische en autochtone Nederlandse jongeren te hebben, op deze rol van leeftijd en
politiek bewustzijn:
Maar [jv46], mag ik even een ding zeggen? Ik denk dat leeftijd daar ook een rol speelt.
jm49
Want ik had het ook persoonlijk. Toen ik nog 15, 16 was, was mijn geloof geen pro-
bleem. Maar naarmate je ouder wordt, je raakt meer geïnteresseerd in dingen. Dat is
hetzelfde als met politiek. Ik neem aan dat zij nou niet geïnteresseerd zijn in politiek, dat
was ik toen ook niet.
De primaire focus op de eigen Turkse gemeenschap en het homogener worden van de
vriendengroep zijn deels te verwachten gezien het feit dat we de respondenten voor-
namelijk via (activiteiten van) Turkse en islamitische bewegingen, organisaties en politieke
partijen hebben geworven. Tegelijkertijd wordt deze voorkeur bevestigd door de partner-
186 ‘nooit nederlander genoeg ’
