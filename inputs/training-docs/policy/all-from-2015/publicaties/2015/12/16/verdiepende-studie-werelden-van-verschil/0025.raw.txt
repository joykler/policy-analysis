Turkse afkomst een voorzichtige sympathie met IS uitspreken. Sommige Turkse jongeren
maken zich zorgen over de versterking van de positie van de pkk en Koerden, omdat ze
militaire successen tegen IS boeken, en in Syrië en Irak inmiddels een Koerdisch gebied
hebben gevestigd. Dat er soms in enigszins vergoelijkende termen over IS wordt gespro-
ken, hangt ook samen met de mening van soennitische Turkse jongeren dat het Westen
heeft gefaald in hun verzet tegen Assad. In hun ogen is Assad de verpersoonlijking van de
onderdrukking van soennieten in Syrië. Ook toen de burgeroorlog in Syrië uitbrak heeft het
Westen zich lange tijd afzijdig gehouden. IS is dan weliswaar een brute en barbaarse bewe-
ging, maar wel een die in opstand is gekomen tegen het onderdrukkende alawitische
bewind van Assad. Zulke opvattingen en redeneringen komen we bij Koerdische en aleviti-
sche jongeren in dit onderzoek niet tegen: zij zijn unaniem in hun felle veroordeling van IS.
Niet alleen wijzen ze op het gewelddadige karakter van deze beweging, ook speelt in hun
opvattingen nadrukkelijk de strijd tegen de Koerden een rol. Bij alevieten speelt de soenni-
tische affiliatie van IS mee. De moeizame verhouding tussen soennieten en alevieten gaat
al eeuwen terug en doet zich ook in Nederland gelden. Het Syrische conflict wordt met
deze bril bezien, waarbij ook wordt verwezen naar de rol van de Turkse staat en president
Erdogan, die de strijd van IS zouden faciliteren en zeker niet aan het bestrijden zijn.
Over IS circuleren bij Turks- en Marokkaans-Nederlandse jongeren tal van complot-
theorieën. Dat is niet los te zien van de verwarring die jongeren hebben over IS, de bericht-
geving over moslims en het wantrouwen ten aanzien van de intenties van de westerse
mogendheden in het Midden-Oosten. IS zou in het leven zijn geroepen om de verdeeld-
heid tussen moslims aan te wakkeren en de islam diskrediet te brengen. De geheime dien-
sten van Israël en de Verenigde Staten zouden hierachter zitten. De eerste berichten over
onthoofdingen vielen min of meer samen met de Gaza-oorlog in de zomer van 2014 en
zouden zijn bedoeld om de aandacht van die oorlog af te leiden. Ook vragen jongeren zich
hardop af waarom IS andere moslims aanvalt, in plaats van een voor de hand liggend doel-
wit zoals Israël. Er zouden geheime beelden van IS -strijders zijn die onder hun zwarte
gewaden davidssterren dragen. Volgens andere theorieën zijn IS en bijvoorbeeld terroristi-
sche aanslagen terug te voeren tot een klein groepje van ‘hoge piefen’, van een elite die
achter de schermen de wereldpolitiek bepaalt en nog onbekende belangen heeft bij het
zwartmaken van moslims. De complottheorieën wijzen erop dat jongeren het lastig vinden
om IS in hun wereldbeeld in te passen.
Bij de Turks-Nederlandse jongeren sluiten sommige complottheorieën aan bij de interne
verdeeldheid binnen de Turkse gemeenschap. Een voorbeeld van Koerdisch complot-
denken is dat IS in leven wordt gehouden door de Turkse staat en president Erdogan in het
bijzonder, die een groot rijk wil vestigen dat Syrië en Iran omvat en waarin geen plaats is
voor Koerden. Soennitische en nationalistische Turks-Nederlandse jongeren brengen IS en
het conflict in Syrië in verband met het optreden van westerse geheime diensten en het
zionisme om de groeiende economische en politieke macht van Turkije in te dammen.
Complotten kunnen niet los worden gezien van de sterke beelden die jongeren hebben
over onder meer het geloof en hun etnische en politieke identificatie. Complotten reduce-
24 samenvatting en slotbeschouwing
