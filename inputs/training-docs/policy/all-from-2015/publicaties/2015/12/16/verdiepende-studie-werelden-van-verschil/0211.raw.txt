gevochten, nooit iemand trammelant bezorgd, nooit in aanraking gekomen met de
politie, buiten de boetes na, dus zeg mij nou maar wie hier de goeie en wie hier de
slechte is. Jullie hebben meer dan ik gedaan tot nu toe en jullie zeggen telkens “ha dit,
ha dat” en wat is het enige verschil, ik heb een baard en omdat ik moslim ben, ben ik een
terrorist. Omdat die Nederlander daar een baard heeft, dan is hij opeens een modieuze
jongen.’
Een laatste voorbeeld van democratisch verzet betreft de reacties op het negatieve sociale
klimaat waarbij een aantal jongeren probeert veranderingen te bewerkstelligen via actie-
groepen zoals tnt. De nadruk ligt daarbij op een behoefte om niet over zich heen te laten
lopen en iets terug te verlangen van ‘hun’ Nederlandse samenleving. Deze jongeren bena-
drukken dat acceptatie van twee kanten komt en dat Nederland en Nederlanders daarom
ook een belangrijke rol in dit proces zouden moeten spelen. Respondent bv11 geeft hier-
voor de volgende reden aan:
We hebben die taak nu eenmaal op ons genomen. Die verantwoordelijkheid hebben we
bv11
nou eenmaal op ons genomen en dan voel je je ook geroepen om het tot een goed einde
te brengen. […] We hebben wel zoiets van: ‘We doen dit voor de volgende generaties,
we doen dit voor onze kinderen en voor hun kinderen en hun kinderen weer.’ Je moet het
aanpakken nu het nog kan, want als je straks niks hebt gedaan, is het misschien te laat
om het nog recht te zetten. En dan hebben we ook regelmatig weer verwezen naar de
Marokkaanse gemeenschap, die zo veel over zich heen heeft laten komen door de jaren
heen. Voornamelijk door de pvv. En die telkens zoiets had van: ‘Ja, weet je, het gaat toch
niet over mij. Laat maar zitten.’ Mijn beeldvorming is nu wel echt zwaar verpest over
Marokkanen, dit laten we de Turken niet gebeuren.
Sterkere focus op de Turkse en islamitische identiteit en omgeving
In paragraaf 7.2 hebben we beschreven hoe jongeren zich onder invloed van het negatieve
klimaat meer op de eigen etnische of religieuze groep zijn gaan richten. Voor sommige
Turks-Nederlandse jongeren gaat dit gepaard met een neiging tot afstand nemen van de
Nederlandse samenleving, het vermijden van negatieve berichtgeving in de media en het
vermijden van situaties waarin men zich buitengesloten of niet geaccepteerd voelt.
Het negatieve klimaat jegens moslims draagt voor deze jongeren bij aan het zich minder
thuis voelen in Nederland en aan een sterkere identificatie met hun ‘Turkse’ wortels:
Ik weet niet wat het is. Ik krijg meer een trilling bij de Turkse vlag dan bij de Nederlandse
jm40
vlag, maar dat had ik eerst niet. Dat ik… Bij mij is het dan steeds door die negatieve,
negatieve, negatieve dingen, heb ik het idee gekregen van: ‘Zij willen ons niet.’ […]
Wij zijn hier eigenlijk niet gewild. Meneertje roept: ‘Al die Marokkanen eruit, eruit, eruit!’
Er komen 6000 aangiftes binnen, wat doet het om, helemaal niks. Dat klopt niet
gewoon. Dus op een gegeven moment is bij mij ‘het thuis voelen’ begonnen met dalen.
210 ‘nooit nederlander genoeg ’
