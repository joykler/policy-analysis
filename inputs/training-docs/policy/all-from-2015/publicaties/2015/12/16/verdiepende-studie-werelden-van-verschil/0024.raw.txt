spreken hun afschuw en afkeuring uit over het door IS gepleegde geweld. Toch zijn opvat-
tingen over religieus geweld en bewegingen zoals IS niet los te zien van een referentie-
kader dat door de netwerken van jongeren en hun religieuze en nationale identiteit wordt
gevoed. De sterke gerichtheid op en verbondenheid met de islam leggen hier veel gewicht
in de schaal. Een brede en diepgevoelde overtuiging onder de geïnterviewde jongeren is
dat er in Nederland en in het westen met twee maten wordt gemeten, en altijd in het
nadeel van moslims. Dat beïnvloedt hoe naar IS of aanslagen als op de redactie van het
Franse tijdschrift Charlie Hebdo wordt aangekeken. Aan de ene kant wordt geweld veroor-
deeld, hebben jongeren weinig op met het uitreizen van jihadi’s en de opkomst van IS.
Aan de andere kant plaatsen ze kanttekeningen bij de beelden die het Westen heeft en
beargumenteren ze waar het geweld vandaan komt. Jongeren verwijzen vaak naar het
regime van president Assad van Syrië: Assads daden in de burgeroorlog in Syrië, vooral het
geweld tegen burgers, vinden de meeste jongeren verwerpelijk. Men begrijpt niet waarom
het Westen (met de vs voorop) niet krachtiger heeft opgetreden tegen Assad, terwijl het
dat in andere conflictsituaties zoals in Irak of in Libië wèl (en om veel minder) heeft
gedaan. In de ogen van een aantal jongeren is IS het plaatselijke antwoord op Assad en het
uitblijven van een westerse interventie in Syrië. Daarbij keuren ze niet goed hoe IS te werk
gaat, maar ze vinden het wel begrijpelijk dat IS is ontstaan en succes kent.
Ook is er afkeer en onbegrip dat IS geweld gebruikt uit naam van de islam en praktijken
hanteert die strijdig zijn met de waarden van het geloof. Wat IS doet, komt niet overeen
met de islam die zij kennen en beleven. Moslims, of strijders in naam van de islam, doden
geen vrouwen en kinderen, vermoorden geen moslims of niet-moslims en zijn niet uit op
de vernietiging van religieuze objecten. Zij die dit wel doen, moeten een gebrekkige kennis
van de islam hebben. De respondenten vragen zich af of IS wel als islamitisch kan worden
beschouwd en of de leden ervan – gezien hun on-islamitische daden – wel echte moslims
zijn. Men is stellig dat, wanneer de daden daadwerkelijk zijn gepleegd, die niet stroken met
de leer van Islam. IS past niet in het referentiekader van de islam als vredige religie.
In plaats daarvan ziet men een beweging die andere moslims aanvalt en gruwelijkheden
begaat, en daarmee moslims over de hele wereld een slechte naam bezorgt. Door het isla-
mitische karakter van IS in twijfel te trekken, wordt deze beweging losgekoppeld van het
geloof zoals veel Turks- en Marokkaans-Nederlandse jongeren dat kennen en beleven.
De daden van IS kunnen op die manier niet worden toegeschreven aan hun geloof; dat is
een vorm van externalisering. Ook twijfelen de jongeren in ons onderzoek of de bericht-
geving over IS wel klopt. Media – en zeker Nederlandse en westerse media – worden niet
vertrouwd. Die zijn in de ogen van veel jongeren inherent partijdig, met eenzijdige bericht-
geving over moslims.
Bij de Turks-Nederlandse jongeren weerspiegelen hun opvattingen over IS de huidige poli-
tieke en etnische verhoudingen binnen de Turkse samenleving (in Nederland en in Turkije).
Soennitische Turks-Nederlandse jongeren brengen het optreden van IS in verband met de
2
strijd tegen de Koerden, en meer in het bijzonder tegen de pkk , die volgens hen als een
terroristische organisatie moet worden beschouwd en duizenden doden heeft veroorzaakt.
Dat de strijd van IS ook op de Koerden en pkk is gericht, maakt dat sommige jongeren van
23 samenvatting en slotbeschouwing
