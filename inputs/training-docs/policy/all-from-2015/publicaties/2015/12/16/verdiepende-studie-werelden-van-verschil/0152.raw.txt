beelden de wereld in die tot doel hebben mensen tot actie aan te zetten en op te komen
voor degenen die zij als verdrukten en slachtoffers zien. Geelhoed (2014) onderscheidt vier
factoren die aan het ontstaan van een cognitieve opening voor radicaal islamitisch gedach-
tegoed kunnen bijdragen:
– het gevoel op drift te zijn (het gevoel hebben een leeg leven te leiden, zonder richting)
– persoonlijk verlies en lijden (bv. het overlijden van een familielid, depressieve klachten,
burn-outgevoelens)
– sociale uitsluiting en gebrek aan erkenning
– een verlangen naar transcendentie (verlangen het gewone te overstijgen: speciaal te
zijn of in een romantische droomwereld te leven).
Deze ervaringen riepen volgens Geelhoed ontologische vragen op als ‘wie ben ik’ en ‘wat is
mijn plek en mijn doel op deze wereld’. Dit duidt op een identiteitscrisis, en die vormde
een keerpunt vanaf waar de jongeren zich in een fundamentalistische richting begaven.
Hier hoopten ze betekenis en richting te vinden.
Hoewel er op basis van eerdere onderzoeken naar terrorisme in West-Europa geen aanwij-
zingen leken te zijn die erop duiden dat terroristen vaker lijden aan een psychische stoornis
of gedragsproblematiek (vgl. Sageman 2014), laat Weenink (2015) zien dat in Nederland
(potentiële) uitreizigers vaker een criminele achtergrond hebben: van de 140 (potentiële)
uitreizigers stonden er 66 (47%) geregistreerd in criminaliteitsregistraties (hks -Herken-
ningsdienstssysteem) (zie ook De Poot en Sonnenschein (2011) en Bakker (2006), die ook
wijzen op criminele geschiedenis onder een groep jihadi’s). Over deze 66 personen werden
380 politierapporten gevonden. De oververtegenwoordiging van jongeren met een crimi-
neel verleden geldt ook voor vrouwelijke jihadi’s. Bovendien laat Weenink (2015) zien dat
meer dan de helft van de (potentiële) uitreizigers te maken heeft met een psychosociaal
probleem. Bij een op de vijf lijkt er sprake te zijn van ernstige problematiek, zoals ernstig
probleemgedrag (bv. herhaaldelijk ernstig crimineel gedrag, vermoedens van een mentale
of psychische aandoening) (twintig personen) of van een gediagnosticeerde persoonlijk-
heidsstoornis (zoals psychoses en schizofrenie) (zes personen). In de groep (potentiële) uit-
reizigers wordt een grotere prevalentie gevonden van dit soort aandoeningen dan in de
populatie als geheel. Ook in de studies van Bakker (2006) en Wessels en Dijkman (2012) zijn
er aanwijzingen voor het voorkomen van psychische problematiek. Een mogelijke relatie
tussen dit soort probleemgedrag en radicalisering is volgens Weenink dat probleemgedrag
individuen isoleert van zowel de samenleving als van familie en vrienden. Sociaal geïso-
leerde individuen kunnen vatbaar zijn voor radicalisering, omdat zij in zo’n groep identiteit,
structuur en verbondenheid vinden (zie ook § 6.8 over de rol van isolatie).
6.8 Groepsprocessen
Wanneer mensen eenmaal het pad van radicalisering op zijn gegaan, kunnen groepspro-
cessen radicalisering versterken. McCauley en Moskalenko (2008) onderscheiden drie psy-
151 groepen op grote afstand : achtergronden van islamitisch
radicalisme en extremisme
