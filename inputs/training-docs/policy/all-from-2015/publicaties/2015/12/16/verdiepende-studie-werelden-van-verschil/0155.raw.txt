Beschermende factoren vanuit de gemeenschap
Verschillende onderzoeken noemen factoren op het niveau van gemeenschappen die juist
een beschermende werking tegen radicalisering kunnen bieden. Staring et al. (2014) verkla-
ren dat Turks-Nederlandse jongeren minder vaak radicaliseren onder meer vanwege de
hechtheid van de Turkse gemeenschappen in Nederland, die jongeren geborgenheid en
een gevoel van erbij horen bieden. Hierdoor komen percepties van uitsluiting, discriminatie
en minderwaardige behandeling minder hard aan. Marokkaans-Nederlandse jongeren van
de tweede generatie zijn sterker gericht op Nederland en daardoor zijn ze gevoeliger voor
discriminatie en buitensluiting (Buijs et al. 2006). Onder de groep radicalen is er diversiteit
naar etnische afkomst, maar het gaat verhoudingsgewijs vaak om Marokkaanse
Nederlanders. Pels en De Ruijter (2011) relateren dit aan de verwachtingen die er – vooral in
de Marokkaanse cultuur – bestaan van mannelijkheid en maatschappelijk presteren. Een
laag aanzien in de maatschappij is direct bedreigend voor het ego en kan jongeren tot
extremen leiden.
Hemmings (2010) beschrijft in haar studie naar Somaliërs een aantal kenmerken van de
Somalische gemeenschap in Londen die bescherming kunnen bieden tegen extremisme.
Ze wijst daarbij onder andere op sterke en uitgebreide familienetwerken, een hoge mate
van peer support onder Somalische jongeren, en de onderlinge communicatie binnen de
Somalische gemeenschap. Een hoge mate van inbedding in een hechte gemeenschap
waarbinnen informatie over mensen wordt gedeeld, zou kunnen voorkómen dat mensen
afglijden naar extreem gedachtegoed en/of gedrag. De andere kant van de medaille is dat
hechte gemeenschappen ook integratie in de ontvangende samenleving kunnen tegenwer-
ken (zie hoofdstuk 3).
6.9 Slot
Geradicaliseerde moslims staan op zeer grote afstand van de Nederlandse samenleving.
Ze voelen zich sterk verbonden met moslims over de hele wereld (ummah) en voelen geen
binding met Nederland (emotionele dimensie). Een geradicaliseerde groep kan sterk geïso-
leerd raken, waardoor er vooral hechte contacten zijn binnen deze groep en veel minder
daarbuiten (sociale dimensie). Ook kenmerken geradicaliseerde moslims zich door een
grote afstand op de culturele dimensie: ze huldigen opvattingen die haaks op de
Nederlandse basiswaarden staan (bv. democratische principes, de scheiding van kerk en
staat en de gelijkheid van mannen en vrouwen, of homo’s en hetero’s).
In dit hoofdstuk hebben we aan de hand van interviews met experts en professionals
inzicht proberen te geven in factoren die mogelijk tot radicalisering leiden. Deze hebben
we ingedeeld in factoren die individuen ‘wegduwen’ (push-factoren) van de Nederlandse
mainstreammaatschappij en factoren die individuen naar de radicale islam ‘trekken’ (pull-
factoren). Die push- en pull-factoren werken in een complexe interactie en de duw- en trek-
kracht van de factoren kan per individu verschillen. Bij de een kan de nadruk op zingeving
liggen, terwijl bij een ander de behoefte aan avontuur de doorslag geeft (zie ook Buijs et al.
2006; Slootman en Tillie 2008). Afzonderlijke factoren zijn niet voldoende om radicalise-
154 groepen op grote afstand : achtergronden van islamitisch
radicalisme en extremisme
