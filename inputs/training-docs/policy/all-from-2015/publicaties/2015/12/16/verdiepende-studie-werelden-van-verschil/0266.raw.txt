mh2 Nou, dat is dus meer van wat ik zeg – mensen, blijkbaar, als zij een donker iemand zien,
dan ben je blijkbaar toch verdacht of zo. Want ik durf te wedden: als jij daar stond
[lacht], dat zij er niet stonden, denk ik.
mm Goed voorbeeld. Ik zit in een scootmobiel. Ik word soms vier keer per dag aangehouden
door de politie van: ‘Is die van jou?’ Wanneer hou je een Nederlandse vrouw aan op de
scootmobiel? Ik word echt heel vaak aangehouden. Toen ik hem pas had, zes jaar terug,
werd ik echt om de vijftien, twintig minuten aangehouden: ‘Is die van jou? Heb je hem
gestolen?’ Ik denk echt: ‘Hallo, wie gaat er nu een …’ Zo zielig ben ik niet. Niemand heeft
ooit gezien dat een Nederlandse man of vrouw aangehouden is op de scootmobiel.
De jonge mannen hebben door dit soort ervaringen het gevoel dat de politie er niet voor
hen is, maar eerder tegen hen. Sommigen gaan in het defensief in de interactie, waardoor
een in eerste instantie ‘routinematig’ contact met de politie snel kan escaleren. Een aantal
van onze respondenten zijn in het verleden in aanraking geweest met justitie en zijn daar-
door op de hoogte (of menen op de hoogte te zijn) van hun rechten in een confrontatie
met de politie. De spanning kan daardoor snel oplopen wanneer ze worden aangehouden.
Marokkaans-Nederlandse jongens die zich ophouden in het milieu van de straat en de cri-
minaliteit ontwikkelen vaak afwijkende attitudes ten aanzien van het wettelijk gezag (vgl.
De Jong 2007; Werdmölder 2015). Enkele jonge mannen in de focusgroepen merkten op
dat wanneer ze zelf politieagent zouden zijn, ze ook ‘de Marokkanen’ als eerste zouden
controleren: zij kennen hun pappenheimers. De ervaringen van de jongeren dat ze vaak
zonder aanleiding worden aangehouden omdat ze er ‘Marokkaans’ uitzien, kan er ander-
zijds toe leiden dat hun omgang met de politie en justitie verandert (Ewick en Silbey 1998).
Het gevolg daarvan kan onder meer zijn dat ze bij incidenten niet meer naar de politie
gaan, maar het zelf proberen op te lossen.
Kijk, iedereen die vindt het prettig als bij hem/haar wordt ingebroken of dat z’n moeder
mmm
of z’n zusje of z’n vrouw of z’n dochter wordt aangerand, dat er zo snel mogelijk politie
bij is. Maar als jij dan door diezelfde politieagent die jou gisteravond misschien heel
goed heeft geholpen de volgende dag ineens onderuitgehaald wordt en je wordt gesla-
gen en je wordt verdacht, dan denk je: ‘Prima, het kan zo zijn dat ik voldoe aan het
signalement en dan kunnen er soms misverstanden uit ontstaan.’ Maar er zijn zulke
grote gebeurtenissen geweest waar gewoon verschrikkelijk veel geweld is gebruikt dat je
nu niet meer kan praten over misverstanden. En de politie die [hoort te zorgen voor]
veiligheid en waakzaamheid. Nou, sommige burgers in Nederland, als ze over straat
lopen dan voelen ze zich niet meer veilig en voelen ze zich ook niet dat de politie zeg
maar waakzaam is. Ze voelen zich juist alsof ze opgejaagd worden door de politie. Het
vertrouwen is weg. Dus als er iets gebeurt dan denkt men eerder van ja, ik ga zelf het
initiatief in handen nemen en zelf oplossen dan dat ik de politie in ga schakelen. Want
ja, ik heb gezien hoe ze gisteren met mijn buurman te werk gingen of met mijzelf, die
vertrouw ik niet meer.
265 met twee maten gemeten
