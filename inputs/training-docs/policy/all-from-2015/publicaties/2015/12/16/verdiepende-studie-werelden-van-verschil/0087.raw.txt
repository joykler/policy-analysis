Categorieën op grootste afstand: ‘segregatie’ en ‘etnisch geïsoleerd’
Er zijn twee categorieën die het sterkst de kenmerken van een groep op grote sociaal-
culturele afstand hebben: ‘segregatie’ en ‘etnisch geïsoleerd’. Migranten van de eerst-
genoemde categorie zijn gemiddeld vaker van de eerste generatie, ouder en sterker
religieus georiënteerd dan migranten in andere sociaal-culturele categorieën (tabel 4.3).
Vrouwen zijn oververtegenwoordigd in deze categorie. Personen die tot de categorie
‘segregatie’ behoren, hebben van alle sociaal-culturele categorieën het vaakst een partner
en kinderen. Daarentegen nemen ze wat betreft de structurele posities (d.w.z. opleiding,
werk en inkomen) de zwakste positie in. Slechts een kwart van hen heeft betaald werk. Van
de werkenden uit deze categorie heeft een groot deel (bijna de helft) een baan op een laag
niveau. Ook het inkomen blijft achter in vergelijking met de andere categorieën. De taalbe-
heersing is het slechtst van alle groepen. Ook is het percentage autochtonen in de wijk het
kleinst; de ruimtelijke segregatie is dus groot.
In bijlage B4.7 op www.scp.nl is voor een aantal achtergrondkenmerken de opsplitsing
2
apart gemaakt voor de Turkse en de Marokkaanse Nederlanders. Voor beide groepen zien
we hetzelfde beeld: vrouwen, ouderen, lageropgeleiden, sterk religieus georiënteerden en
de eerste generatie behoren (veel) sterker tot de categorie ‘segregatie’ dan mannen, hoger-
opgeleiden, minder religieus georiënteerden en de tweede generatie. Van de tweede gene-
ratie Turkse en Marokkaanse Nederlanders past 5% in de categorie ‘segregatie’. Dit is op
het eerste gezicht een kleine groep, maar absoluut gezien gaat het om duizenden
Nederlanders, die zich dus nauwelijks verbonden voelen met Nederland en bijna geen con-
tact hebben met autochtone Nederlanders.
De categorie ‘etnisch geïsoleerd’ lijkt voor wat betreft achtergrondkenmerken vrij sterk op
de categorie ‘segregatie’. Migranten uit deze categorie zijn in vergelijking met de andere
sociaal-culturele categorieën gemiddeld ouder en vaker van de eerste generatie. De struc-
turele posities van migranten uit de categorie ‘etnisch geïsoleerd’ zijn wel wat gunstiger
dan die van de groep ‘segregatie’, maar blijven achter in vergelijking met de andere cate-
gorieën. Ze zijn vaak laagopgeleid, hebben weinig betaald werk en hebben gemiddeld een
laag inkomen. De religieuze oriëntatie is sterk, maar minder sterk dan bij de categorie
‘segregatie’. De groep ‘etnisch geïsoleerd’ heeft dan wel minder vaak een partner en/of
kinderen dan de categorie ‘segregatie’, maar nog steeds vaker dan gemiddeld.
86 sociaal -culturele categorieën : migranten op afstand
