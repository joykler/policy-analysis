Identificatie
Ook voor jongeren die in Nederland geboren en opgegroeid zijn, neemt het land van her-
komst van de ouders een belangrijke plaats in bij de vraag waartoe men zich rekent en wat
men daarbij voelt. Jongeren met Marokkaanse wortels geven vaak aan dat ze zich
Marokkaans voelen. Ze zijn Marokkaans omdat hun ouders uit Marokko komen en hun een
Marokkaanse opvoeding hebben gegeven. Ze zijn thuis in de Marokkaanse tradities, fees-
ten en rituelen, en hechten groot belang aan familie en familieverhoudingen – die anders
zijn dan wat ze in Nederlandse families waarnemen. Tegelijkertijd zijn ze in Nederland
geboren en getogen, speelt hun leven zich hier af, en hebben ze hier vaak hun belangrijkste
netwerken. Ze voelen zich dan ook vaak ook Nederlands.
Bij Turks-Nederlandse jongeren zijn de vragen rondom identificatie en tot welke groep
men zich rekent niet wezenlijk anders dan bij de jongeren van Marokkaanse afkomst. Er is
een verbondenheid met Turkije én met Nederland. Wel lijkt het zwaartepunt bij de Turkse
herkomstgroep te liggen: in ons onderzoek hebben we vrijwel geen respondenten gespro-
ken die zich uitsluitend met Nederland verbonden voelen. Dat beeld strookt met kwantita-
tieve gegevens, waaruit bleek dat een eenzijdig sterke identificatie als Nederlander bij
personen van Turkse en Marokkaanse afkomst bijna niet voorkomt. Gegevens over jonge-
ren laten zien dat ongeveer de helft van de Turkse en Marokkaanse Nederlanders zich
(sterk) met de herkomstgroep identificeert, maar zich geen Nederlander voelt (Huijnk en
Dagevos 2012). Wel is vaak hun identificatie met de stad waar men woont en is opgegroeid
tamelijk groot (vgl. Entzinger en Dourleijn 2008). Specifiek voor de groep met Turkse voor-
ouders is dat niet iedereen afkomstig uit Turkije zich Turks voelt: Koerdische jongeren bij-
voorbeeld zien zichzelf vaak liever als Koerdische Nederlanders dan als Turkse Koerden.
Ook is er binnen de Turkse groep een scheidslijn tussen alevieten en soennieten. Vooral
alevitische jongeren hebben de ervaring dat ze niet worden geaccepteerd door soenniti-
sche Turken. Deze scheidslijnen hebben hun oorsprong in Turkije en werken ook door in de
Turkse gemeenschap in Nederland.
De jongeren die deelnamen aan het kwalitatieve onderzoek doen vaak denken aan de
categorie ‘gematigde segregatie’: er zijn relaties met autochtone Nederlanders, maar de
inbedding in de herkomstgroep is sterk, zowel wat identificatie als contacten betreft.
Het geloof is bij veel jongeren een belangrijk onderdeel van de identiteit. Bijna alle jonge-
ren geven aan moslim te zijn en hechten groot belang aan het navolgen van de regels die
uit de islam voortvloeien. Een belangrijk deel van hen voelt zich in de eerste plaats moslim;
dit is voor velen de identiteit ‘op nummer 1’. De islam is in het leven van veel jongeren het
belangrijkste ijkpunt, dat richting geeft aan bijna alle aspecten van hun leven. Het kennen
van de regels, het naleven ervan en te bedenken hoe ze zich (nog) beter door de islam kun-
nen laten leiden, is een dagelijkse zoektocht van vele jonge moslims. Het maakt ook dat ze
voortdurend op zoek zijn naar informatie en kennis. Zeker voor Marokkaans-Nederlandse
jongeren geldt dat hun ouders of Marokkaanse organisaties hier maar in beperkte mate in
kunnen voorzien. Jongeren zijn dan geneigd zich tot predikers, het internet en hun peers te
wenden voor antwoorden op hun vragen. Het leven in een westerse samenleving met
opvattingen en gedragingen die niet stroken met wat het geloof voorschrijft, lijkt bij som-
20 samenvatting en slotbeschouwing
