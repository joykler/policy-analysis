De statuszoeker komt vaak uit een westerse land. Dit type uitreiziger is gefrustreerd omdat
zijn verwachtingen van succes en status niet worden waargemaakt, en hij niet wordt
behandeld met het respect dat hij verwacht. Statuszoekers voelen de behoefte om ‘iets te
doen’ om de wereld te laten zien dat ze van waarde zijn. De propaganda van al Qaida
rondom martelaarschap en de heroïek rondom strijders is voor deze jongens zeer aantrek-
kelijk: de beste manier om respect te verwerven, lijkt de jihad te zijn.
De identiteitszoeker wil graag ergens bij horen, om zo te definiëren wie hij is, wat zijn rol is,
wie zijn vrienden zijn en hoe zijn relatie tot de bredere samenleving in elkaar steekt.
Al Qaida is een exclusieve club, die precies voorschrijft hoe leden moeten denken, zich
moeten voelen en zich moeten gedragen. Die duidelijke regels spreken de identiteits-
zoekers aan, omdat de identiteit met de ideologie wordt meegeleverd.
De thrillseeker ten slotte is erop uit zijn mannelijkheid te bewijzen door een zware taak tot
een goed einde te brengen of door schokkende avonturen te overleven. In zijn thuissituatie
heeft hij weinig uitdaging. Jongens in deze categorie worden vooral geraakt door de beel-
den van glorie en avontuur in de propaganda van al Qaida, die voor hen de belofte van
spectaculair geweld en heldendom inhouden. Thrillseekers vormen van de vier typen het
kleinste aandeel; volgens Venhaus voldeed niet meer dan 5% van zijn dataset aan dit
profiel.
Of het nu gaat om padmodellen of typeringen: de verschillende verklaringen maken expli-
ciet of impliciet gebruik van push- en pull-factoren voor radicalisering. Pushfactoren verwij-
zen naar factoren die individuen als het ware ‘wegduwen’ van de mainstreammaatschappij
en zo ontvankelijk maken voor het radicale gedachtegoed. We beschrijven de pushfactoren
in paragraaf 6.5. Pullfactoren (zie § 6.6) zijn redenen of motieven voor individuen om zich
aangetrokken te voelen tot de radicale islam. Men zoekt bijvoorbeeld naar zingeving, of
naar een groep om bij te horen, of er is een hang naar avontuur. In het overzicht dat we
zullen presenteren, nemen we de interviews als uitgangspunt en ordenen deze naar het
door ons gemaakte onderscheid in push- en pull-factoren en psychologische mechanismen.
Waar inzichten uit de literatuur hierop aansluiten, geven we deze weer.
6.5 Push-factoren voor radicalisering
In deze paragraaf beschrijven we de verschillende push-factoren zoals deze naar voren
kwamen in de interviews met experts en professionals. Zoals al eerder uiteengezet: het
gaat om factoren die jongeren als het ware wegduwen van de Nederlandse mainstream-
samenleving. Deze push-factoren kunnen in veel gevallen worden gezien als gebreken die
mensen ervaren, zoals het gebrek aan acceptatie of aan binding met Nederland.
6.5.1 Discriminatie, uitsluiting en ervaren gebrek aan volledige acceptatie en erkenning
Veel experts en professionals wezen op gevoelens van uitsluiting en discriminatie waar-
door jongeren zich van de Nederlandse samenleving zouden afkeren. Men gaat hier ener-
zijds in op discriminatie bij het vinden van werk, stage of gelijke toegang tot horeca-
gelegenheden. Verschillende studies hebben aangetoond dat op deze terreinen inderdaad
133 groepen op grote afstand : achtergronden van islamitisch
radicalisme en extremisme
