samenleving nooit als intrinsiek onderdeel van die samenleving worden beschouwd. Door
de manier waarop over jihadisten wordt gesproken, wordt bevestigd dat ze er niet bij
horen en dat Nederland het kennelijk niet de moeite waard vindt om te proberen die jon-
geren terug te winnen, hen te beschermen tegen degenen die hen misleiden en misbruik
van hen maken, hen te begeleiden of hulp aan te bieden om weer aansluiting bij de
Nederlandse samenleving te vinden. De toespraak van Ahmed Aboutaleb naar aanleiding
van de aanslag tegen Charlie Hebdo in januari 2015, met de beroemde woorden ‘Rot toch
op!’ gericht tegen degenen die met plannen voor aanslagen rondlopen, heeft daarom bij
veel van onze respondenten een gevoelige snaar geraakt. Terwijl de boodschap van Abou-
taleb (namelijk dat wie zich zo slecht thuis voelt in onze samenleving dat men zich ertegen
wil keren beter kan verdwijnen naar een plek waar men zich beter thuis voelt) bij veel
Nederlanders heel acceptabel in de oren klinkt, hoorden de Marokkaans-Nederlandse jon-
geren bevestigd dat de potentiële jihadisten er omwille van hun vaak islamitische en
migrantenachtergrond niet bij horen en quantité négligeable zijn. De jongeren nemen burge-
meester Aboutaleb deze uitspraak in het bijzonder kwalijk omdat hij ermee aangeeft dat
hij er niet is voor alle inwoners van zijn stad, maar dat hij mensen (moslims, Marokkaanse
jongeren) uitsluit.
Ik vind het raar, want het gaat om onze jongeren. Het is niet overschot dat even daar-
vh2
naartoe mag gaan. Het zijn onschuldige jongens die gebrainwasht worden. Ik denk dat er
alles aan gedaan moet worden om men ervan te weerhouden om naar dat soort landen
te gaan. Het kunnen 17-, 16-jarige meisjes zijn, die daarnaartoe vertrekken. Die van die
roze wolk af vallen, omdat ze denken dat het paradijs op aarde is of zo. Het is geen over-
schot dat je kan zeggen: ga maar daarnaartoe. Het is belachelijk.
vh2 En het zijn juist dit soort gedachten die verschillen maken in die burgers: jullie zijn het dan
toch niet.
vh5 Je bent toch minderwaardig, want je komt niet mee met de rest.
vh2 Die groep gaat denken: ‘Zie je nou wel? Zo wordt er echt over me gedacht.’
vh5 Dus laten we dan maar onze spullen pakken.
Verschillende jongeren kennen iemand in hun omgeving die is geradicaliseerd en uiteinde-
lijk naar Syrië is vertrokken. Het gaat vrijwel nooit over mensen die ze persoonlijk goed
kennen of waar ze heel dicht bij staan, maar eerder om iemand uit dezelfde buurt, van het
werk of van de sportclub. De jongeren geven aan dat als het wel iemand die ze persoonlijk
goed kennen zou betreffen, dat ze hen het idee uit het hoofd zouden proberen te praten.
Ik had een bijbaantje vorig jaar. En ik kende twee collega’s: eentje was best wel praktise-
mh
rend en de ander was gewoon een normaal Marokkaans meisje. En drie maanden later
liep ze ook best wel... echt in één klap, bam: lang gewaad aan en zo, ook naar haar werk.
Wat bleek nou: na de zomervakantie was ze getrouwd en is ze die kant op getrokken. Ik
had dat helemaal niet van haar verwacht. Maar goed, dat je dus mensen hebt van wie je
denkt: ‘ Hoe dan?!’ Ik denk zelf ook... Ik weet niet hoe het is gekomen, maar dat ze in
contact is gekomen met iemand en dat ze gewoon boem-pats is getrouwd. Ze heeft zich
over laten halen, of zo.
241 met twee maten gemeten
