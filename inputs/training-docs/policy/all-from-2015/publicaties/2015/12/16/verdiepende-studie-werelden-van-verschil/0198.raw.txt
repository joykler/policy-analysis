Turks-Nederlandse jongeren ervaren zulke positief bedoelde persoonlijke opmerkingen
vooral als een bevestiging van de vooroordelen die over Turkse Nederlanders of moslims
als groep gelden. Aangezien zij zichzelf (ook) tot die groepen rekenen, versterken dit soort
opmerkingen juist de negatieve beleving van het anders behandeld worden.
We hebben net een nieuwe manager bij Lidl gekregen. Hij kwam met de opmerking van:
jm20
‘Ja, jij bent wel een goede moslim, maar al die anderen.’ […] En dan heb je zoiets van:
‘Ja, wát al die anderen? Ik ben een goede moslim, omdat jij nou twee minuten met mij
zit te praten.’ […] Ja, dan heb ik zoiets van muhm.
Ervaringen met anders behandeld worden, doen zich niet alleen voor in directe interacties
met bekenden op school, op de werkvloer en in de vrije tijd, maar ook in anoniemere con-
texten zoals op straat. Jongeren vertellen over de negatieve opmerkingen die ze krijgen als
ze zich ‘islamitisch kleden’ en hoe hun aanblik onder autochtone Nederlanders reacties
oproept:
Je kunt het ook wel zien aan een persoon, zeg maar. Als je langs iemand loopt, dat die je
jm75
zo vies loopt aan te kijken. Dan denk je ook van: ‘Die heeft gewoon een slecht beeld over
me.’ Klaar. Die blik die ze je gewoon geven.
Terwijl in de literatuur vaak over een ongelijkwaardige behandeling van migrantenjongeren
en jonge moslims door de politie wordt geschreven, is het opmerkelijk dat de Turks-
Nederlandse jongeren in dit onderzoek niet of nauwelijks over etnisch profileren door de
politie spreken (vgl. Çankaya 2015; Van der Leun en Van der Woude 2011). Sterckx en
Van der Ent beschrijven elders in dit boek dat Marokkaans-Nederlandse jongeren aange-
ven vaak om onduidelijke of geen reden staande te worden gehouden door de politie.
De Turks-Nederlandse jongeren die aan dit onderzoek hebben deelgenomen, maken hier
nauwelijks melding van.
Ter verantwoording worden geroepen
In paragraaf 7.2 over de identificaties van Turks-Nederlandse jongeren zijn we al kort inge-
gaan op het gevoel van jongeren dat ze zich moeten verantwoorden voor het gedrag van
anderen. De beleving dat ze ter verantwoording worden geroepen, speelt hoofdzakelijk bij
vragen over hoe respondenten tegen terroristische aanslagen en geweld gepleegd door
moslims aankijken. Respondent jm18 vertelt over een incident tijdens zijn studie waarbij hij
dit ‘ter verantwoording roepen’ heeft ervaren als een teken van vooroordelen:
Ik kon het merken aan hun opmerkingen, weet je wel. Als we een casus gingen behande-
jm18
len over een terroristische aanslag, ik zeg maar wat, Mohammed B. was het. […] Dan
word ik gelijk geassocieerd van: ‘Is dat normaal in de islam?’ […] ‘Mag dat allemaal in
het kader van de Koran?’ ‘En als je niet gelovig bent, dan ga je [het] hellevuur in.’ Dus
dat soort opmerkingen werden op mij afgevuurd. En dan ging ik ze weer uitleggen. Dan
had je al gelijk het idee van: ‘Oké, deze mensen hebben echt vooroordelen en ik ben zelf
moslim. Dus die vooroordelen hebben ze ook tegenover mij.’ Dat besefte je dan op dat
moment.
197 ‘nooit nederlander genoeg ’
