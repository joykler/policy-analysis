pende strijd, vrouwen doorgaans om met een strijder te trouwen en een gezin te stichten.
Van de uitreizigers zijn er waarschijnlijk 42 in de gewapende strijd zijn omgekomen;
40 personen zijn inmiddels teruggekeerd naar Nederland. Niet iedereen met extremistische
ideeën reist uiteindelijk af naar Syrië (Van San 2015). De aivd schat het aantal thuisblijvers
op enkele honderden. Deze mensen voelen zich vaak verbonden met een van de extremis-
tische organisaties in Syrië en Irak (bv. Jahbat al-Nusra of IS), zonder dat ze daar werkelijk
toe behoren. Het veiligheidsrisico van deze groep bestaat uit het plegen van een geweld-
daad of een aanslag, evenals het rekruteren van anderen.
6.3.2 Omvang van extremisme
In de interviews hebben we gevraagd naar een inschatting van de omvang van radicalisme
en extremisme in Nederland. De experts zijn het erover eens dat de groep die daad-
werkelijk overgaat tot het gebruiken van geweld en/of het uitreizen naar Syrië of Irak een
betrekkelijk kleine groep betreft. Overgaan tot gebruik van geweld wordt niet voor niets
tot ‘extremisme’ betiteld: het is een extreme strategie, waar uiteindelijk niet veel mensen
toe zullen overgaan. Een van de respondenten legt dit als volgt uit:
Als we kijken naar de mensen die daadwerkelijk geweld plegen, gaat het om een hele kleine marginale
minderheid, maar dat is natuurlijk bij elke radicale beweging het geval. Geweld is een riskante
strategie, dus er zijn maar weinig mensen die uiteindelijk bereid zijn om alle schepen achter zich te
verbranden en het risico te lopen er zelf bij om het leven te komen.
Ook al gaat het om een kleine groep, de respondenten benadrukken dat het om zulke ern-
stige feiten gaat dat extremisme wel degelijk serieus genomen moet worden. Koopmans
(2015b) stelt bijvoorbeeld dat in West-Europa al bijna 300 doden zijn gevallen als gevolg
van aanslagen door radicaal-islamitische groepen. Nederlandse jihadgangers hebben sinds
2013 zeker 32 dodelijke slachtoffers gemaakt bij bomaanslagen in Syrië, Irak, Somalië en
Djibouti (Koopmans 2015).
6.3.3 Verschil in inschatting van de zorgelijkheid
Experts en professionals zijn het erover eens dat het om een kleine groep gaat die zeer ern-
stige feiten pleegt, maar ze verschillen van mening over de zorgelijkheid van het bredere
fenomeen radicalisering. Twee posities tekenen zich af. Het eerste standpunt gaat ervan uit
dat de zorgelijkheid van het probleem wordt onderschat. In deze visie vormt de veel
grotere groep die het gedachtegoed deelt of steunt een voedingsbodem en legitimatie
voor een kleinere groep om over te gaan tot geweld. Hoe groter deze groep, hoe sterker de
opwaartse druk richting extremisme. Het andere standpunt vertrekt juist vanuit het idee
dat de zorgelijkheid van het probleem danig wordt overschat. In deze visie liggen extre-
misme en radicalisering niet zonder meer in elkaars verlengde. Wanneer men doet of dit
wel zo is, schaadt dit de grotere groep moslims. Experts en professionals met dit standpunt
keuren extremisme af, maar zien radicalisering – mits binnen wettelijke kaders – als een
acceptabele manier om naar veranderingen in de maatschappij te streven. We lichten
beide standpunten nader toe.
129 groepen op grote afstand : achtergronden van islamitisch
radicalisme en extremisme
