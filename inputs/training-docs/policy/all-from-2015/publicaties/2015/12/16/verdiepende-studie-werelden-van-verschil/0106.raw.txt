is dit anders: ongeveer een op de vijf Surinaamse Nederlanders en een op de vier
Antilliaanse Nederlanders past hierin.
De categorieën ‘assimilatie’ aan de ene en ‘segregatie’ aan de andere kant van het spec-
trum vormen de twee uiterste groepen van afstand. Dat betekent niet dat alle typen op
één dimensie van afstand kunnen worden geplaatst. Er is ook sprake van hybride sociaal-
culturele posities: de gerichtheid op de eigen groep wordt gecombineerd met gerichtheid
op autochtone contacten en de autochtone samenleving. De emotionele en de culturele
dimensie zijn dan sterk verbonden. Wanneer de culturele afstand groot is, is er over het
algemeen ook een grote emotionele afstand. De sociale dimensie staat daar wat meer los
van. Mensen kunnen zich verbonden met de herkomstgroep voelen, maar toch weinig
etnische contacten onderhouden (categorie ‘etnisch geïsoleerd’) of juist veel sociale con-
tacten met autochtone Nederlanders hebben zonder een sterke emotionele band en/of
een grote culturele afstand.
Zo geldt voor bijna de helft van de Turkse en Marokkaanse Nederlanders dat de emotio-
nele band met Nederland beperkt is en de culturele afstand groot, maar worden er tegelij-
kertijd ook veel sociale contacten met autochtone Nederlanders onderhouden (‘gematigde
segregatie’).
In vergelijking het acculturatiemodel van Berry (1997) zien we de groep van gemarginali-
seerden (geen bindingen met beide groepen) niet terug. De groep die daar het meest op
lijkt, is de categorie ‘etnisch geïsoleerd’: de afstand tot Nederland is groot en ze onder-
houden weinig sociale contacten binnen de herkomstgroep. Toch voelen ze zich wel emo-
tioneel verbonden met de herkomstgroep. De gemarginaliseerde groep lijkt dus afgaand
op onze analyses eerder een theoretisch concept dan een fenomeen dat daadwerkelijk
veelvuldig in Nederland bestaat.
De omvang van de sociaal-culturele groepen die we onderscheiden, is vanzelfsprekend
afhankelijk van de gehanteerde metingen. Zo is de culturele afstand bepaald op basis van
stellingen over homoseksualiteit, genderrollen en zelfbeschikking. We hebben niet kunnen
onderzoeken in hoeverre men de rechtsstaat afwijst of antidemocratische waarden aan-
hangt. Wanneer we deze extremere vormen van culturele afstand wel hadden kunnen
onderzoeken, was de omvang van de groep op afstand misschien kleiner.
Achterliggende kenmerken van sociaal-culturele afstand
Er is niet alleen variatie tussen, maar ook binnen migrantengroepen. Ouderen, migranten
van de eerste generatie, lageropgeleiden en personen met een sterke religieuze oriëntatie
staan het vaakst op afstand. Jongeren, migranten van de tweede generatie, hoger-
opgeleiden en personen zonder sterke religieuze oriëntatie behoren juist vaak tot de cate-
gorie ‘assimilatie’ of hebben een meer hybride oriëntatie: de banden met en gerichtheid op
leden van de herkomstgroep zijn sterk, maar worden vaak gecombineerd met autochtone
contacten. Dat is een duidelijke verschuiving ten opzichte van de oudere eerste generatie.
Drie belangrijke voorwaarden voor blootstelling aan en contact met de ontvangende
samenleving – langere verblijfsduur, betere beheersing van de Nederlandse taal en wonen
in een wijk met veel autochtonen – verkleinen de kans om tot de categorie ‘segregatie’ te
105 sociaal -culturele categorieën : migranten op afstand
