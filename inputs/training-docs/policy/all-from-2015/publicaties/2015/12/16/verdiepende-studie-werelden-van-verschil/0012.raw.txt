latie’ onderscheidt zich daarnaast vanwege het feit dat de sociale en emotionele banden
met de herkomstgroep beperkt zijn.
Het sociaal-cultureel landschap in Nederland ziet er dus divers uit. Assimilatie aan de ene
kant en segregatie en etnische isolatie aan de andere kant vormen twee uitersten.
Dat betekent echter niet dat alle typen op één dimensie van afstand kunnen worden
geplaatst. Er zijn verschillende combinaties in posities op de emotionele, culturele en
sociale dimensie zichtbaar. Er is ook sprake van hybride sociaal-culturele posities: de
gerichtheid op de eigen groep wordt gecombineerd met gerichtheid op autochtone con-
tacten en de autochtone samenleving. Er is dus sprake van een grote variatie en zeker niet
altijd van cumulatie.
De emotionele en de culturele dimensie zijn sterk verbonden. Wanneer de culturele
afstand groot is, is er over het algemeen ook een grote emotionele afstand. Dit is in lijn
met eerder onderzoek waaruit naar voren kwam dat de ontvankelijkheid voor culturele
beïnvloeding groter is bij een sterkere identificatie (Turner et al. 1987) en dat culturele
afstand een belemmering kan vormen voor de band die migranten met de ontvangende
samenleving ervaren (bv. Zagefka en Brown 2002). De sociale dimensie staat daar wat
meer los van: mensen kunnen zich verbonden voelen met de herkomstgroep, maar er toch
niet veel contacten mee onderhouden (categorie ‘etnisch geïsoleerd’), of juist veel sociale
contacten met autochtone Nederlanders hebben zonder een sterke emotionele band en/of
een grote culturele afstand (‘gematigde segregatie’).
Het beeld per herkomstgroep
Van de Turkse Nederlanders behoort een vijfde tot de categorie ‘segregatie’ (zie tabel S1).
Bij Marokkaanse Nederlanders is dit ongeveer een op de zeven (15%). Surinaamse en
Antilliaanse Nederlanders vallen veel minder vaak in deze categorie: minder dan
5%. Een betrekkelijk klein aandeel van de migranten behoort tot de categorie ‘etnisch
geïsoleerd’.
11 samenvatting en slotbeschouwing
