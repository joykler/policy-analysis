zij vinden minder dan autochtone leeftijdsgenoten dat er thuis over belangrijke dingen kan
worden gepraat en vinden dat ze minder gemakkelijk met hun vader of moeder kunnen
praten (Bucx et al. 2015). Bij extreme uitlatingen van hun kinderen zijn ouders vaak geneigd
tot wegkijken of het bagatelliseren hiervan, en ze gaan minder snel in gesprek met hun kin-
deren om te reflecteren en tegenwicht te bieden (Pels 2014). Wanneer kinderen ergens mee
zitten, komen ze daar dus minder snel mee bij hun ouders. Dit maakt tijdig bijsturen en
ondersteunen van kinderen door ouders moeilijker. Volgens Pels en De Ruyter (2011) kan
het gebrek aan openheid verschillende consequenties hebben:
– een negatieve, conflictueuze relatie met ouders kan tot deviant gedrag en lage zelf-
waardering leiden;
– jongeren leren niet om hun eigen waarden en opvattingen ter discussie te stellen;
– moslimjongeren krijgen minder steun van hun ouders dan autochtone jongeren;
– moslimjongeren ontvangen te weinig ondersteuning van hun ouders bij het vergroten
van hun kennis over en het praktiseren van hun geloof in de Nederlandse context.
Pels (2014) wijst naast de pedagogische handelingsverlegenheid van ouders ook op peda-
gogische onmacht in andere contexten, zoals moskeeën, scholen en instituties als hulp-
verlening en jongerenwerk. Pels constateert dat er ook in deze contexten sprake is van
inadequaat handelen op radicale uitingen en extreem gedrag van jongeren. Niet alleen
ouders zijn geneigd tot wegkijken, ook in scholen en moskeeën wordt volgens haar niet
altijd adequaat gereageerd op radicale uitingen en extreem gedrag van jongeren (bv. straf-
fen, wegkijken, te laat reageren). Dat betekent dat jongeren ook niet altijd in deze contex-
ten terechtkunnen, terwijl deze instituten bij dreigende radicalisering juist een bescher-
mende rol kunnen spelen.
Het gebrek aan emotionele ondersteuning speelt volgens een van de respondenten ook
een rol in radicalisering (zie ook Wessels en Dijkman 2012). De aandacht die een kind thuis
mist, kan een kind vatbaar maken voor een groep of individu dat deze aandacht en warmte
wel biedt.
Ouders en de emotionele relatie [met kinderen] in de opvoeding spelen zeker een grote rol. En dat
hebben wij altijd geroepen. Dezelfde problematiek hebben wij ook gehad met loverboys. Een tijd gele-
den waren er heel veel Marokkaanse dames die daarvoor vielen, omdat er geen warm nest thuis was.
Zo’n ouder die niks kan geven aan zijn kind, die aandacht is er niet, meegaan naar school is er niet. Als
dat er niet eens is, dan kun je niet makkelijk terugvallen op je ouders. Ik vergelijk [radicalisering] met
loverboys: als de dames nooit horen dat ze knap zijn en dat ze lief zijn, als ze nooit omhelsd worden.
De eerste de beste jongen die op het moment dat ze het echt nodig heeft op haar 13e, 14e, 15e jaar
[haar die aandacht wel geeft], dan is zij helemaal gesmolten, dan gaat ze mee. Dat geldt ook voor die
jongen.
Buijs et al. (2006) relateren de behoefte aan binding niet zozeer aan gebrek aan onder-
steuning van ouders, maar aan het opgroeien met twee culturen. Vooral Marokkaanse jon-
geren zijn op Nederland georiënteerd en moderner in hun opvattingen dan hun ouders.
141 groepen op grote afstand : achtergronden van islamitisch
radicalisme en extremisme
