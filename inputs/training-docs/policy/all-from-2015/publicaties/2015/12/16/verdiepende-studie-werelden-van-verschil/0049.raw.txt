3 Eerder onderzoek naar sociaal-culturele afstand
Willem Huijnk, Mieke Maliepaard en MÃ©rove Gijsberts
3.1 Het beeld uit de literatuur
Er is al het nodige onderzoek naar de sociaal-culturele positie van migranten in Nederland
gedaan (bv. Dagevos 2001; Gijsberts en Dagevos 2007; Huijnk en Dagevos 2012; Vervoort
2011). De bevindingen zijn divers; tussen en binnen groepen zijn de verschillen groot.
Het beeld is bij Turkse en Marokkaanse Nederlanders doorgaans anders dan bij
Surinaamse en Antilliaanse Nederlanders. Uit een surveyonderzoek van enkele jaren gele-
den kwam naar voren dat Marokkaanse en vooral Turkse Nederlanders vaak met de eigen
groep omgaan en in vergelijking met Surinaamse en Antilliaanse Nederlanders minder con-
tacten met autochtone vrienden en kennissen hebben (Huijnk en Dagevos 2012).
Surinaamse en Antilliaanse Nederlanders hebben vaak een gemengde vriendenkring.
Ook een gemengde relatie komt bij deze groepen betrekkelijk veel voor (cbs 2014). Uit dit
eerdere onderzoek bleek ook dat relatief weinig personen van Turkse origine zich
Nederlander voelen; ze voelen zich overwegend Turks. Ook onder de Marokkaanse
Nederlanders bleek de gerichtheid op de eigen groep groot, maar meer dan personen van
Turkse afkomst identificeren zij zich wel als Nederlander. Autochtone Nederlanders en
personen van Turkse en Marokkaanse afkomst blijken ook verder van elkaar af te staan
voor wat betreft opvattingen over bijvoorbeeld genderrollen of homoseksualiteit.
Onderzoek bij migrantenscholieren laat zien dat ongeveer een vijfde van de Turkse en
Marokkaanse scholieren vindt dat hij of zij geen deel uitmaakt van de Nederlandse cultuur
(zie bijlage B3.1 op www.scp.nl). Bij de Surinaamse en Antilliaanse scholieren is dit een op
de tien. Een aanzienlijk deel van de migrantenscholieren voelt zich geen Nederlander;
dit varieert van een kwart bij de Surinaamse Nederlanders tot bijna de helft van de
Marokkaans-Nederlandse scholieren.
De verschillende groepen zijn elkaar sinds begin deze eeuw sociaal-cultureel niet genaderd.
Zo zijn de vrijetijdscontacten tussen de grootste vier migrantengroepen en autochtone
Nederlanders niet toegenomen; de bevindingen wijzen eerder op een neerwaartse ten-
dens. Het aandeel migranten van Turkse en Marokkaanse afkomst dat zich overwegend tot
de herkomstgroep rekent, is ongeveer gelijk gebleven (Huijnk en Dagevos 2012).
48 eerder onderzoek naar sociaal -culturele afstand
