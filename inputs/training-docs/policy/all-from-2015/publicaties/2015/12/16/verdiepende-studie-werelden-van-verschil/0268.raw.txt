mh5 Dat [Israël-Palestina] boeit niet voor heel veel mensen. Waarom? Die van Charlie in
Parijs. Een paar mensen zijn boos. Ze praten er dag en nacht over. Terwijl gewoon in
Palestina gewoon duizenden kinderen zijn vermoord. Dat boeit niet omdat het moslims
zijn. Dubbele moraal zit daarin.
De jongeren hebben weinig vertrouwen in de media, omdat de selectiviteit van het nieuws
voor hen zo duidelijk is. Voor een deel van hen resulteert dit erin dat ze het nieuws niet
meer volgen. Een ander deel vult het nieuws aan met andere nieuwsbronnen en probeert
te achterhalen hoe iets ‘echt’ zit. Door het wantrouwen ten opzichte van de media ontstaat
er een voedingsbodem voor complottheorieën. In deze theorieën spelen de media zelf
soms ook een actieve rol; sommige jongeren denken dat de media bewust bezig zijn met
het portretteren van de islam als de slecht en vijandig. De jongeren kijken er dan ook niet
van op dat veel niet-moslims inmiddels bang zijn geworden voor de islam, of dat ze mos-
lims in de eerste plaats associëren met geweld en terreur maar ook met vrouwenonder-
drukking, homofobie enzovoort.
Ik heb me wel eens afgevraagd: als ik geen moslim zou zijn, hoe zou ik dan tegen de islam
vh
aankijken? Dat is best heftig, alle dingen die je op je af worden gegooid, dingen die in de
naam van islam zouden gebeuren. Vrouwenbesnijdenis heeft niks met de islam te maken,
maar dat moet je nu net weten, want zo wordt het wel gebracht in de media en door een
heleboel mensen. Sommige mensen die ook een wetenschappelijke titel dragen en dingen
zeggen, waarvan ik denk: een prullenbakonderzoek wat ik hier hoor. Ik kan me voorstellen
dat als je niet moslim bent, dat het lastig is om onderscheid te maken: wat klopt hierin en
wat niet?
vm Ik heb zoiets van: als ik geen moslim was en ik zie al die dingen die nu op het nieuws ver-
schijnen, dan denk ik ook: misschien is zij een terrorist of zo, weet je? Omdat je alleen
maar negatieve dingen op tv ziet.
Uitspraken van politici
In het afgelopen regeringsjaar (2014-2015) werden er door verschillende politici een aantal
uitspraken gedaan waar de jongeren pijnlijk door getroffen zijn. Voorbeelden zijn de
opmerking van premier Rutte over ‘jezelf invechten’ op de arbeidsmarkt en de toespraak
van de Rotterdamse burgemeester Aboutaleb over jongeren die naar Syrië vertrekken
(besproken in § 8.4.3). Politici wordt verweten dat ze met dit soort uitspraken en met een
harde opstelling jegens Nederlandse moslims en Nederlandse Marokkanen over de rug van
deze groepen carrière willen maken. Het is de jongeren opgevallen dat je als politicus met
een moslimachtergrond blijkbaar kunt scoren door je te distantiëren van je geloofsgeno-
ten. ‘Aboutaleb en Hirsi Ali kwamen toch maar mooi in het Witte Huis,’ stellen ze.
Ze nemen het de landelijke politici kwalijk dat terwijl ze respectievelijk minister-president
en burgemeester van alle inwoners horen te zijn, ze met dit soort uitspraken groepen uit-
sluiten.
Wat ik bijvoorbeeld heel kwalijk vond, onze eigen minister-president, die over de proble-
vh3
matiek met mensen met een andere achtergrond op de arbeidsmarkt zegt: ‘Ja, daar moe-
267 met twee maten gemeten
