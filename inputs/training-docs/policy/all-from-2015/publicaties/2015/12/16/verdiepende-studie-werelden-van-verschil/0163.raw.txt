stuk beperken we ons tot ontwikkelingen in de sociaal-culturele positie van Turks-
Nederlandse jongeren en laten we hun participatie op sociaal-economische terreinen bui-
4
ten beschouwing.
De sociaal-culturele positie van de Turks-Nederlandse jongeren is geoperationaliseerd
door naar hun identificaties en oriëntaties, hun sociale contacten en hun bindingen met de
Nederlandse samenleving te kijken (vgl. Staring et al. 2014: 27). Deze operationalisatie
vormt ook de structuur van dit hoofdstuk. In paragraaf 7.2 gaan we in op de identificaties
van de Turks-Nederlandse jongeren en bekijken we met wie of wat ze zich verbonden
voelen. In paragraaf 7.3 staan de attitudes van de Turks-Nederlandse jongeren ten aanzien
van is, het gewelddadige conflict in Syrië en de jihad centraal. Paragraaf 7.4 focust op de
ontwikkelingen in de sociaal-culturele positie van de Turks-Nederlandse jongeren aan de
hand van hun sociale contacten. In paragraaf 7.5 wordt stilgestaan bij de bindingen van de
Turks-Nederlandse jongeren met de Nederlandse samenleving. De onderzoeksvragen wor-
den tot slot in paragraaf 7.6 beantwoord.
7.2 Identificatie
Om de ontwikkelingen in de sociaal-culturele positie van Turks-Nederlandse jongeren en
hun attitudes tegenover (religieus geïnspireerd) geweld te kunnen begrijpen, zijn niet uit-
sluitend hun concrete ideeën en uitlatingen daarover van belang, maar ook de bredere
context van hun ideeën en identificaties, en de kleinere en grotere problemen die hen
raken. Dit alles samen noemen we het wereldbeeld van deze jongeren. Een deel van het
wereldbeeld van de Turks-Nederlandse jongeren komt in deze paragraaf aan de orde wan-
neer we bespreken waarmee de Turks-Nederlandse jongeren zich verbonden voelen, welke
plek de Nederlandse samenleving hierbij inneemt en welke factoren deze identificaties
beïnvloeden. Deze verbondenheid van de Turks-Nederlandse jongeren zullen we op twee
niveaus beschrijven. Allereerst doen we dit op het niveau van de Turks-Nederlandse jonge-
ren als minderheidsgroep ten opzichte van de dominante Nederlandse samenleving. In de
tweede plaats beschrijven we de interne identificaties van deze jongeren binnen de Turkse
gemeenschappen waarin religieuze, politieke en etnische identificaties op een gedifferenti-
eerde manier van belang zijn en waarbij er ook minderheidsgroepen ten opzichte van een
dominante meerderheid te onderscheiden zijn.
7.2.1 Turks-Nederlandse jongeren over hun identificaties binnen de Nederlandse
samenleving
Studies naar de identificatie en oriëntatie van Turks-Nederlandse jongeren laten zien dat zij
sterk op hun oorspronkelijke identiteit en roots zijn gericht. Antilliaanse, Surinaamse en
Marokkaanse Nederlanders zijn minder op hun herkomstland georiënteerd (Huijnk en
Dagevos 2012; Staring et al. 2014). De mate van identificatie met en de oriëntatie op de
Turkse gemeenschap en Turkije is afhankelijk van leeftijd, generatie en opleidingsniveau.
Anders geformuleerd: onder de hogeropgeleide Turks-Nederlandse jongeren van de
tweede en derde generatie neemt de identificatie en daarmee de verbondenheid met
162 ‘nooit nederlander genoeg ’
