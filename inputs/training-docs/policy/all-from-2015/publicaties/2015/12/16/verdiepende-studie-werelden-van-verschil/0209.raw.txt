wantrouwen tegenover Nederlandse politici en het politieke klimaat in Nederland. Ver-
schillende geïnterviewde jongeren laten zich laatdunkend uit over Nederlandse politieke
partijen, die ze steeds meer als ‘één pot nat’ (jm38) beleven. Dit beeld van uniformiteit
ervaren deze jongeren mede door het anti-islamitische en antimigrantendiscours van
Wilders’ pvv, dat in hun ogen een stevige stempel op de huidige politieke discussie heeft
gedrukt. De Turks-Nederlandse jongeren benoemen in deze context ook vaak het verlies
van vertrouwen in minister Asscher en de PvdA. De PvdA heeft in hun beleving van oudsher
een beroep gedaan op stemmen vanuit de Turks-Nederlandse bevolking en heeft zich in
die zin als vertegenwoordiger van onder meer de Turkse gemeenschappen in Nederland
voorgedaan. De geïnterviewde jongeren doen dan ook vaak uitspraken die getuigen van
teleurstelling en wantrouwen in relatie tot de reacties van Asscher op de uitkomsten van
eerdergenoemd onderzoek zoals de peiling van forum/Motivaction: het wantrouwen dat
hij eind 2014 uitsprak jegens verschillende religieuze Turkse organisaties en het uit de
PvdA-fractie zetten van leden Kuzu en Özturk.
Ik heb echt heel weinig vertrouwen, nu nog, in de Nederlandse politiek. Er is nu op dit
jv37
moment echt geen partij waarvan ik denk: ‘Ja, deze partij, die komt voor mijn belangen
op.’ […] Er is geen een partij. De PvdA is altijd wel een favoriet geweest onder de Turken,
maar mede dankzij Asscher, heeft die dat, zeg maar, goed verknald. […] Ik denk dat hij
nog weinig kan vertrouwen op de Turkse steun, hoor. Die trein is al voorbij.
De geïnterviewde Turks-Nederlandse jongeren voelen zich door zulke reacties en initiatie-
ven zoals het monitoren van verschillende religieuze bewegingen door de landelijke
Nederlandse politiek in de steek gelaten en niet langer vertegenwoordigd. Uit de respons
van jongeren zoals: ‘Een minister hoort iedereen te vertrouwen. Die is er voor ons allemaal.
Dat is ook onze minister toch?’ (jv35) of: ‘Mijn minister vindt mijn situatie verontrustend,
terwijl ik niks heb gedaan’ (bv11) spreekt vooral ongeloof en teleurstelling.
Democratisch verzet
Een andere reactie op anders behandeld worden die zich bij de jongeren laat onderschei-
den, hebben we getypeerd als ‘democratisch verzet’. Jongeren presenteren deze reactie
doorgaans na een initiële fase van verantwoording afleggen. Democratisch verzet
kenmerkt zich door de weigering om zich nog langer te verantwoorden en te veront-
schuldigen voor het gedrag van anderen en juist de Turkse en/of islamitische identiteit uit
te dragen. Jongeren doen dit op verschillende manieren.
Een deel van de jongeren stopt simpelweg met het zich verantwoorden en protesteert in
stilte. Deze reactie is over het algemeen naar buiten toe onzichtbaar en heeft geen duide-
lijke consequenties, maar dit stille protest kan wel een belangrijke bijdrage aan het gevoel
van eigenwaarde van de betreffende jongeren leveren. Zo weigert respondent jm9 als
enige tijdens zijn opleiding journalistiek deel te nemen aan een herdenkingsmoment voor
de slachtoffers van een aanslag uit naam van de islam. Hij zegt daarover:
208 ‘nooit nederlander genoeg ’
