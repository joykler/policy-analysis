8.3.2 Opvattingen over is
In de discussies over IS valt op dat de jongeren niet goed lijken te weten hoe ze de situatie
in Syrië en Irak, en de rol en het optreden van IS daarin, moeten interpreteren. Slechts een
paar van hen, vooral hoogopgeleide vrouwen, zeggen onomwonden het verschrikkelijk te
vinden wat IS doet en dan nog wel in naam van de islam. Tegelijkertijd is er ook niemand
die de opkomst van IS een positieve ontwikkeling vindt. Veel jongeren houden de bal in het
midden door te zeggen dat ze er niet genoeg van afweten om te kunnen oordelen. Ze lijken
het vooral moeilijk te hebben met het feit dat IS – de naam zegt het al – pretendeert te
vechten uit naam van de islam enerzijds, maar dat anderzijds doet op manieren die haaks
op de normen en waarden van het geloof staan. Wat het voor de jongeren moeilijk maakt
IS te plaatsen, is dat ze nieuws over de gruweldaden van IS vernemen via de westerse
media die ze niet vertrouwen, dat ze achterdochtig zijn tegenover berichtgeving waarin
moslims als daders en slechteriken worden neergezet en tegenover situaties waarin het
Westen de strijd met een moslimnatie aangaat. IS past niet in de kaders waarmee ze door-
gaans de wereld interpreteren: waarin de islam goed is, moslims aan de andere kant van
de wereld broeders zijn en waarin het Westen (en dan vooral de vs en Israël) de gedood-
verfde vijand. Wat ze zien is een IS dat vooral andere moslims aanvalt en terroriseert, dat
gruwelijkheden begaat in naam van het geloof, dat daarmee moslims over de hele wereld
een slechte naam bezorgt en waartegen het Westen en zijn bondgenoten strijd leveren
middels (in andere situaties gehate) bombardementen. Daarom spreken ze zich liever niet
uit.
Toch vind ik het heel lastig om over isis te praten. Zoals ik al zei, het staat zo ver van mijn
vh2
bed. Het is niet dat het me niet interesseert wat daar gebeurt, maar ik weet zeker dat ik
niet volledig kan weten wat daar gebeurt. Ik ben daar niet geweest en ik weet niet hoe-
veel journalisten erin of uit kunnen. Berichten die er vanaf komen, komen die van hen en
worden die mooier gemaakt dan het is? Of is het berichtgeving vanuit Amerika, die het
veel erger maakt dan het in werkelijkheid is? Wat is nou de waarheid wat er gebeurt? Dat
is voor mij de reden om te zeggen: dat gebeurt daar, ik leef hier en ik kan er niet zo heel
veel aan veranderen. Ja.
De jongeren hebben er moeite mee om IS vanuit hun wereldbeeld te duiden en dat leidt
tot morele verwarring. De moslimidentiteit die voor de Marokkaans-Nederlandse jongeren
zo belangrijk is, wordt bedreigd door de daden van IS. De jongeren hanteren twee manie-
ren om met deze aanval op hun identiteit om te gaan. Ten eerste trekken ze in twijfel of IS
wel echt zulke verschrikkelijke dingen doet als de media laten zien. De jongeren voelen veel
wantrouwen tegenover de westerse media: ze hebben in het algemeen het gevoel dat die
moslims niet op een eerlijke, evenwichtige manier in beeld brengen. Ten tweede volgen de
jongeren de redenering dat moslims goede mensen zijn, dus dat het maar de vraag is of IS
wel islamitisch is. Wanneer de media de daden van IS goed heeft weergegeven, vinden ze
dat die niet stroken met de leer van de islam. Tegelijk willen de jongeren duidelijk niet heb-
ben gezegd dat de mannen en vrouwen van IS daarom geen moslims zijn. Een belangrijke
geloofsregel is dat alleen God kan en mag oordelen of iemand een (goede of slechte) mos-
231 met twee maten gemeten
