de slachtoffers vooral moslims. Ze interpreteren het gebrek aan evenwicht in de bericht-
geving als dat het leven van een moslim minder waard is. Op het meten met twee maten
komen we in paragraaf 8.5 terug.
Er gaan dagelijks mensen dood. Kijk maar sinds dat de revolutie is begonnen, of hoe je
mm1
het wil noemen, in Syrië. Vier, bijna vijf jaar lang. Er gaan dagelijks meer dan 100 men-
sen dood. Kinderen, vrouwen.
mm3 Onschuldige mensen.
mm1 Dan heb ik het niet over mensen die de wapens oppakken. Waarom wordt dáár niet
naar gekeken als mensenlevens? Zijn hun levens minder waard dan die van mensen die
hier leven? Dat kan toch niet?
Mix Charlie, ik weet niet hoeveel mensen daar dood zijn gegaan. Twaalf mensen. En daar
12.000.
Over Charlie Hebdo bestaan bovendien, net als over veel andere onderwerpen, complot-
theorieën. Aan het verhaal dat door de media is gepresenteerd, wordt getwijfeld. Zo
bestaan vraagt men zich af of de daders van de aanslag wel echt moslims zijn. Het feit dat
een van de daders een identiteitsbewijs in een vluchtauto had laten liggen, maakt de
situatie voor de jongeren verdacht.
Dan denk ik bij mezelf: oké, iedereen kan ‘Allah akbar’ roepen en weet ik het allemaal.
mm1
En je bent niet de slimste. Ik bedoel, een kruimeldief zou niet eens zijn legitimatiebewijs
meenemen op zak, dus laat staan iemand die gaat liquideren, weet je wel. En gewoon
heel veel van die punten. Daar wordt ook niks mee gedaan. Op het nieuws ga je het
[de tegenbewijzen] niet zien. Op Facebook en die andere social media zie je het wel.
De reactie van de jongeren op de aanslag op Charlie Hebdo vertoont gelijkenissen met hun
uitspraken over IS. Gedeeltelijk komt deze reactie voort uit het feit dat de jongeren zelf
‘last’ hebben van dit soort incidenten: telkens wanneer er een aanslag wordt gepleegd
door een dader die zich op de islam beroept, worden zij als moslimjongeren daar door de
samenleving op aangesproken en opgeroepen afstand te nemen van het geweld. Dit terwijl
ze het gebeuren vanuit medemenselijkheid eveneens afschuwelijk vinden en ze niet het
gevoel hebben dat de geweldplegers iets met hen gemeen hebben.
De jongeren in ons onderzoek zeggen zich zelf ook zorgen te maken over het idee van aan-
slagen in het Westen, mogelijk in hun eigen naaste omgeving. Ze zijn daarbij niet zozeer
bang zelf slachtoffer te worden van een aanslag, maar ze vrezen dat nieuwe aanslagen de
verhoudingen tussen moslims en niet-moslims in het Westen verder zullen doen verzuren.
Of als er iets gebeurt en je weet nog niet wat voor afkomst die persoon heeft, dat je dan
vm3
denkt van: ‘O, ik hoop niet dat het Marokkaan is.’
De meesten voelen zich weerbaar tegen hatelijke reacties van niet-moslims, maar sommi-
gen zijn bang dat hun ouders niet meer over straat zullen durven gaan. Een paar vrouwen
met een hoofddoek spraken uit zich onveilig te voelen op straat na de aanslag op Char-
lie Hebdo.
244 met twee maten gemeten
