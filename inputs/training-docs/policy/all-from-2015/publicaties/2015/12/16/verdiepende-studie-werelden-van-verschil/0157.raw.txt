De radicale islam biedt ook antwoord op de vraag: ‘Wat is mijn plek op deze wereld?’
Een vraag die alle jongeren zichzelf wel eens stellen, maar die voor migrantenjongeren die
met een gevoel van uitsluiting kampen nog nadrukkelijker naar voren kan komen. Reli-
gie kan sluitende antwoorden op zingevingsvragen bieden. Vooral de radicale variant van
de islam geeft een sluitend en ondubbelzinnig kader. Op microniveau biedt deze religieuze
stroming houvast doordat in allerlei regels is vastgelegd hoe de ware gelovige zich dient te
gedragen. Op macroniveau biedt de islam een omvattend wereldbeeld waarin de gelovige
een rol kan spelen (er is oorlog tegen de islam, de ware gelovige heeft de plicht hier tegen
in het geweer te komen en uiteindelijk een utopie te vestigen).
Een deel van de jongeren wordt volgens de deskundigen tot de radicale islam aangetrok-
ken door een behoefte aan avontuur. Voor jongens kunnen dat ervaringen zijn van met een
hechte groep broeders strijden tegen de vijand. Zij zien zichzelf met een heldenstatus oor-
log voeren. Ook verliefdheid, seks en liefde kunnen onder dit thema worden gevat.
De push- en pull-bewegingen sluiten min of meer bij elkaar aan. De behoeften die de radi-
cale islam belooft te vervullen, zijn vaak verbonden aan de ervaringen die bij de jongeren
een gevoel van vervreemding oproepen. Zo kunnen jongeren zich als gevolg van ervaren
discriminatie en uitsluiting afvragen wie ze zijn en waar ze bij horen, en dan biedt de radi-
cale islam een stevige identiteit en een hechte groep. Zoals eerder gezegd, kan per individu
verschillen waar de nadruk op ligt in de verschillende push- en pull-factoren en gaat het
nooit om een enkele factor die maakt dat een individu radicaliseert. Maar ook het com-
plexe samenspel van push- en pull-factoren vertelt niet het hele verhaal. Daarom zijn er
onder en boven in figuur 6.1 kaders toegevoegd. Een centrale rol speelt de propaganda
vanuit de radicale islam. Deze lijkt zeer goed te zijn toegesneden op de ervaringen en per-
cepties van jongeren en hen daarin te voeden. Zo voedt de propaganda percepties van uit-
sluiting en weet zo het gevoel van een onoverbrugbare kloof tussen ‘wij’ en ‘zij’ te verster-
ken. Ook voedt de propaganda het gevoel van onrechtvaardigheid door beelden van een
afschuwelijke behandeling van moslims elders ter wereld te laten zien. Dit versterkt de
emotionele reactie op het ervaren onrecht. Daartegenover wordt een ander moreel kader
gezet waarin geweld wordt gerechtvaardigd en zelfs verheerlijkt. Men is geen terrorist,
maar een strijder voor Allah. Zo speelt de propaganda ook in op de gevoelens van eigen-
waarde van de jongeren, die voorgespiegeld wordt dat ze van loser kunnen opklimmen
naar held.
De propaganda van de radicale islam is er ook op gericht de belofte te doen de behoeften
die genoemd zijn onder de pull-factoren te vervullen. Jihadstrijders worden bijvoorbeeld
als helden verheerlijkt (status) en uitreizen wordt als groot avontuur afgeschilderd.
Onder in de figuur vinden we factoren op persoons- en groepsniveau. Bepaalde persoons-
factoren kunnen individuen ontvankelijker maken voor de genoemde push- en pull-
bewegingen. Radicaal islamitische jongeren zijn relatief vaak kwetsbare individuen die een
persoonlijke crisis hebben doorgemaakt, huiselijk geweld hebben meegemaakt, waarbij in
gezinnen sprake is van multiproblematiek, of die met sociale of psychische problematiek
kampen (zie bv. Weenink 2015; Wessels en Dijkman 2012). Binnen radicaliserende groepen
spelen processen die de groep verder in de richting van extremisme kan stuwen
156 groepen op grote afstand : achtergronden van islamitisch
radicalisme en extremisme
