Generatie en opleiding – twee theoretisch belangrijke achtergrondkenmerken voor
iemands sociaal-culturele positie – vertonen geen directe relatie met het al dan niet beho-
ren tot de categorie ‘segregatie’. Dit betekent echter niet dat deze kenmerken niet belang-
rijk (kunnen) zijn voor het behoren tot deze categorie. Ze zijn immers wel indirect van
invloed via de beheersing van de Nederlandse taal, de wijk waarin men woont en de struc-
turele positieverwerving.
Verschillen tussen migrantengroepen in de mate van segregatie blijven wel overeind.
De Turkse Nederlanders zijn (ook wanneer we rekening houden met verklarende factoren)
het sterkst vertegenwoordigd in deze categorie, en de Antilliaanse groep het minst vaak.
Deze verschillen kunnen mogelijk aan specifieke groepsprocessen worden toegeschreven
(zie hoofdstuk 3) of aan factoren op het niveau van de samenleving. De laatstgenoemde
factoren hebben we in ons onderzoek niet goed kunnen bekijken; de analyse heeft zich
gericht op individueel verklaringen voor sociaal-culturele afstand.
Het al dan niet behoren tot de categorie ‘etnisch geïsoleerd’ laat zich minder goed verkla-
3
ren door structurele kenmerken (zie tabel B4.8, model 2, op www.scp.nl). Factoren zoals
het hebben van betaald werk, een hogere opleiding of een hoger inkomen zijn bijvoorbeeld
niet direct verbonden aan de kans om tot deze sociaal-culturele categorie te behoren. Een
slechtere beheersing van het Nederlands en een sterkere religieuze beleving gaan wel
samen met een grotere kans om tot deze categorie te behoren. Een langere verblijfsduur
en behoren tot de tweede generatie verkleinen die kans, terwijl migratiemotief geen ver-
band laat zien.
Categorieën met de minste afstand: ‘nadruk op Nederland’ en ‘assimilatie’
In tabel 4.4 is weergegeven hoe de achtergrondkenmerken samenhangen met twee cate-
gorieën migranten die worden gekenmerkt door een (zeer) geringe afstand tot de
Nederlandse samenleving en weinig bindingen met de herkomstgroep: ‘assimilatie’ en
‘nadruk op Nederland’.
Aangezien het profiel van de categorie ‘assimilatie’ grotendeels de tegenhanger is van de
categorieën die op grote sociaal-culturele afstand staan, is het niet verrassend dat ook veel
van de verbanden met achterliggende kenmerken precies tegengesteld zijn. De tweede
generatie en jongeren behoren bijvoorbeeld relatief vaak tot de categorie ‘assimilatie’.
De gemiddelde verblijfsduur van de eerste generatie migranten uit deze categorie is het
langst van alle sociaal-culturele categorieën.
De structurele posities zijn naar verhouding (zeer) goed: migranten uit deze categorie zijn
gemiddeld hoogopgeleid, hebben vaak betaald werk en beschikken over een hoog
inkomen. Van de personen zonder betaald werk is een groot deel schoolgaand; van de
personen met betaald werk is het deel dat een functie op een laag niveau uitoefent klein.
De Nederlandse taalbeheersing is (zeer) goed en het aandeel autochtonen in de wijk naar
verhouding groot. Het deel dat sterk religieus georiënteerd is, is veel kleiner dan bij de
andere sociaal-culturele categorieën.
88 sociaal -culturele categorieën : migranten op afstand
