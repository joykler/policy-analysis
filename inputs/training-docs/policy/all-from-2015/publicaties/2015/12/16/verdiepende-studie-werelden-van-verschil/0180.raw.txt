het inhumane karakter van de daden van IS en scheidt het door IS uitgeoefende excessieve
geweld expliciet van zijn geloof, de islam. De geïnterviewde Turks-Nederlandse jongeren
verbinden in hun veroordeling van IS humanitaire argumenten regelmatig aan hun inter-
pretatie van islam.
7.3.3 IS als het minste van twee kwaden nader bekeken
We stelden dat er onder een deel van de Turks-Nederlandse jongeren steun is voor IS voor
zover deze de strijd tegen de pkk ondersteunt. Een belangrijke verklaring voor deze sympa-
thiserende houding ligt dus besloten in een sterke afkeer van de pkk en de Koerden die met
de pkk sympathiseren. Daarnaast speelt de afkeer van het regime van de alawietische pre-
sident Assad in Syrië een rol in de afweging tussen twee kwaden. Het ligt in lijn met die
constateringen voor de hand dat de religieuze en etnische groeperingen waarvan de jonge-
ren deel uitmaken, meespelen bij het bepalen wat het (minste) kwaad is.
Voor zover er sympathieën en steun voor een organisatie zoals IS bestaan, wijzen verschil-
lende respondenten erop dat deze moeten worden gezocht onder de soennitische en meer
nationalistische georiënteerde Turks-Nederlandse jongeren, die zich fel tegen de pkk en
tegen Assad keren. Wat betreft de voorkeur voor IS boven de pkk stelt de Koerdische en
met de pkk sympathiserende respondent jv65:
Als Turken weten dat de Islamitische Staat Koerden doden, dan zijn ze er bijna allemaal
jv65
voor. Dus als in het Motivaction-rapport op zo’n manier subjectief is gevraagd aan de
Turken, dan kan ik mij geen Turk voorstellen die zegt: ‘Nee.’ Want er zijn nu ook, als je op
Facebook gaat, op Twitter gaat en op al die andere sociale media, dan zie je ook
gewoon: ‘Goed van ze. Ze zijn die Koerden aan het uitmoorden!’
Het zijn bovendien vooral nationalistisch georiënteerde jongeren die zich in ons onderzoek
laten horen over de strijd tussen de Turkse staat en de pkk die sinds het voorjaar van 2015
in het oosten van Turkije weer is opgelaaid. Dit ressentiment hangt samen met de omstan-
digheid dat deze jongeren met deze heropleving van het gewelddadige conflict persoonlijk
geraakt worden, aangezien ook hun familieleden hier het slachtoffer van zijn geworden of
dreigen te worden.
Ja, maar mijn neef in Turkije heeft zijn benen verloren door een granaat, tijdens zijn
bv12
legerperiode heeft hij gewoon twee benen verloren toen hij verloofd was.
bv11 Ja mijn bloedeigen broer, toen hij daar in Turkije zat, is-ie meerdere keren in zijn benen
geschoten waardoor hij nu niet meer normaal kan lopen, meerdere keren, en hij zit
gewoon zijn dienstplicht uit en dan overkomt je zoiets. Snap je, het is gewoon je bloedei-
gen broer. Het is je eigen broer en dan moet je dus zien te verkroppen dat mensen die de
leider van die groep steunen en bedanken, dat die dan gewoon in de regering kunnen
zitten…
Deze Turks-Nederlandse jongeren volgen de berichtgeving en discussies in de Turkse
(social) media en stellen de pkk en de met die groep sympathiserende Koerden verant-
17
woordelijk voor het grote aantal Turkse slachtoffers dat zij hebben gemaakt. Ook ergeren
179 ‘nooit nederlander genoeg ’
