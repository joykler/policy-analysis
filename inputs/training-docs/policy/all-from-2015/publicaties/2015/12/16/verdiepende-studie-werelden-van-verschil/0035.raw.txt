moslim (Maliepaard en Gijsberts 2012). Het geloof speelt een belangrijke rol in hun leven:
de identificatie en verbondenheid daarmee is sterk. Op verschillende plekken in dit rapport
zal aandacht uitgaan naar de betekenis van religie bij sociaal-culturele afstand (o.a. hoofd-
stuk 4, 6, 7 en 8).
Triangulatie: een combinatie van methoden
Om afstand in Nederland in beeld te brengen, hanteren we verschillende methodologische
benaderingen. In hoofdstuk 2 zal het concept van ‘groepen op afstand’ aan de hand van
een literatuurstudie uiteen worden gezet. Hoofdstuk 3 behandelt literatuur over de moge-
lijke oorzaken en gevolgen van afstand.
In hoofdstuk 4 wordt beschreven in welke mate ‘groepen op afstand’ in Nederland voor-
komen. Om zicht op de verschijningsvormen van sociaal-culturele afstand te krijgen,
maken we gebruik van kwantitatief datamateriaal (Survey Integratie Minderheden 2011,
2
uitgevoerd door het scp).
We zijn vooral geïnteresseerd in de cumulatie en combinatie van de eerdergenoemde
drie dimensies van de sociaal-culturele positie (sociaal, cultureel en emotioneel). De uitge-
voerde latente klassenanalyses onderscheiden een aantal groepen die in hun posities op
sociaal-culturele kenmerken variëren. Op deze manier krijgen we een beeld van de omvang
van de categorie die als ‘groep op grote afstand’ kan worden bestempeld en van welke
andere groepen zijn te onderscheiden. Een groep op grote afstand bestaat uit individuen
die sterke banden met de herkomstgroep hebben, maar weinig contacten en emotionele
binding met de Nederlandse samenleving en die waardenpatronen hebben die afwijken
van de mainstream Nederlandse ‘basiswaarden’. Het uitgangspunt hierbij is dat de
Nederlandse samenleving een aantal basiswaarden kent, zoals gelijkheid van mannen en
vrouwen, homo’s en hetero’s, het recht op zelfbeschikking en de scheiding van kerk en
staat.
Kwantitatieve analyse van oorzaken en gevolgen van sociaal-culturele afstand
Hoofdstuk 4 zal ook dieper ingaan op factoren die samengaan met sociaal-culturele
afstand. Bescheidenheid is hier op zijn plaats. Met de beschikbare gegevens kunnen we
namelijk oorzaken en gevolgen niet (goed) van elkaar onderscheiden. Wel kunnen we
samenhangen tussen een groot aantal variabelen vaststellen – niet meer, maar ook niet
minder dan dat. De interpretatie van de gevonden verbanden zal genuanceerd zijn;
we erkennen dat bepaalde relaties mogelijk wederkerig zijn. Tegelijkertijd is de kracht van
het onderzoek dat we van een groot aantal factoren tegelijkertijd kunnen bekijken wat hun
afzonderlijke relatie tot sociaal-culturele afstand is. Aandacht gaat onder andere uit naar in
hoeverre de economische positie en ruimtelijke spreiding van leden van migrantengroepen
zijn gerelateerd aan sociaal-culturele afstand. Ook kijken we in hoeverre sociaal-culturele
afstand verband houdt met het sociaal vertrouwen tussen mensen, het welzijn, de percep-
tie van het maatschappelijk klimaat en de beeldvorming tussen groepen.
Kwantitatief onderzoek kan een gedeeltelijk beeld geven van het voorkomen van groepen
op afstand. De metingen in surveys zijn op het niveau van het individu, terwijl het concept
34 inleiding en achtergrond
