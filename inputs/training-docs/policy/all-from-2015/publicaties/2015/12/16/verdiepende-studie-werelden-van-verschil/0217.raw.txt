sies tussen Turks-Nederlandse jongeren in Nederland onderling en in interactie met de
Nederlandse samenleving. Een stem voor IS is daarmee bovenal een stem tegen de pkk,
voor de soennitische Syriërs en het soennitische Turkije en tegen de alawieten van Assad.
Het conflict in Syrië is complex en lastig te ontrafelen, ook voor de Turks-Nederlandse jon-
geren. Zij doen dit door aansluiting te zoeken bij hun bekende denkkaders. De beschreven
complottheorieën, hoe vergezocht ze soms ook kunnen lijken, zijn pogingen van de jonge-
ren om op een voor hen coherente manier orde te creëren en grip te krijgen op een werke-
lijkheid die niet ordentelijk is.
Tot nu toe hebben we relatief veel aandacht besteed aan de interacties van de Turks-
Nederlandse jongeren met de dominante samenleving. Tegelijkertijd hebben we in dit
hoofdstuk aandacht besteed aan factoren die vanuit de Turkse gemeenschappen, de islam
en Turkije van belang zijn in het begrijpen van de ontwikkelingen in de sociaal-culturele
positie van de Turks-Nederlandse jongeren. Jongeren worden in het Nederlandse onder-
wijssysteem en in een Nederlandse omgeving opgevoed en grootgebracht en worden tege-
lijkertijd in ‘Turkse’ wereldbeelden gesocialiseerd. Deze socialisatie vindt voor een belang-
rijk deel plaats in de gezinnen, de ‘Turkse’ gemeenschappen, de ‘Turkse’ vriendengroepen
en de ‘Turkse’ moskeeën, en via een sterke sociale controle. Deze socialisatie verloopt in
belangrijke mate langs en binnen ‘Turkse’ kaders en scheidslijnen. Het ‘Turks’ is hier conse-
quent tussen aanhalingstekens geplaatst om te benadrukken dat het hier om een eigen
Turkse identiteit gaat die is gevormd in interactie met een dominante samenleving en met
Turkije. Altijd is er de Turkse staat op afstand, die onder meer via het Turkse paspoort, de
militaire dienstplicht en de moskeeën een band met de Turks-Nederlandse jongeren
onderhoudt. De Turkse overheid komt soms heel dichtbij door zich direct tot haar Turkse
onderdanen in de diaspora te richten en daarbij op het belang van de Turkse taal en de
onderlinge loyaliteit van de burgers met een Turkse achtergrond te wijzen.
Alle geïnterviewde jongeren hebben in meer of mindere mate het gevoel er in Nederland
niet bij te (mogen) horen en zichzelf als moslim te moeten verantwoorden. Tegelijkertijd
zijn er de Turks-Nederlandse alternatieven die de jongeren in hun directe omgeving vinden,
waar ze zich thuis voelen en waar ze geen verantwoording over hun religieuze opvattingen
hoeven af te leggen. Alle jongeren in dit onderzoek willen een goede opleiding, een mooie
baan en er in Nederland als volwaardig moslim en/of als Turks-Nederlandse jongere bij
horen. Een deel van de jongeren slaagt hier goed in en is in staat de verschillende invloeden
en wereldbeelden te combineren. Voor een ander deel van de Turks-Nederlandse jongeren
fungeert de identificatie met de Turkse Nederlanders en Turkije als een warm bad die biedt
wat ze missen en niet kunnen krijgen of vinden in interactie met de dominante samen-
leving.
Noten
1 Volgens de bevindingen in de peiling van forum/Motivaction (2014) was 87% van de Turks-
Nederlandse jongeren (n = 300) het eens met de stelling ‘dat het goed is dat groepen die in naam van
de Jihad strijden zorgen voor verandering’ (forum 2014: 10). Hetzelfde percentage jongeren in hetzelfde
onderzoek vindt ‘het goed dat er steun is van Nederlandse moslims voor groepen zoals IS’ (forum 2014:
10). Algemener geformuleerd zouden de Turks-Nederlandse jongeren in dat onderzoek positief staan
216 ‘nooit nederlander genoeg ’
