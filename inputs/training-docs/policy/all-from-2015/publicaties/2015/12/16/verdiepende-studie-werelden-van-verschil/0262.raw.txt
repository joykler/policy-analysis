mh4 Hij haalt de woorden uit mijn mond. [Bij sollicitaties], bij het aanvragen van überhaupt
iets. Dat je belt voor je huis, of iets dergelijks. Dat je extra moeite moet doen, terwijl je
Nederlandse buurvrouw…
l2 En op welke manier moet je dan, of doe je dan extra moeite?
mm1 Ze houden je gewoon aan het lijntje. Oké, bel dan terug. Je voelt je aan het lijntje gehou-
den. Je wordt van hot naar her gestuurd.
ml5 Ik heb dat meegemaakt met solliciteren bij een parkeergarage in X. Gesolliciteerd, oké
goed. Vacature stond nog open. Ik heb gebeld. En ineens kreeg ik een vrouw aan de lijn.
Die zei: ‘Bel vrijdag zo en zo laat, dan krijg je die en die aan de lijn.’ Oké, is goed. Ik bel
nog een keer. Vrijdag, precies het tijdstip dat ze vroeg. Diegene was aanwezig. Kreeg die-
gene aan het woord. ‘Ja, nee, de vacature is al vervuld.’ Oké, is goed, kan gebeuren.
Maand later. Ik kijk weer op internet. Ik zie die vacature nog steeds op internet. Ik ga
gewoon weer reageren. Nog een keer. Weer niks te horen gekregen. Ik bel nog een keer.
Ik zeg: ‘Luister, ik heb gereageerd op die vacature.’ ‘O ja, klopt, hij staat open. Maar, bel
vrijdag, want die en die is aanwezig.’ Dan denk ik: waar ligt dat aan? Kom op, [ik ben]
iemand die wil werken. Dan denk je bij jezelf: ‘Fuck it!’
vh3 Ik heb net die vraag niet beantwoord van: wat zijn je ervaringen met solliciteren, ik ben
aangenomen geweest door de ene partner bij een kantoor en toen moest ik terugkomen
bij een andere partner van het kantoor en toen ging de discussie over de hoofddoek en
uiteindelijk is dat teruggetrokken. Dat was bij een advocatenkantoor. Er was expliciet de
vraag gesteld: ‘Ben je bereid je hoofddoek af te zetten?’ Dat ben ik niet, niet alleen als
moslim, maar ook als mens met bepaalde principes en normen en waarden. Al zou ik
geen moslim zijn en hecht ik geen waarde aan mijn hoofddoek, ik zet hem niet af.
Ook de stereotyperende opmerkingen zoals hiervoor beschreven hebben het effect dat ze,
wanneer ze in de context van werk of sollicitaties worden geuit, de ontvanger ervan erop
wijzen dat ze als (potentiële) werknemer voor een deel worden beoordeeld op hun
afkomst of geloof, en wel op een negatieve wijze. Bij de jonge mannen hebben deze
opmerkingen meestal te maken met het imago van de ‘Marokkaanse straatjongens’ die
met criminaliteit en overlast worden geassocieerd. Bij de gesluierde vrouwen hebben de
opmerkingen vooral betrekking op de hoofddoek en de negatieve associaties die de werk-
gever daarbij heeft. Zelfs als de opmerking suggereert dat er sprake van positieve discrimi-
natie is geweest, is de uitwerking ervan op de ontvanger niet positief.
Want ook al doe je je best, werk je hard, gaat het goed, dan gaan ze zeggen: ‘Jij zit hier
vh4
alleen maar omdat je Marokkaan bent.’ Ik was bijvoorbeeld bij [redactie van nieuwspro-
gramma], ik was de jongste daar. Ik werkte heel hard en het was 2011 en toen brak de
pleuris uit in Syrië, dus ik had het voordeel mee van de Arabische taal. Ik kon daar heel
goed op die redactie meekomen. Dan heb je altijd mensen die zeggen: ‘Jij zit hier alleen
maar omdat je Marokkaan bent.’ Je bent een soort excuus-allochtoon.
Veel vrouwen die een hoofddoek dragen, zijn niet van plan om die voor een baan achter-
wege te laten. Verschillende jongeren proberen zich echter als meer ‘Nederlands’ te pre-
261 met twee maten gemeten
