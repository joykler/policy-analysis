Als ik nu naar mijn buurman kijk. Dat is gewoon een racist, zeg maar. Je ziet wat op het
jm75
nieuws. Dan knipt hij een paar blaadjes uit van ‘Turken dit’ of ‘Turken dat’ en dan laat
hij het aan mij zien. Dan gooit hij het over het hek heen. […] Artikelen, slecht nieuws over
moslims, buitenlanders dit, buitenlanders dat. […] Het is een man van 65 jaar, hij doet
me niets, maar het is natuurlijk erg als je nu zo denkt. […] Voor de rest boeit het me niet
echt wat een man van 65 zegt.
Ook op de afwijzende, vijandige of brutale blikken waar Turks-Nederlandse jongeren soms
mee worden geconfronteerd, reageren jongeren door ze te negeren en met enige gelaten-
heid:
Ik reageer er niet op. Vroeger zou ik er nog op reageren, maar nu ben ik toch wat ouder
jm59
en wijzer denk ik. Laat maar zitten. Laat maar zitten. Het heeft geen nut om erop in te
gaan van: ‘Ja wat kijk je.’ Dan gaat hij zeggen; ‘Ja, mag ik niet kijken, ik heb toch ogen
gekregen.’
Een negatievere houding tegenover Nederland en de Nederlandse politiek
De ervaringen met anders behandeld worden, geven sommige respondenten aanleiding
om een negatievere (ver)houding ten opzichte van Nederlanders, de Nederlandse media en
de politiek in te nemen. Een aantal jongeren vertelt hoe hun negatieve ervaringen met
Nederlanders en het algehele negatieve klimaat tegenover moslims op hun beurt onder
henzelf hebben bijgedragen aan de ontwikkeling van een negatief beeld over Nederland.
Dit is ons huis, daar niet van. Maar als ik elke keer weer negatief, negatief, negatief zie,
jm40
dan begin ik ook negatief te worden tegenover het Westen bijvoorbeeld. Terwijl ik dat
eerder niet had. Een paar jaar terug had ik dat niet, maar dit soort dingen [die] als pad-
denstoelen uit de grond komen, overal moslims dat, moslims dit. Dan denk je van: ‘Hé,
dit gaat niet goed.’ En als je ziet dat Wilders alleen maar met [het] roepen van ‘moslims
dit, moslims dat’ 25 zetels kan krijgen, dan denk ik van dat er heel veel mensen zijn […]
die jou liever hier niet zien. Dat zie ik, dat hoor ik.
In een aantal gevallen zijn respondenten die op jongere leeftijd negatieve beelden van
Nederlanders en Nederland vormden daar weer op teruggekomen. Over zijn voormalige
negatieve denkbeelden over Nederlanders zegt respondent jm6:
Het was meer een gevoel. Kijk, bijvoorbeeld […] dat ze allemaal negatief kijken naar de
jm6
islam, maar dat is natuurlijk niet het geval. En dan concludeer je veel later… Ik vond het
echt heel raar dat je een Nederlander had die moslim werd en… Toen had ik zoiets van:
‘Hoe kan dat nu?’ En dan ga je ook vragen aan hem stellen en dan merk je ook aan hem
dat hij zoiets heeft van: ‘Nu word je echt irritant.’ Dat heb ik ook meegemaakt. En dan zie
je die diversiteit en dat iedereen anders is en dat ieder individu zijn eigen manier van den-
ken heeft en zijn eigen manier van benaderen.
De negatieve beeldvorming over moslims en Turkse Nederlanders zoals die in de media
naar voren komt, heeft bovendien bijgedragen aan een breed gedeelde teleurstelling en
207 ‘nooit nederlander genoeg ’
