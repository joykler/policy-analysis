Ook in de radicaliserings- en polarisatieliteratuur komen de hiervoor genoemde
drie dimensies nadrukkelijk naar voren. Radicalisering is een proces van het zich afkeren
van de democratische rechtsstaat en haar uitgangspunten, procedures, instituties en ver-
tegenwoordigers (Buijs et al. 2006; Fermin 2009). In een democratie neemt radicalisering
vaak de vorm aan van een verschuiving in een on- of antidemocratische richting. Het is een
proces waarbij individuen of groepen zich verwijderen van (de normen en waarden van) de
gevestigde samenleving (vgl. Buijs et al. 2006). De grenzen tussen geradicaliseerden en de
buitenwereld worden zowel van binnenuit als van buitenaf in de loop van het radicalise-
ringsproces vaak steeds scherper getrokken. Radicale kenmerken van de aanhangers, zoals
compromisloosheid, strengheid in de leer en een sterk wij-zij-denken, dragen bij aan hun
(sociale) afzondering en hun afkeren van de dominante samenleving. De identificatie met
de ontvangende samenleving ontbreekt niet alleen, er is zelfs sprake van disidentificatie
(Fermin et al. 2009). De emotionele band met de ontvangende samenleving is niet afwezig,
maar negatief.
2.4 Afstand: cumulatie en gradatie
Tot nu toe zijn de diverse dimensies los van elkaar besproken. De vraag is ook hoe de ver-
schillende dimensies van afstand zich onderling tot elkaar verhouden. Gordon (1964) had
een duidelijk beeld van de volgorde waarin het assimilatieproces van migranten zich vol-
trekt. Culturele aanpassing leidt tot sociale integratie en opwaartse mobiliteit, en als laat-
ste volgt de emotionele binding met de ontvangende samenleving. Latere studies lieten
zien dat de wijze waarop de dimensies van integratie elkaar beïnvloeden complexer in
elkaar steekt. Er is een sterke wisselwerking tussen de diverse dimensies van afstand (Esser
2001). De drie individuele dimensies kunnen elkaar wederzijds beïnvloeden. We gaan hier
in deze paragraaf kort op in.
De verhoudingen tussen de dimensies van afstand
Culturele overeenkomsten kunnen een smeermiddel voor sociaal contact vormen, terwijl
culturele verschillen een obstakel (kunnen) vormen. De voorkeur voor met wie men wil
omgaan, wordt sterk beïnvloed door het principe van gelijkenis. Over het algemeen gaan
mensen het liefst om met mensen die op hen lijken wat betreft etniciteit, religie en
opleiding, vanwege de gedeelde culturele kenmerken (McPherson et al. 2001; Wimmer en
Lewis 2010). Andersom kan culturele beïnvloeding plaatsvinden door direct contact en de
blootstelling aan andere normen, opvattingen en geloofsovertuigingen (Lubbers et al.
2007).
Ook de sociale en emotionele afstand zijn onderling verweven. De beïnvloeding kan beide
kanten opgaan. De voorkeur voor sociaal contact met autochtonen is bijvoorbeeld groter
naarmate iemand zich sterker nationaal identificeert, onder andere via een positievere
evaluatie van de in-group (Ellemers et al. 1999; Leszczensky 2013; Powers en Ellison 1995).
Andersom kunnen positieve sociale contacten met autochtonen een belangrijke bron voor
nationale identificatie met de ontvangende samenleving van migranten zijn (Lubbers et al.
45 groepen op afstand : conceptualisering
