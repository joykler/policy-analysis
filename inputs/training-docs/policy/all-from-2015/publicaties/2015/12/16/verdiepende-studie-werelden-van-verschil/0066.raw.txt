taal) worden in tijden van economische crisis extra hard getroffen. Migranten zijn vaak
oververtegenwoordigd in deze categorie. Daarnaast zijn er aanwijzingen dat in tijden van
crisis en schaarste meer wordt gediscrimineerd (Huijnk et al. 2013). Economische tegen-
spoed manifesteert zich dus bovenmatig in migrantengroepen. Deze economische tegen-
spoed op macroniveau kan een impact op de afstand tussen verschillende bevolkings-
groepen hebben.
Ook de mate waarin migranten en autochtonen in dezelfde wijken wonen, beïnvloedt de
onderlinge sociaal-culturele afstand. Van de grootste vier migrantengroepen woont een
relatief omvangrijk deel in buurten met veel meer niet-westerse migranten dan de gemid-
delde woonbuurt in Nederland. Etnische segregatie in buurten uit zich onder andere in
beperktere ontmoetingskansen tussen etnische groepen (zie bv. Kullberg 2012). Migranten
en autochtonen komen elkaar minder tegen op de werkvloer, op scholen en in de vrijetijds-
besteding wanneer ze gescheiden van elkaar wonen, werken en leven. Minder blootstelling
aan elkaars denkbeelden en opvattingen leidt tot minder kennis van elkaars cultuur, opvat-
tingen en normen en waarden. Ook slechte sociaal-economische omstandigheden in een
wijk kunnen de afstand tot de samenleving vergroten via gevoelens van deprivatie.
Dit geldt overigens niet alleen voor migranten, maar ook voor autochtonen die in gedepri-
veerde omstandigheden leven. Toch worden er in empirisch onderzoek hooguit zwakke
verbanden gevonden tussen bijvoorbeeld de hoogte van de werkloosheid in een buurt of
op nationaal niveau en aspecten van sociaal-culturele integratie (Gijsberts et al. 2011; Gest-
huizen et al. 2008). Wel wordt vaak een aanzienlijke invloed vastgesteld van concentraties
van niet-westerse migranten in woonwijken en contacten tussen verschillende bevolkings-
groepen (bv. Vervoort 2011).
Maatschappelijk klimaat en overheidsbeleid
Het maatschappelijk klimaat verwijst naar de sfeer en houdingen die er in de samenleving
bestaan ten aanzien van migranten en de multiculturele samenleving. De differentiatie tus-
sen ‘wij’ en ‘zij’ en de wijze waarop (etnische) groepsgrenzen worden getrokken, zijn niet
alleen het resultaat van preferenties en houdingen van migranten zelf, maar ook van de
autochtone bevolking (Barth 1969). Met andere woorden: niet alleen migranten maar ook
de omgeving bepalen wie wel of niet tot een bepaalde groep wordt gerekend.
Door migranten niet als gelijkwaardig onderdeel van de maatschappij te beschouwen, kun-
nen overheden en/of de autochtone bevolking migrantengroepen op afstand van de ont-
vangende samenleving zetten. Integratie is alleen mogelijk in een samenleving die integra-
tie toelaat en groepen niet op afstand houdt (Gordon 1964). ‘Volledige integratie’ betekent
dat de ontvangende samenleving migrantengroepen accepteert als gelijkwaardig, en dat
vooroordelen, processen van discriminatie en uitsluiting geen ruimte krijgen. ‘De samen-
leving’ bestaat uit de mensen, instituties en bedrijven, maar ook de overheid. Samen beïn-
vloeden ze de mate waarin migranten de ruimte krijgen om te integreren.
Migrantengroepen kunnen door beleidsmaatregelen van de overheid op afstand worden
gezet, bijvoorbeeld door hun bepaalde rechten te onthouden (bv. stemrecht of de aan-
spraak op sociale voorzieningen) of hun juist extra verplichtingen op te leggen. Ook de
65 eerder onderzoek naar sociaal -culturele afstand
