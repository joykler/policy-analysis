de nationaliteit van de ontvangende samenleving mochten aannemen, wordt dit onder het
bewind van Mohammed vi niet langer ontmoedigd. Wel wordt nog steeds benadrukt dat
Marokkanen in het buitenland sterk verbonden blijven met hun Marokkaanse identiteit, en
ziet Mohammed vi (als afstammeling van de profeet Mohammed en leider der gelovigen)
het als zijn verantwoordelijkheid dat Marokkaanse moslims de regels van de islam naleven
(Collyer 2013). Om dit te bevorderen, zijn er sinds de jaren negentig verschillende organisa-
ties in het leven geroepen die zich bezighouden met het in stand houden of bevorderen
van de betrokkenheid van Marokkanen in het buitenland bij de Marokkaanse cultuur en
islam. Het succes van deze organisaties in het opzetten van coherent beleid voor
Nederland lijkt relatief beperkt. De Marokkaanse overheid biedt bijvoorbeeld geen structu-
rele hulp bij het bouwen van moskeeën of aanstellen van imams, of het oprichten en draai-
ende houden van etnische organisaties. Marokkaanse organisaties en moskeeën in
Nederland staan dan ook relatief los van de Marokkaanse overheid. De Marokkaanse over-
heid werkt niet structureel samen met Marokkaanse organisaties in Nederland, maar
onderhoudt wel contacten met individuele Marokkaanse Nederlanders. Zo worden bij-
voorbeeld imams of individuele medewerkers van Marokkaans-Nederlandse organisaties
gevraagd mee te denken over implementatie van outreachprojecten van de Marokkaanse
overheid (Kahmann 2014). Hierin verschilt de Marokkaanse van de Turkse overheid, die
veel contacten met Turkse organisaties in Nederland onderhoudt en ook financiële midde-
len ter beschikking stelt.
Kahmann (2014) stelt dat Marokkaanse Nederlanders dit proces niet passief ondergaan:
waar ze baat hebben bij de regelingen van de Marokkaanse regering maken ze hier gebruik
van, maar wanneer ze het nut niet inzien maken ze andere keuzes. Zo wordt er door
Marokkaanse Nederlanders veelvuldig gebruikgemaakt van de mogelijkheid om in
Marokko te worden begraven (waarvoor een repatriëringsverzekering en een Marokkaanse
bankrekening nodig is). Van het aanbod van culturele centra wordt bijvoorbeeld dan weer
weinig gebruikgemaakt.
De Marokkaanse overheid lijkt relatief weinig invloed te hebben op Nederlandse Marokka-
nen op het gebied van religie, hoewel dit moeilijker meetbaar is. Marokko stuurt met de
ramadan imams naar Nederland en verspreidt elke week een tekst voor de preek op vrij-
dag. Veel moskeeën lijken hier echter geen gebruik van te maken en kiezen zelf hun imam
en/of onderwerpen voor de preek (Kahmann 2014). Tot slot is het sinds een aantal jaar
voor Marokkaanse staatsburgers in het buitenland mogelijk om te stemmen tijdens
Marokkaanse verkiezingen. Hier wordt tot nog toe in Europa weinig gebruik van gemaakt
(Collyer 2013).
Het lijkt erop dat de Marokkaanse overheid, door middel van staatsburgerschap en het
versterken van banden met Marokkanen in het buitenland, enige mate van invloed op het
leven van Marokkaanse Nederlanders probeert te houden. Marokkaanse Nederlanders
lijken hier echter niet erg gevoelig voor. Collyer (2013) stelt dat Marokkaanse emigranten in
Europa over het algemeen (nog) zeer sterke banden met Marokko hebben, te oordelen
naar de relatief zeer hoge geldstromen uit Europese landen naar Marokko. Het grote aantal
jaarlijkse bezoeken vanuit Nederland aan Marokko (waaronder het heen en weer pendelen
62 eerder onderzoek naar sociaal -culturele afstand
