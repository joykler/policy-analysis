De eerste keer dat ik me echt onveilig voelde, was toen na Charlie Hebdo. Toen kreeg je
vh1
heel veel verhalen van mensen die lastiggevallen waren en waar bier overheen werd
gegooid en noem maar op. Toen dacht ik wel: ‘Ik denk dat we bijtijds thuis moeten zijn.’
Toen voelde ik me echt niet veilig meer. Mijn zusje minder, want die draagt geen hoofd-
doek. Daar ben ik nu gelukkig vanaf. Het was een paar dagen, ik dacht: ‘Ik moet nu
oppassen dat ik mezelf veilig hou.’
vh4 Dat vind ik echt pijnlijk om te horen.
vh1 Dat was de eerste keer in mijn leven dat ik dacht: ‘Nu ben ik echt bang dat er zomaar iets
zou kunnen gebeuren.’
8.3.5 Referentiekaders
Uit de opvattingen van Marokkaans-Nederlandse jongeren over verschillende situaties en
incidenten waarbij sprake was van geweld in naam van de islam wordt duidelijk dat zij van-
uit referentiekaders die anders zijn dan die van andere Nederlanders naar deze situaties
kijken. Die referentiekaders vertonen veel overeenkomsten met de wereldbeelden van
waaruit Turkse Nederlanders dezelfde gebeurtenissen interpreteren (zie hoofdstuk 7), met
als belangrijk verschil dat de Marokkaanse Nederlanders minder worden gevormd door de
politiek en media van het herkomstland van hun ouders. Maar net als de jongeren met een
Turkse achtergrond voelen zij zich als moslims verbonden met moslims in andere delen
van de wereld. Daarnaast zien ze op het wereldtoneel een historische strijd tussen West en
Oost, waarbij ze vanuit hun verwantschap met de oosterse cultuur kritisch zijn over de rol
van het Westen in vooral het Midden-Oosten en Noord-Afrika. De referentiekaders van
waaruit ze gebeurtenissen en situaties in Nederland (en daarbuiten) beoordelen, komen
voort uit en worden in stand gehouden door hun socialisatie (ouders van Marokkaanse
herkomst volgen namelijk vaak wel Marokkaanse en Arabische media), door wat ze zelf
zien via sociale media en Arabische media (zoals Al Jazeera), en door hun eigen ervaringen
(en die van mensen in hun omgeving) met discriminatie en uitsluiting.
Dus jullie zeggen: er wordt wel met twee maten gemeten. Het leven van een moslim is
l1
minder waard dan van een…
vh Wat heel belangrijk is om te benoemen, is dat heel veel moslims in het Westen voor-
namelijk naar Al Jazeera kijken. Onze ouders die kijken daar allemaal naar. Wat zie je
daar? De meest shockerende beelden hoe moslims worden afgeslacht, in Palestina, in Irak,
in Libië, in Egypte. Continu moorden. Het is realiteit. Als ik bij mijn ouders binnenstap, is
dat het enige wat ik zie: uitmoorden van moslims. Ik sta dan sterk in mijn schoenen, maar
dan heb je kinderen die denken: ‘Moslims worden overal aangevallen.’ Wat ook zo is.
De gemiddelde Nederlander kijkt alleen naar de nos, die bijna geen islamitische slachtof-
fers ziet, alleen IS, dus alleen het tegendeel ziet. Wat krijg je in Nederland? Een compleet
onbegrip naar elkaar toe. Ik ben opgegroeid met de gedachte: moslims worden overal uit-
geroeid. Maar een gemiddelde Nederlander denkt: ‘Huh? Het zijn de moslims die terroris-
ten zijn.’ Dus we praten niet op één golflengte. Of het is heel bewust door de media
gedaan, of we leven compleet langs elkaar heen.
245 met twee maten gemeten
