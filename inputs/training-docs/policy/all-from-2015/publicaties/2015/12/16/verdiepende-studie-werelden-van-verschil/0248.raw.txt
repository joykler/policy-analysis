mensen hier in Nederland dat niet zien. Die hebben meer het beeld van ‘Israël is een
democratisch land’. Het is Israëls land, zij verdedigen zich tegen de gevaarlijke Hamas, en
tegen de gevaarlijke Palestijnen. Dus alles wat zij doen, is gerechtvaardigd.
mm Kijk, in de discussie moet je [de media] neutraal zijn. Dus, als nos… Je hoeft van mij niet
pro-Palestina… Maar ik wil gewoon de waarheid zien. Laat mij gewoon de werkelijkheid
zien. Gewoon hoe de vork echt in de steel zit.
De situatie in Israël-Palestina betekent overigens niet dat de jongeren per se negatief tegen
joden aankijken. Ze maken vaak een onderscheid tussen joden en kolonisten of zionisten.
Deze uitkomsten komen overeen met de resultaten van een onderzoek van het Verwey-
Jonker Instituut naar antisemitisme. Dat onderzoek liet zien dat islamitische jongeren
vaker negatief dachten over zionisten en de staat Israël dan over joden die in Nederland
leven (Van Wonderen en Wagenaar 2015).
Wat veel mensen hebben, als het gaat om de Israëlische-Palestijnse kwestie, zij zien dat als
ml
joden tegen de islam. Dat is niet zo. Want je hebt zat joden die een afkeer hebben tegen
hoe die staat [Israël] werkt. Want als jij als mens daar leeft en jij ziet al die gruwelijke
dingen gebeuren… Als je een hart hebt, zou je zeggen: ‘Nee, dit kan gewoon niet.’
8.3.6 Tussenconclusie
Samengevat kunnen we zeggen dat de jongeren geweld dat wordt gepleegd in naam van
de islam afkeuren. In ieder geval spreekt geen van onze respondenten zich positief uit over
geweld. Toch is hun afwijzing van religieus geïnspireerd geweld niet ondubbelzinnig.
Dat blijkt bijvoorbeeld uit hun kijk op het concept ‘jihad’: ondanks het feit dat ze benadruk-
ken dat jihad als gewapende strijd ‘niet meer van deze tijd’ is, vinden ze geweld (in naam
van het geloof) onder de juiste omstandigheden wél te rechtvaardigen. Dan moeten zowel
het doel (zelfverdediging) als de manier waarop wel legitiem zijn: de regels van de jihad
moeten worden gerespecteerd. Onder andere vanuit dat kader proberen de jongeren te
beoordelen of de conflicten in het Midden-Oosten aanleiding geven tot een gerechtvaar-
digd gebruik van en op een rechtvaardige manier toepassen van geweld. Dan komen ze tot
de conclusie dat IS weliswaar stelt een jihad te voeren, maar dat in feite niet doet aange-
zien ze geen van de regels van de jihad respecteren. De overige partijen in de Syrische bur-
geroorlog verzetten zich waarschijnlijk wel legitiem tegen dictator Assad, maar de jongeren
kunnen dat conflict te weinig overzien om er goed over te kunnen oordelen. De strijd van
Hamas en andere Palestijnse groepen tegen Israël is weliswaar legitiem en heeft de sympa-
thie van de meeste jongeren, maar het is geen religieuze strijd en daarom waarschijnlijk
geen jihad in strikte zin.
Wanneer het over IS en aanslagen in het Westen in naam van de islam gaat, geven de jon-
geren aan dat ze kunnen begrijpen waar dat vandaan komt. Dat is iets heel anders dan er
hun emotionele en morele goedkeuring aan verlenen. De jongeren proberen IS en andere
voorbeelden van geweld in naam van de islam te duiden vanuit hun gebruikelijke
referentiekaders. Ze vereenzelvigen zich sterk met andere moslims en stellen vast dat mos-
lims wereldwijd aan het kortste eind trekken: in Nederland en zijn buurlanden worden
247 met twee maten gemeten
