Somalische groep en Somalische voorzieningen. Voor sommige achterblijvers gold dat juist
de sterke sociale controle en nadruk op naleving van religieuze normen in gesegregeerde
Britse wijken reden was om in Nederland te blijven in plaats van familie of vrienden naar
Groot-Brittannië te volgen (Moors et al. 2010).
Mogelijke oorzaken van afstand
Binnen de Somalische gemeenschap is sprake van een grote sociaal-economische achter-
stand ten opzichte van de autochtone bevolking. 53% van de Somaliërs ontvangt een bij-
standsuitkering, twee derde van de Somalische kinderen groeit op in een huishouden met
een inkomen onder de armoedegrens en van hen die werken, doet 80% dat op het laagste
niveau (cbs 2014; Dourleijn en Dagevos 2011; Huijnk et al. 2013). Omdat maar 23% van de
Somaliërs een startkwalificatie heeft, is het waarschijnlijk dat de structurele positie van
Somaliërs niet snel zal verbeteren. De Somalische groep is ook oververtegenwoordigd in
criminaliteitscijfers. Al deze factoren dragen ertoe bij dat Somaliërs in een economische
achterstandspositie zitten. Hierdoor kunnen ze hun kinderen moeilijk op weg helpen in de
samenleving (Klaver et al. 2010). Ook leidt het gebrek aan kennis soms tot schuldenproble-
matiek (osf 2014). Klaver et al. (2010) constateren dat er onder Somalische Nederlanders
een opeenstapeling van problemen te zien is: velen zijn getraumatiseerd door ervaringen
in Somalië, er is een grote culturele afstand tot Nederland, er is sprake van oververtegen-
woordiging in de criminaliteit en van een zeer zwakke economische positie. Deze opeen-
stapeling van problemen, en dan vooral de sociaal-economische achterstand van Somali-
sche Nederlanders, zou zich kunnen vertalen in ontevredenheid met Nederland, of nega-
tieve houdingen ten aanzien van Nederlanders. Dit lijkt (op basis van de literatuur) (nog)
niet het geval te zijn. Somalische Nederlanders beoordelen Nederland positief, ervaren
weinig discriminatie en voelen zich zeer veilig in ons land. Misschien heeft dit (ook) te
maken met het feit dat ze de situatie vergelijken met Somalië.
De afstand van Somaliërs tot de Nederlandse samenleving uit zich vooral op het gebied
van de arbeidsmarkt en scholing, en, blijkend uit eerder onderzoek, in mindere mate op het
sociaal-culturele vlak (hoewel ze in religieuze en genderrolopvattingen wel sterk afwijken
van de ‘gemiddelde’ Nederlander, voelen ze geen grote afstand tot de Nederlandse samen-
leving). Verklaringen voor de slechte structurele positie van Somaliërs zijn vooral de belab-
berde situatie in Somalië wat betreft scholing. Veel Somalische vluchtelingen komen daar-
door met slechte kwalificaties in Nederland en vinden met moeite een baan. De onveilige
situatie in Somalië vormt ook ten dele een verklaring voor de positieve houdingen van veel
Somaliërs over Nederland. Een situatie van werkloosheid en relatief slechte woonomstan-
digheden in Nederland is voor deze groep nog steeds beter dan het leven dat ze in Somalië
hadden. In de Amerikaanse literatuur wordt dit fenomeen wel eens immigrant optimism
genoemd: vergeleken bij het land van herkomst lijkt alles in het bestemmingsland beter en
pas later (na verloop van tijd, of bij de tweede generatie) blijkt dat er ook nadelen aan de
minderheidsstatus kleven en er grenzen aan de mogelijkheden zijn (Suárez-Orozco en
Suárez-Orozco 2001).
119 nederlandse onderzoeksliteratuur over andere groepen op
afstand
