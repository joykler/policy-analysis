van ouderen), huizenbezit in Marokko, en de wens in Marokko begraven te worden, lijkt dit
te ondersteunen (Van der Welle 2011). De sterke identificatie onder Marokkaanse
Nederlanders (ook van de tweede generatie) als Marokkaans (88% voelt zich sterk
Marokkaans), die in eerder onderzoek naar voren is gekomen, is ook in lijn met deze ana-
lyse. Een sterke Marokkaanse identificatie en gerichtheid op Marokko hoeft niet per defini-
tie op een sterke verbondenheid met de Marokkaanse staat te wijzen; dat kan ook voort-
komen uit binding met achtergebleven familie of de herkomststreek.
Voor Turkse Nederlanders geldt niet dat ze verplicht de Turkse nationaliteit behouden.
De Turkse overheid lijkt vooral via de organisatie Diyanet invloed op Turken in het buiten-
land te willen houden. Daarnaast geldt voor Turkse Nederlanders die wèl de Turkse natio-
naliteit willen behouden de Turkse dienstplicht. Lucassen en Penninx (2009) stellen op
basis van een aantal casestudies dat de invloed van Turkije op Turkse Nederlanders niet
lijkt toegenomen, maar eerder afgenomen sinds het begin van migratie naar Nederland.
Terwijl veel organisaties oorspronkelijk vanuit Turkije naar Nederland werden ‘getrans-
planteerd’, zijn er steeds meer zelfstandige organisaties opgekomen, die losstaan van de
Turkse staat. Daarnaast zijn juist in Nederland (net als in veel andere Europese landen)
organisaties voor Turkse minderheden actief die in Turkije verboden zijn. Tegelijkertijd
moet gesteld worden dat op religieus gebied de invloed via Diyanet nog steeds sterk is.
Terwijl oorspronkelijk de interesse van Turkije in zijn migranten vooral economisch van
aard was, is dit steeds meer politiek geworden (Bilgili en Siegel 2013). Een recent voorbeeld
hiervan is de brief die Turkse Nederlanders in oktober 2015 ontvingen van de Turkse pre-
mier Davutoglu, met daarin het advies om op de ak partij te stemmen bij Turkse ver-
kiezingen.
In de literatuur over Surinaamse en Antilliaanse groepen wordt weinig aandacht besteed
aan formele of informele invloed vanuit gebieden van herkomst. Er zijn wel transnationale
banden, maar deze bevinden zich vaak op individueel niveau (contacten met familie en
vrienden in het land van herkomst) en zijn weinig structureel van aard. Voor Surinaamse
organisaties geldt dat gerichtheid op het land van herkomst vaak symbolisch is en zich niet
vertaalt in sterke organisationele banden (Mügge 2011). Daarnaast geldt dat Hindostaanse
Surinamers in Nederland zich (steeds meer) op India richten (Gowricharn 2009). Er zijn voor
zover wij weten geen aanwijzingen dat de Surinaamse overheid of Antilliaanse regeringen
formeel of informeel invloed op in Nederland wonende migranten uitoefenen.
Beïnvloeding door herkomstgenoten vindt bij alle migrantengroepen ook steeds meer via
internet plaats, bijvoorbeeld via social media. Fysieke interactie is dus van steeds minder
groot belang. Social media zorgen ervoor dat de communicatiestromingen veel horizonta-
ler van karakter worden: het draait vooral om communicatie met en beïnvloeding van
vrienden, familie, buurtgenoten of geestverwanten, zowel in de online als offline wereld.
De beïnvloeding is minder verticaal of van bovenaf. Er is slechts in beperkte mate sprake
63 eerder onderzoek naar sociaal -culturele afstand
