relatief grote omvang) door de Nederlandse overheid in het doelgroepenbeleid betrokken.
In 2004 werd het ioc (Inspraakorgaan Chinezen) opgericht, om zo tegemoet te komen aan
de behoefte van de Nederlandse overheid voor een aanspreekpunt in de Chinese gemeen-
schap (Wolf et al. 2011).
Uit verschillende studies komt naar voren dat binding als ‘Chinezen’ onder Chinese
Nederlanders relatief beperkt is. Men is wel sterk gericht op eigen familie en mensen uit
hetzelfde dorp of dezelfde regio in China. De ‘Chinatowns’ die in verschillende steden in
Nederland zijn ontstaan, lijken eerder een staaltje stadsmarketing dan dat het gevolgen
van sterke woonsegregatie zijn. Chinezen wonen juist erg gespreid over Nederland.
Uit onderzoek van Knotter et al. (2009) komt naar voren dat er binnen de Chinese gemeen-
schap een sterke morele verplichting bestaat tot het bijstaan van familie, vrienden en men-
sen uit dezelfde streek (guanxi). Het systeem van guanxi berust op een bepaalde mate van
wederkerigheid, wat betekent dat degene die je hebt geholpen bij je in het krijt staat.
Dit systeem versterkt de banden binnen de gemeenschap. Voor nieuwe migranten kan
guanxi een grote steun in het vinden van een woning en werk zijn, maar in sommige geval-
len kan het ook tot uitbuiting van illegale migranten leiden (die zonder loon lange dagen in
keukens van Chinese restaurants maken in ruil voor opvang en onderdak).
Mogelijke oorzaken van afstand
Het is duidelijk dat de eerste generatie Chinezen op een aantal dimensies op enige afstand
van de Nederlandse samenleving staan, vooral in hun sociale contacten en in termen van
identificatie, thuisgevoel en familiewaarden. Voor de oorzaken van deze afstand ligt het
voor de hand de groep ‘oude’ en ‘nieuwe’ migranten te onderscheiden.
Vogels et al. signaleerden al in 1999 dat de eerste generatie Chinese migranten voor het
overgrote deel in de horeca werkten en daar (als zelfstandige of in loondienst) zeer lange
dagen maakten. De beperkte tijd die overbleef, werd vooral aan het gezin besteed, waar-
door er weinig tijd overbleef voor sociale activiteiten of bijvoorbeeld het leren van
Nederlands (wat ook niet noodzakelijk was voor bv. werken in de keuken). Contacten op de
werkvloer waren gezien de aard van het werk vaak binnen de eigen etnische groep, áls er al
sociale contacten waren. De opvallende bevinding dat een groot deel van deze groep zich
niet thuis voelt in Nederland, maar wel positief ten opzichte van Nederland staat, zou erop
kunnen wijzen dat het ‘niet meedoen’ ook hiervan de oorzaak is. Het zou dan dus niet gaan
om push- (vanuit de Nederlandse samenleving) of pull-factoren (vanuit de Chinese gemeen-
schap), maar veel meer om economische omstandigheden.
Voor de recenter naar Nederland gekomen Chinezen geldt een ander verhaal. Een groot
deel van deze groep kwam naar Nederland voor studiedoeleinden. Omdat ze hun verblijf in
Nederland als iets tijdelijks zien en Nederland niet als bestemmingsland beschouwen,
investeren ze weinig in binding (op allerlei terreinen) met de Nederlandse samenleving.
Vooral het leren beheersen van de Nederlandse taal is een grote investering die weinig
meerwaarde heeft wanneer je na je opleiding weer naar een ander land vertrekt. Dat velen
van hen na hun studie toch (al een aantal jaar) in Nederland werken, lijkt weinig aan deze
111 nederlandse onderzoeksliteratuur over andere groepen op
afstand
