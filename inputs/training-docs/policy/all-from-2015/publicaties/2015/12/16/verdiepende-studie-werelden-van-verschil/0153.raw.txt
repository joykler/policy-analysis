chologische mechanismen: groepspolarisatie/groepsdenken, isolatie en de glijdende
schaal.
Groepspolarisatie en groepsdenken
Standpunten in groepen hebben de neiging extremer te worden. Wanneer een meerder-
heid binnen een groep een bepaalde mening of standpunt heeft, dan schuift de gemid-
delde mening binnen de groep in die richting op. Het meerderheidsstandpunt krijgt name-
lijk meer ruimte in tijd en in de hoeveelheid argumenten die er voor dit standpunt worden
genoemd. Wanneer mensen meer argumenten voor een bepaald standpunt horen, raken
ze meer overtuigd van dat standpunt. Daarnaast is er sprake van sociale druk: alle indivi-
duen voelen druk om tot overeenstemming te komen, maar die druk is niet gelijk verdeeld.
Op individuen die een minderheidsstandpunt aanhangen, ligt meer druk om zich te confor-
meren. Degenen die binnen het meerderheidsstandpunt extremer stelling nemen, krijgen
een hogere morele status toebedeeld. In radicale groepen geldt ook dat hoe radicaler men
is, hoe meer status en aanzien men binnen de radicale groep heeft. De bereidheid die men
toont om woorden in daden om te zetten, heeft een statusverhogend effect. Als gevolg van
competitie om status binnen een radicale groep, kunnen de toon en het gedrag van de
groep extremer worden (Bartlett en Miller 2012).
Isolatie
Mechanismen zoals groepspolarisatie en groepsdenken treden vooral op wanneer de
groep enigszins geïsoleerd is. Door isolatie blijft men namelijk afgeschermd van afwijkende
informatie en andere meningen (Van der Pligt en Koomen 2009). Volgens Dalgaard-Nielsen
(2014) gaat het proces van radicalisering met een steeds grotere mate van isolatie gepaard:
er is steeds minder contact met mensen die een andere mening hebben
Op school, dus in de openbare gebieden, kun je zien dat ze zich langzaam terugtrekken, zowel met
kleding als met contact. Het begint met: ik doe een hoofddoek om. Of: ik trek een djellaba aan.
Dan zonder je je eigenlijk af. Dan geef je geen hand meer, dan zonder je je verder af. Dan ga je in jezelf
gekeerd zitten, want je hebt geen vrienden meer op school. Dan kom je langzamerhand niet meer op
school. En dan ben je op een gegeven moment onvindbaar.
De isolatie versterkt de extremistische opvattingen. Groepen waarvan de leden geïsoleerd
zijn (dus niet ook tot andere groepen met andere waarden behoren), hebben veel macht
om hun morele standaarden op te leggen. In geïsoleerde groepen is de groepscohesie
hoog en ontleent men antwoorden op existentiële vragen (waar leef ik voor, wat zijn de
dingen die het waard zijn om voor te sterven, wat betekent het als ik doodga) aan de
groepsconsensus. De groepsmening over deze zaken wordt enorm krachtig en kan zo
geweld tegen degenen die (in hun ogen) het voortbestaan van de groep bedreigen, gaan
rechtvaardigen (McCauley en Moskalenko 2008).
Een respondent beschrijft dat mensen die nog bindingen met de samenleving hebben, bij-
voorbeeld via werk, in aanraking komen met andere meningen. Bij degenen bij wie die bin-
dingen ontbreken, is het gedachtegoed vernauwd
152 groepen op grote afstand : achtergronden van islamitisch
radicalisme en extremisme
