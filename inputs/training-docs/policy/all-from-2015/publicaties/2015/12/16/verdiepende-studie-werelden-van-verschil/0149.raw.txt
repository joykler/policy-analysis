Er is ook het verhaal van een jongen met een criminele achtergrond, die zoekende is naar
een groep om bij te horen. Deze jongen wordt een keer voorgesteld aan Mohammed
Bouyeri en daar met open armen ontvangen. Dat warme bad beantwoordt volledig aan
wat deze jongen mist.
Die komt dan, nou, waar Mohammed Bouyeri woont, die komt bij hem aan en Mohammed Bouyeri
die staat in zijn deur en die doet zo [maakt het gebaar van een omhelzing] en hij zegt: ‘En toen was ik
verkocht.’ Die was helemaal niet gelovig, maar daarna moest hij om erbij te blijven. Maar hij werd
omhelsd en werd bij iemand, bij die grote meneer, thuis uitgenodigd.
In dit voorbeeld wordt duidelijk dat religie niet de drijfveer van deze jongere was. Jongeren
die een sterke behoefte hebben aan binding, inbedding, een groep om bij te horen en in
opgenomen te worden, kunnen dus ook als gevolg daarvan radicaliseren.
6.6.4 Behoefte aan status en/of het wegpoetsen van een besmet verleden
Een vierde pull-factor die in de interviews werd genoemd, was de mogelijkheid om een
nieuwe start te maken, waarbij de jongere een hogere status kan bereiken. Een lage status
houdt niet alleen verband met een maatschappelijk stigma of een gebrek aan maatschap-
pelijke stijging. Het gaat ook om zaken die als ‘oneervol’ worden beschouwd en daarom
schaamte met zich meebrengen. Voor jongens gaat het dan vaak om crimineel gedrag, bij
meisjes om seksueel gedrag. De aansluiting bij een radicaal islamitische groep kan een
mogelijkheid zijn om een besmet verleden weg te poetsen. Jongeren met een crimineel
verleden kunnen ‘strijders’ worden, die als martelaar toch nog het paradijs kunnen berei-
ken. Meisjes kunnen als moeder bijdragen aan het stichten van een islamitische staat, door
kinderen te krijgen en deze op te voeden in de ideologie van de radicale islam. De radicale
islam biedt jongeren zo de mogelijkheid om een bepaalde status te bereiken, waar men
eerder geen toegang toe had of geen mogelijkheid zag die toegang te bereiken: ‘Een beetje
van zero to hero, hè, vandaag ben ik een loser, morgen ben ik een held: de leeuw van de
islam.’
De propaganda vanuit radicaal islamitische groepen is ook op deze statusverhoging
gericht. Ronselaars kunnen bijvoorbeeld vertellen:
Je bent geen loser, je bent geen K-Marokkaan. Nee, jij bent de vanguard of the Islamic Nation.
En voor weinig geld ga je daarheen en dan heb je een baan en misschien een vrouw… En dan hebben
we het hier over een paar duizend Europeanen, maar er zijn duizenden uit Tunesië die nooit kunnen
gaan trouwen. Daar speelt ook hetzelfde, want die hebben geen inkomen, die hebben geen werk. Bij
IS verdienen ze 400 of 250 euro per maand. [Ze krijgen alles:] vrouw, huis, toekomst, status, zin-
geving: prachtig! Ook voor deze jongens [uit Nederland] geldt dat. [Eerst] hang je daar rond in Delft
en 24 uur later zit jij in Aleppo en dan ben je de vanguard of the Islamic Nation. Wel, je kunt ook
een auto stelen en je kunt ook een grote deal hebben met drugs, maar zo’n statusverhoging krijg je
echt in 24 uur anders nooit.
148 groepen op grote afstand : achtergronden van islamitisch
radicalisme en extremisme
