7.4.2 Redenen voor homogeniteit en heterogeniteit in sociale contacten
Uit de gesprekken met de Turks-Nederlandse jongeren komen verschillende omstandig-
heden naar voren die de samenstelling van hun sociale contacten en het (over het alge-
meen) toenemende homogeen Turkse karakter van de primaire vriendenkring in de hand
werken. De omstandigheden die zij noemen, hebben betrekking op hun omgeving en
levensstijl, en hebben daarnaast te maken met ervaringen van acceptatie en een natuur-
lijke, vanzelfsprekende verstandhouding.
Omgeving en levensstijl
De omgeving waarin jongeren opgroeien, speelt op verschillende manieren een rol. Onder
die omgeving valt de ‘kleur’ van de buurt waarin de jongeren zijn opgegroeid, van de scho-
len waar ze op zaten en de opleidingen die ze volg(d)en, maar betreft ook de mate waarin
levensstijl en hobby’s hen al dan niet met andere etniciteiten en religieuze stromingen in
contact brengen.
Het heeft ook te maken met de omgeving waarin je woont, waar je studeert. Als ik nou
jv12
zelf kijk naar mijn jeugd. Ik zat zelf op een katholieke basisschool en die was ook multi-
cultureel. Ik was heel erg goed bevriend met bijvoorbeeld een Chinees of een Marokkaan.
Middelbare school werd dat meer Turks, omdat de omgeving ook uit meer Turkse leerlin-
gen bestond. En als je naar de universiteit gaat, dan heb je veel meer diversiteit. Heb je
ook veel meer autochtonen en daar kom je ook [mee] in contact.
Er zijn ook respondenten die andersom redeneren, zoals jv45, die haar primair Turkse
vriendengroep verklaart uit de omstandigheid dat ze is opgegroeid in een buurt waar maar
twee Nederlandse gezinnen woonden en naar scholen is gegaan waar nauwelijks
Nederlanders aanwezig waren.
Naast de specifieke kenmerken van de buurt en de scholen waar de Turks-Nederlandse
jongeren opgroeien, beïnvloeden de levensstijl en hobby’s de samenstelling van hun pri-
maire en secundaire kring van sociale contacten. Zo zijn er jongeren die te kennen geven
slechts enkele goede vrienden te hebben, voldoende te hebben aan hun (soms
omvangrijke) familie, of hun tijd hoofdzakelijk met jongeren in de moskee door te brengen.
Daartegenover staan jongeren die meer ‘uithuizig’ zijn en zich bijvoorbeeld door sport-
activiteiten in netwerken begeven waar ze een meer heterogene vriendengroep aan over-
houden. Respondent jm10 is daar een voorbeeld van. Hij geeft aan hoe de activiteiten die
hij onderneemt, bepalen met wie hij op dat moment contact heeft:
Als jij bijvoorbeeld gaat voetballen, dan heb je bepaalde vrienden met wie jij voetbalt.
jm10
Wil je naar de film, dan heb je bepaalde mensen die echt geïnteresseerd zijn in films. […]
Vroeger had je een standaardgroep met wie je omging en met diegenen deed je alles. Nu
is het bij mij althans, heb ik diverse soorten vrienden en afhangende van de interesses of
van wat ik op dat moment wil doen, bel ik een persoon.
Het veranderen van levensstijl en de sociale activiteiten die daarmee gepaard gaan, dragen
bovendien bij aan het op termijn kleiner en homogener worden van de sociale kring. Dit
188 ‘nooit nederlander genoeg ’
