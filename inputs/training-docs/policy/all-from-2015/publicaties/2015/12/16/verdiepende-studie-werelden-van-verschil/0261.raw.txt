goedbedoeld advies in de trant van ‘trek het je niet aan’ niet kunnen opvolgen. Het kwaad
is immers al geschied.
Voor mij was het de eerste keer en hopelijk ook de laatste keer. Ik vond het heel bijzonder.
vh
Ik zat toen in Amstelveen, ik kwam terug van bijles geven. Iemand opende dus in de winter
haar raam en toen riep ze hele nare dingen en ondertussen ook van: ‘Weg jij!’ Terwijl ik
aan het telefoneren was. Maar ik wil wel zeggen: een andere vrouw was haar hond aan het
uitlaten en zei ze: ‘Let er niet op.’ Dus ik dacht wel: ‘Er zijn ook nog normale mensen.’ Dat
was wel even schrikken voor mij.
vh Ik heb ook wel eens dat soort gesprekken met mensen van Nederlandse afkomst: ‘Wilders,
daar moet je niet op letten.’ Dan denk ik: ‘Ja, dat is makkelijk gezegd.’ Bij diegene waar ik
misschien straks zit voor een sollicitatiegesprek, die stemt misschien op Wilders. Dat weet
je niet. Het is te makkelijk gezegd van: je moet er niet op letten. Het is wel echt aanwezig.
Daar waar het eerst onderhuids was, wordt het steeds meer zichtbaar en geoorloofd. Het is
normaal, je mag het zeggen. De politiek zegt het ook.
8.5.2 Op afstand gezet op mesoniveau
Sollicitaties en werk
Marokkaans-Nederlandse jongeren hebben over het algemeen geen al te beste positie op
de arbeidsmarkt: de werkloosheid is hoog in vergelijking tot andere groepen (Andriessen et
al. 2012; Huijnk et al. 2014). Dat heeft verschillende oorzaken: minder hoogopgeleiden,
minder goede netwerken, mogelijk andere attitudes tegenover werk en werk zoeken, en
discriminatie. In de focusgroepen horen we terug dat werk vinden voor de meeste jonge-
ren een moeizame onderneming is. Vooral voor de laag- tot middelbaar opgeleiden: onder
onze respondenten met een laag of middelbaar opleidingsniveau zijn er verschillende die
werkloos zijn, die onder hun niveau werken of die (mogelijk uit schaamte) zich niet duide-
lijk uitlaten over werk en opleidingsniveau. Een aantal van hen geeft aan dat ze weten hoe
ze in die slechte arbeidsmarktpositie terecht zijn gekomen: ze zijn arbeidsongeschikt, ze
hadden hun opleiding moeten afmaken of ze kunnen geen Verklaring omtrent Gedrag
(vog) voorleggen aan een belangstellende werkgever omdat ze ‘fouten hebben gemaakt
toen ze jonger waren’. Een vrouw die haar baan verloor omstreeks de tijd dat ze haar eer-
ste kind kreeg, geeft aan dat ze zich dan maar eerst op het moederschap heeft toegelegd.
Nu ze weer aan het werk zou willen, blijkt het herintreden niet gemakkelijk, vooral omdat
ze zich wil omscholen om in een andere sector aan het werk te kunnen dan voorheen.
De hoogopgeleide respondenten zijn (voor zover ze klaar zijn met hun studie) aan het werk
in banen op hun niveau. Toch hebben veel respondenten, van alle opleidingsniveaus, erva-
ring met afwijzingen min of meer expliciet op grond van hun etnische of religieuze achter-
grond. Daardoor hebben ze allen het gevoel extra hindernissen te moeten overwinnen om
aan het werk te komen en zich extra te moeten bewijzen binnen hun baan, in vergelijking
tot autochtone Nederlanders.
Je hebt niet evenveel kans als een Nederlander. Je hebt wel kans, maar de kans is héél
ml5
miniem. Dat is al een groot verschil. Dus [je] zal extra moeten inzetten.
260 met twee maten gemeten
