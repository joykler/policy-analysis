2007; Nesdale 2002). De sociaal-emotionele binding kan toenemen wanneer migranten
meer autochtone vrienden in hun persoonlijke netwerk hebben (Agirdag et al. 2011;
Lubbers et al. 2007; Nesdale 2002; Phinney et al. 2006; Sabatier 2008; De Vroome et al.
2014). Positieve sociale contacten verhogen de ervaren acceptatie van migranten, waar-
door de ontvankelijkheid om bij de ‘andere’ groep te willen horen en het gevoel erbij te
horen worden vergroot (Agirdag et al. 2011; Pettigrew en Tropp 2006). Negatieve sociale
interacties en ervaringen kunnen tot het tegenovergestelde leiden. Ze kunnen er zelfs voor
zorgen dat er een negatieve emotionele band met de ontvangende samenleving ontstaat
Ten slotte zijn ook de emotionele en culturele afstand tot de samenleving nauw verbonden
(Brown en Zagefka 2011; Liebkind 2006; Phinney 1990). De ontvankelijkheid voor culturele
beïnvloeding is voor een deel afhankelijk van de emotionele band die men met herkomst-
groep en ontvangende samenleving heeft. Migranten die zich sterker nationaal identifice-
ren, zijn ontvankelijker voor culturele beïnvloeding en zijn sterker geneigd om vervolgens
in lijn met groepsnormen en opvattingen te handelen dan migranten die zich niet of
nauwelijks nationaal identificeren (Turner et al. 1987). Omgekeerd kan de culturele afstand
tussen groepen culturele conflicten en negatieve beeldvorming versterken, met minder
emotionele vereenzelviging als gevolg. De perceptie dat twee culturen onverenigbaar zijn,
is gerelateerd aan meer groepsdreiging, met een verlaagde nationale identificatie als
mogelijk gevolg (Stephan en Stephan 2000; Zagefka en Brown 2002).
Op afstand
In dit hoofdstuk zijn we op verschillende individuele dimensies van de sociaal-culturele
positie ingegaan. De drie toegelichte dimensies van sociaal-culturele positie zijn vooral
ontleend aan de integratieliteratuur. Interessant is dat de modellen uit de integratie-
literatuur sterk lijken op modellen die worden gebruikt om maatschappelijke tegen-
stellingen of verschillen te onderzoeken. Ze stammen uit een Weberiaanse traditie, met
onderscheid in een economische, sociale en politieke dimensie (Bovens et al. 2014; Elchar-
dus 2012; Vrooman et al. 2014). Belangrijke elementen in de sociale dimensie komen over-
een met wat wij in ons onderzoek de sociaal-culturele positie noemen, met aandacht voor
aard en omvang van sociale contacten, verschillen in opvattingen en identificatie.
Dergelijke indelingen worden bijvoorbeeld gebruikt om verschillen tussen opleidings- of
leeftijdsgroepen vast te stellen. Hoewel wij ons specifiek op de afstand tussen autochtonen
en migranten richten, zijn de drie dimensies dus ook inzichtelijk om de afstand tussen
andere typen groepen (bv. naar religie, opleiding of leeftijd) in beeld te brengen.
In hoofdstuk 4 zullen we empirisch vaststellen op welke wijze de dimensies met elkaar
samenhangen. Onze aandacht gaat in het bijzonder uit naar de vraag in hoeverre er sprake
is van een cumulatie van posities op deze dimensies. Tegen de achtergrond van het con-
cept ‘sociaal-culturele afstand’ bezien we in hoeverre er binnen migrantengroepen
personen zijn te onderscheiden die geen of nauwelijks contact hebben met de autochtone
bevolking, die de basiswaarden van de bredere samenleving afwijzen en die zich niet iden-
tificeren met de ontvangende samenleving. Dit alles bestuderen we in relatie tot de ban-
den met de eigen herkomstgroep.
46 groepen op afstand : conceptualisering
