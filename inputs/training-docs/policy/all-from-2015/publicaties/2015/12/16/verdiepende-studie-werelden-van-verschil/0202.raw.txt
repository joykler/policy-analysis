Veel Turks-Nederlandse jongeren verwijten de media een eenzijdige negatieve bericht-
geving over migranten en moslimgroepen. Dit leidt onder de jongeren tot frustratie en een
groot wantrouwen tegenover de Nederlandse en westerse media in het algemeen. Zo zegt
respondent jm15 dat hij:
[…] zelf ook totaal niet blij [is]met het beeld van wat in de media over de islam wordt
jm15
geschetst. Dus we worden continu aangevallen.
Ook ten aanzien van de situatie in Turkije vindt menig jongere de Nederlandse media (te)
negatief.
Waarom steeds maar negatief nieuws, negatief, negatief, negatief. Terwijl er gewoon,
jm40
tenminste de laatste dertien jaar, zo veel positieve dingen [in Turkije] zijn gebeurd. Bij-
voorbeeld de staat bestaat al 95 jaar, of 92 jaar, wat er in die [tijd] is gebeurd, qua ver-
nieuwingen, vliegvelden en blablabla, is in de laatste dertien jaar gebeurd. Zoveel posi-
tieve dingen. Wat zie je? Wat lees je? Ja, [Erdoğan] is dictator en die is dat, en die is dit
[…] Dan denk ik bij mezelf: ‘Waarom doe je dat?’ En automatisch iedereen die De Tele-
graaf leest, of de Volkskrant, wat dan ook, die wordt automatisch een soort tegen-
stander. ‘Ja, zie, weer die dictator van jullie,’ bijvoorbeeld.
De eenzijdige en overwegend negatieve toon rondom berichtgeving over de islam in de
Nederlandse (social) media leidt er onder de Turks-Nederlandse jongeren toe dat ze hun
informatie ook uit de Turkse en andere internationale (social) media selecteren. Voor som-
mige jongeren betekent dit dat ze de negatieve berichtgeving in de Nederlandse media
overslaan om geen rancune tegen de Nederlandse samenleving te ontwikkelen.
Als je kijkt dan ook naar de opmerkingen, onder zo’n artikel, bij nu.nl bijvoorbeeld,
jm39
dat lees ik al helemaal niet. Na drie opmerkingen stop ik ermee, want dan begin je ook
helemaal een soort afkeer te krijgen tegenover de samenleving. En dat wil ik al helemaal
niet.
De ‘hypocriete’ houding van media en politiek
Turks-Nederlandse jongeren wijzen erop dat hun ervaringen met anders behandeld wor-
den ook tot uitdrukking komen in wat zij benoemen als het ‘met twee maten meten’ door
politici en media. Hierbij wordt hetzelfde gedrag door politici en in de media op een ver-
schillende manier beoordeeld, afhankelijk van of het gedrag niet-moslims of moslims
betreft. Zo’n hypocriete houding vindt bijvoorbeeld, zo constateren de jongeren, plaats in
de context en nasleep van aanslagen, bij de interpretatie van de vrijheid van menings-
uiting, bij het weren van islamitische sprekers in Nederland en bij de deelname aan de isla-
mitische strijd in het buitenland. Wat de aanslagen betreft, is er een breed gedragen bele-
ving dat als een moslim een aanslag pleegt, zoals bij het tijdschrift Charlie Hebdo in Parijs, de
westerse media dat vooral toeschrijven aan het islamitisch geloof, waarna er van moslims
wordt verwacht daar publiekelijk afstand van te nemen. Onrecht en geweld dat uit wes-
terse kringen komt, of zich tegen moslims keert, krijgt volgens deze jongeren een andere
behandeling. Zo halen veel Turks-Nederlandse jongeren de Noor Anders Breivik en de
201 ‘nooit nederlander genoeg ’
