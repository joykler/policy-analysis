mate waarin de overheid culturele diversiteit onderschrijft, wordt in de literatuur verbon-
den aan de sociaal-culturele afstand van migranten (Bourhis et al. 1997; Phinney et al.
2001; Sabatier 2008). Het interactief acculturatiemodel van Bourhis et al. (1997) stelt dat
migranten zich meer gewaardeerd voelen wanneer ze niet worden gedwongen om zich aan
te passen. Een context waarin aandacht is voor multiculturalisme – het waarderen en
ondersteunen van culturele diversiteit (Arends-Toth en Van de Vijver 2003) – biedt voor
migranten meer mogelijkheden om een gevoel van verbondenheid en gezamenlijkheid te
ontwikkelen dan een omgeving waarin conformeren aan de dominante normen en waar-
den wordt geëist (Berry 1997). Dit laatste kan juist tot het tegenovergestelde leiden van
wat men beoogt: terugtrekking in de eigen etnische kring en het afwijzen van de normen
en waarden van de ontvangende samenleving.
Wanneer migranten het gevoel hebben niet als lid van de ontvangende samenleving te
worden geaccepteerd, kan dit ertoe leiden dat ze zich sterker op de etnische groep en min-
der op de ontvangende samenleving richten (Schmitt en Branscombe 2002; Verkuyten en
Martinovic 2012). Een negatief maatschappelijk klimaat kan zich vertalen in ervaringen van
discriminatie. Discriminatie hoeft niet persoonlijk te worden ervaren om gevolgen voor de
sociaal-emotionele band met de ontvangende samenleving te hebben. Discriminatie-
ervaringen leiden volgens onderzoek niet alleen tot een sterkere gerichtheid op de eigen
etnische groep, maar ook tot een sterkere voorkeur voor cultureel behoud (bv. Ward et al.
2001).
Onderzoek heeft aangetoond dat autochtonen een hiërarchie aanbrengen in de verschil-
lende migrantengroepen (o.a. Hagendoorn 1995). Groepen die lager in de hiërarchie staan,
hebben sterker te maken met negatievere stereotypering en processen van uitsluiting
(Snellman en Ekehammar 2005). Marokkaanse Nederlanders staan onder aan de ‘etnische
hiërarchie’ in de ogen van autochtone Nederlanders (Dagevos en Huijnk 2014; Hagendoorn
1995). Ze voelen deze sociale afstand dan ook duidelijk. Uit meerdere onderzoeken komt
naar voren dat vooral in Nederland geboren (dus tweede generatie) Marokkaanse
Nederlanders zich hier niet geaccepteerd voelen. Dit kan zich uiten in het ervaren van dis-
criminatie, maar vaker wordt dit in onderzoeken geassocieerd met het ‘niet mogen inte-
greren’ (De Koning 2008; Omlo 2011; Van der Welle 2011). Veel Marokkaans-Nederlandse
jongeren geven aan dat het door autochtonen niet wordt geaccepteerd als ze zich
Nederlands noemen, terwijl ze zich wel zo voelen. Men blijft hen altijd zien als ‘Marokkaan’
– met bijbehorende negatieve associaties. Voor Marokkaanse Nederlanders geldt, ogen-
schijnlijk sterker dan voor andere groepen, het gevoel dat de groepsgrenzen voor hen van
buitenaf gesloten zijn. Terwijl Turkse Nederlanders voorheen ook laag in de etnische hiërar-
chie stonden, lijkt de sociale afstand ten aanzien van deze groep in de loop der jaren klei-
ner geworden. Antilliaanse Nederlanders staan daarentegen op een tweede plek van
onderaf: de houdingen ten aanzien van deze groep zijn iets minder negatief dan de hou-
ding tegenover Marokkaanse Nederlanders(Dagevos en Huijnk 2014; Huijnk en Dagevos
2012). Het meest positief wordt gedacht over de Surinaamse Nederlanders.
66 eerder onderzoek naar sociaal -culturele afstand
