meer geaccepteerd, vooral binnen migrantenwijken. Respondent jv43 contrasteert haar
negatieve ervaring op de middelbare school in een kleine gemeente met weinig autochto-
nen met de ervaringen die ze nu heeft in Amsterdam:
Vooral nu ik in Amsterdam studeer, is het natuurlijk heel anders dan in [kleine gemeente]
jv43
toen. Ja, het is wel zo dat ik mij nu meer tot de Nederlandse samenleving voel, maar
zoals ik al zei, in [kleine gemeente]. Toen ik op de havo zat, daar waren natuurlijk niet zo
veel buitenlanders die de havo deden en toen zat je echt met alleen maar Nederlandse
leerlingen in de klas. Dan val je wel op in de klas. En dan is het wel echt een moment van:
‘Hoor ik hier wel bij?’
Een deel van de jongeren voelt zich als individu uiteindelijk wel geaccepteerd, maar heeft
daarbij toch het gevoel dat ze dit moeten verdienen door zich keer op keer te bewijzen.
Ik doe ook heel veel vrijwilligerswerk bij een voetbalclub. […] Daarvoor zagen de mensen
jm25
je wel, maar die zeiden niet zo veel. Maar nu, na een jaar of twee, die mensen zagen
gewoon wat voor persoon je bent en toen begonnen ze met jou mee te praten. […] Ik ben
ook van mening dat sommige mensen daardoor een heel ander idee hebben ervan
gekregen. Maar wat het wel is, we moeten ons elke keer maar bewijzen dat wij toch
anders zijn en dat vind ik wel jammer. […] Ja, Ik moest mij eerst twee jaar lang bewijzen
[…] dat ik dan, ja hoe zeggen, ze zeggen dan: ‘Ja, jij bent een goeie Turk.’
Dit citaat maakt niet alleen duidelijk dat de Turks-Nederlandse jongeren in dit onderzoek
het gevoel hebben zich te moeten bewijzen om te worden geaccepteerd, maar ook dat als
ze zich eenmaal bewezen hebben, ze als uitzondering worden gezien die de regel bevestigt.
7.5.1 Anders behandeld en niet geaccepteerd worden
De respondenten leggen tijdens de interviews veel nadruk op de ervaring van het anders
behandeld worden en het gevoel onvoldoende te worden geaccepteerd op basis van hun
uiterlijk, naam of gedrag. Zulke ervaringen doen zich voor op drie niveaus: ten eerste in
persoonlijke interacties met anderen (microniveau), ten tweede op het institutionele
niveau in het contact met school, de arbeidsmarkt en formele instanties (mesoniveau) en
ten derde op maatschappelijk niveau, vooral door mediaberichtgeving en politiek (macro-
niveau). Het gaat hier om ervaringen van een minderheidsgroep ten opzichte van de domi-
nante groep in de samenleving. Turks-Nederlandse jongeren delen deze minderheidsposi-
tie met andere migrantenjongeren, maar in het bijzonder met andere moslimjongeren.
We zullen hierna de ervaringen van de Turks-Nederlandse jongeren met de Nederlandse
samenleving op deze drie niveaus beschrijven.
Anders behandeld op microniveau: in persoonlijke interacties
De meeste Turks-Nederlandse jongeren in deze studie hebben weinig moeite om voor-
beelden te geven van ervaringen waarin ze het gevoel hebben gekregen als anders en min-
der te worden gezien dan leeftijdsgenoten. Deze ervaringen betreffen pesterijen of als
racistisch overkomende grappen vanwege de Turkse of islamitische achtergrond, maar ook
195 ‘nooit nederlander genoeg ’
