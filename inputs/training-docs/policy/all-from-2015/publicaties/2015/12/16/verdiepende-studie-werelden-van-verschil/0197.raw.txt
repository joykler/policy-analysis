schijnbaar minder bewuste uitingen van vooroordelen en herhaalde vragen door klas- en
studiegenoten, directe collega’s of vreemden op straat. Respondent jv43 verwijst naar een
aantal voor haar negatieve ervaringen op haar middelbare school die ze als tekenen van
een gebrek aan acceptatie en als pesterijen heeft ervaren:
Bijvoorbeeld dan zat ik in de klas, ik weet nog heel goed, dat was een scheikundeles en
jv43
op een gegeven moment werd de azaan [oproep tot het gebed] afgespeeld en de jongens
begonnen dat heel flauw na te doen van: ‘Kijk, we zijn nu in Turkije en kijk, dit is de
islam.’ Ja, dat soort dingen. Dat raakt natuurlijk wel. Dan wil je er eigenlijk ook niet meer
zijn.
Verder geven meerdere jongeren aan dat ze racistische opmerkingen of ‘grapjes’ te horen
kregen. Respondent jv56 heeft zo’n ervaring binnen haar stage gehad en vertelt daar het
volgende over:
Ik was de enige niet-Nederlandse op de afdeling en dat heb ik best wel gevoeld. […]
jv56
Je merkte het gewoon aan alles. Af en toe van die racistische opmerkingen en zo, maar
dan is het een grapje en als je er wat van zegt, is het een grapje. Maar ze zeggen toch ook
wel dat onder elke grap een kern van waarheid zit. […] Maar je kon er gewoon niks over
zeggen, want dan ben jij weer die allochtoon, dus dat heb ik wel heel erg gevoeld.
Meermalen komt ter sprake dat het ervaren gebrek aan acceptatie het gevolg zou zijn van
een gebrek aan kennis. Jongeren beleven de vragen die hiermee samengaan door het repe-
titieve karakter ervan als storend en als een gebrek aan daadwerkelijke belangstelling. Ver-
schillende jongeren benoemen persoonlijke ervaringen met vragen en vooroordelen van
collega’s over de islam, bijvoorbeeld waar het gaat over het buitenshuis mogen werken
van moslimvrouwen en over de islamitische vastenmaand, de ramadan.
Ik vind persoonlijk dat een groot deel van Nederland, de Nederlanders, die hebben heel
jm82
weinig kennis over de islam. Elke keer tijdens vasten, tijdens ramadan vragen ze van: ‘Ja,
wat mag je wel en wat mag je niet? Mag je water drinken?’ Ik zeg: ’Nee.’ ‘Mag je roken?’
‘Nee.’ […] Ze hebben op het werk drie keer hetzelfde gevraagd van: ‘Als je het echt warm
hebt, mag je dan nog steeds niks drinken?’ Drie dagen achter elkaar van dezelfde per-
soon gewoon dezelfde vraag elke keer gekregen. Op een gegeven moment denk je ook
van: ‘Wat is dit nou?’ Ja, uit respect geef ik gewoon normaal antwoord, maar ja, dan
denk ik ook van…
In sommige situaties krijgen jongeren opmerkingen over dat ze ‘beter’ zijn dan andere
Turkse Nederlanders of moslims.
Daar kan ik me wel aan ergeren. Ze zien je niet als Turk of Marokkaan. […] Ze gaan
jm57
ervan uit dat je een allochtoon bent. En als je […] zegt dat je een Turk bent, dan gaan ze
opeens down en dan zeggen ze: ‘Ja, we hebben ook Turkse bakkerijen, Turkse slagerijen,
Turkse supermarkten, Turken die hebben eigenlijk veel winkels.’ […] Dan vinden ze het
beter dan andere afkomsten. […] Als Turk zijn wij zeg maar het beste.
196 ‘nooit nederlander genoeg ’
