heden (sim) dat in 2010/2011 onder een grote groep moslims is gehouden. De groep die op
alle onderzochte aspecten van religieus gedrag het veelvuldigst participeert (bidden, mos-
keebezoek, religieuze regels naleven), is onder moslims van Marokkaanse, Turkse en
Somalische herkomst het grootst. Deze groep vertoont niet alleen een hoge mate van reli-
gieuze participatie, maar ook een sterke religieuze identificatie. Het geloof speelt een
belangrijke rol in hun leven. Ook zijn ze duidelijk conservatiever over homoseksualiteit en
de rol van vrouwen, en meer ingebed in de eigen gemeenschap. Streng praktiserende mos-
lims zijn vaker van de eerste generatie, ouder en lageropgeleid.
In veel kwantitatief onderzoek wordt orthodoxie opgevat als een geloofsovertuiging die
actief de confrontatie met modernisering en secularisatie zoekt (bv. Phalet en Ter Wal
2004). In veel onderzoeken is dit gemeten als preferentie voor vermenging van religie en
politiek, waarbij religie leidend moet zijn. In de studie Islam in de multiculturele samenleving
(Phalet et al. 2000) stemde 1% van de Marokkaanse, 3% van de Turkse en 4% van de
autochtone jongeren in Rotterdam in met de stelling: ‘Politiek moet enkel en alleen op de
islam/het geloof gebaseerd zijn.’ Studies uit latere jaren vinden hogere percentages, maar
ook de stellingen verschillen. Phalet en Gungor (2004) legden in hun onderzoek de stelling
voor dat de islam boven kritiek verheven moet zijn (42% van de Turkse en 43% van de
Marokkaanse Nederlandse moslims stemt hiermee in). Daarnaast werd de stelling voorge-
legd: ‘Islam en modern leven gaan niet goed samen.’ Hier was 27% van de Turkse en
30% van de Marokkaanse moslims het mee eens. Roex et al. (2010) laten zien dat 43% van
de moslims in Nederland vinden dat de regels van God belangrijker zijn dan de
Nederlandse wetten. Koopmans (2015a) stelt dat 44% van de moslims in een aantal West-
Europese landen een consequent fundamentalistische geloofsopvatting aanhangt.
Meer specifiek gaat het om instemming met de volgende drie opvattingen: gelovigen moe-
ten terugkeren naar de wortels van de islam; er is maar één interpretatie van de Koran en
alle moslims moeten zich daaraan conformeren; en de regels van de Koran zijn belangrijker
dan de nationale wetgeving. In 2006 en 2007 is op grote schaal data verzameld onder
Turkse en Marokkaanse Nederlanders van de tweede generatie in Amsterdam en Rotter-
dam. Uit de resultaten van dit onderzoek blijkt dat deze jongeren vaak vinden dat het
geloof een privézaak is tussen God en de gelovige. De meeste jongeren zijn het niet eens
met de stelling dat religie in de politiek vertegenwoordigd moet zijn en nog minder van
hen vinden dat de islam de enige autoriteit zou moeten zijn (Fleischmann 2011). Overigens
is in het Survey Integratie Minderheden uit 2006 gevraagd of moslims vinden dat moslims
mensen in Nederland tot de islam moeten bekeren: 17% van de respondenten was het
hiermee eens (Dagevos et al. 2007).
Roex et al. (2010) meten in hun studie op basis van zes stellingen de gevoeligheid voor
salafistisch gedachtegoed. Het gaat om vragen die betrekking hebben op gedragsvoor-
schriften uit het salafistische gedachtegoed, bijvoorbeeld of het al dan niet geaccepteerd is
om aanwezig te zijn op plekken waar alcohol wordt gedronken, goud of broekspijpen tot
over de enkels te dragen (voor mannen), of films te kijken waarin blootscènes voorkomen.
Volgens hun bevindingen is 8% van de moslims in Nederland streng orthodox: deze res-
pondenten vinden bepaalde zaken (zoals het luisteren naar niet-islamitische muziek of het
127 groepen op grote afstand : achtergronden van islamitisch
radicalisme en extremisme
