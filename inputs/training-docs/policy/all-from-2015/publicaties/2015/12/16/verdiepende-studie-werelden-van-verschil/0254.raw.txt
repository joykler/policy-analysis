beeld. Jij met die. Omdat de verschillen elkaar niet gaan tegenwerken, maar die verdwij-
nen juist. Dus wij hebben niet zo’n gedachte van, tenminste ik als moslim: ‘Dat zijn
Nederlanders. Dat zijn Turken. Dat zijn Somaliërs. Daar moet je niks van hebben.’ Want
de cultuur is wel weer zo van: als je iemand van je eigen regio gaat trouwen, dat is beter.
Dat is toch wel zo. Maar dan zeg ik: daarom ben ik in eerste instantie moslim. Dan pas
cultuur.
Ouders die misschien nog sterker aan de grenzen van etnische groep of regio in Marokko
vasthouden, maar die ook moslim zijn, kunnen weinig inbrengen tegen kinderen die een-
zelfde geloofsopvatting bij hun partnerkeuze vooropstellen. Dit wil niet zeggen dat we op
korte termijn een flinke toename van het aantal gemengde huwelijken kunnen ver-
wachten: daarvoor is de invloed van ouders en omgeving vaak toch te sterk en er is boven-
dien voldoende aanbod van de meest voor de hand liggende keuze: een moslim met
dezelfde etnische achtergrond. Bovendien staan ook de ouders en omgeving van de
‘andere kant’ van de gemengde relatie in veel gevallen negatief tegenover een gemengde
relatie met een partner van Marokkaanse herkomst (Sterckx 2014).
Bij mij is islamitisch op nummer één en uiteraard de karakters moeten niet zo veel verschil-
ml
len. Je moet met elkaar kunnen opschieten. Sommige [niet-Marokkaanse mannen] die
daarmee problemen hebben, die dan niet met een Marokkaans meisje kunnen trouwen.
Maar het ligt ook aan de vader zelf, hoe ver hij is met zijn geloof. Ik kan een voorbeeld
noemen. Je hebt een praktiserende vader, die zal veel sneller ook naar de nummer één
kijken, naar de islamitische kant. Als die persoon haar religieuze plichten doet, dan is dat
voor hem eigenlijk al voldoende. En als je een vader hebt die iets minder met geloof bezig
is, ja, die praktiseert niet op een hoog niveau, die zal dan naar de cultuurkant vallen. Die
zal zeggen: ‘Kijk eerst om je heen. Neem beter een Marokkaan.’ Of in de Marokkaanse
cultuur heb je ook nog de verschillen zelf.
8.4.4 Tussenconclusie
De sociale afstand van de jongeren van Marokkaanse herkomst in ons onderzoek evolueert
met de levensfase waarin de jongeren zitten. In de basis lijkt de afstand niet zo groot: de
meesten hebben gemengde vrienden- en kennissengroepen, zitten op gemengde scholen
en hebben een gemengde werkomgeving. Tegelijkertijd zien we dat juist in de levensfase
waarin onze respondenten zitten (adolescenten en jongvolwassenen) hun netwerken
etnisch homogener worden. De gemengde contacten spelen zich vooral af in het kader van
de opleiding. ‘Vrijetijdscontacten’ en hechte vriendschappen hebben de jongeren vooral
met herkomstgenoten. Dat komt doordat de leefstijlen van de jongeren van verschillende
herkomst en vooral die van gelovige en niet-gelovige jongeren in deze levensfase sterk uit
elkaar beginnen te lopen. En een gedeelde leefstijl is de belangrijkste basis voor een
gemakkelijke en prettige omgang met elkaar. We zien dus dat de jongeren zich voor een
deel uit eigen beweging (en ook als reactie op gevoelens van uitsluiting – zie 8.5.4 terug-
trekken in eigen kring en vooral optrekken met mensen met een gelijkaardige leefstijl en
wereldbeeld.
253 met twee maten gemeten
