(‘etnisch verraad’). Wanneer kinderen tekenen van interesse in de religie vertonen, kan dat
door ouders als een geruststellend teken worden opgevat. De belangstelling wordt opge-
vat als een teken dat ouders het kind niet zijn verloren, dat er nog een verbinding bestaat
tussen de waardeoriëntaties van ouders en kinderen. In eerste instantie kunnen ouders
dan de religieuze belangstelling van hun kinderen toejuichen en stimuleren (Buijs et al.
2006).
Een verdieping in het geloof kan echter ook allerlei vragen met zich meebrengen, mede
gevoed door een onderzoekende houding die op school wordt aangemoedigd. De ouders
hebben op deze vragen niet altijd antwoorden. Enerzijds omdat zij uit tradities komen
waarin die onderzoekende en kritische houding minder vanzelfsprekend is, anderzijds
omdat ze de kennis waarnaar de jongeren op zoek zijn ontberen (De Koning 2008; Pels
2014). Jongeren kunnen dan elders op zoek gaan naar de antwoorden en dan op het radi-
cale gedachtegoed stuiten:
De jongeren hebben vaak een bredere kennis dan dat de ouders dat vaak hebben. Toen ik
R
jong was, keek ik echt tegen mijn ouders op. Doordat die jongeren van tegenwoordig al
meer kennis meekrijgen op school, beheersen ze de Nederlandse taal vaak beter dan dat
hun ouders dat doen en kijken ze op dat gebied niet meer tegen hun ouders op. Daardoor
is de natuurlijke band niet meer in evenwicht, daar is een breuk in gekomen. Ik denk dat
dat ook meespeelt. Dus ouders kunnen hun kennis niet meer bieden aan de jongeren, en
dan gaan [de jongeren] dus op zoek naar iemand die wel op hun niveau kan praten en
meer informatie aan ze kan geven, over verschillende onderwerpen.
Int: Dus jongeren gaan op zoek naar iemand die wel die vragen kan beantwoorden en die
kunnen dan de pech hebben dat ze iemand tegenkomen die dat met verkeerde bedoelin-
gen doet?
R Precies.
De jongeren zoeken naar antwoorden op internet of stellen vragen aan derden (vrienden,
familie, imams). Op internet is het salafistisch gedachtegoed pregnant aanwezig en ook
daarbuiten heeft deze stroming zich behoorlijk succesvol weten te presenteren als ‘de ware
en authentieke islam’ (Cesari 2013). Er is dus een gerede kans dat antwoorden die jongeren
zoeken in die richting worden gevonden. Bestaande religieuze praktijken worden ver-
volgens aan deze salafistische norm getoetst, wat kan leiden tot het verwerpen van de reli-
gieuze praktijken en gebruiken van de ouders als ‘cultureel bepaald’. In plaats van de
gehoopte verbroedering met hun kinderen via het geloof zien ouders de kloof met hun
kinderen juist groeien.
De ouders wordt de maat genomen op een manier die ze niet kunnen beantwoorden. Dus [er wordt
gevraagd]: ‘Waarom hebben wij die koekjes met ramadan?’ ‘Ja, dat doen we altijd zo. Dat deed oma
ook.’ ‘Ja, maar staat dat in de Koran? Je zegt dat het islam is. Maar pa, je hebt zelf iets bedacht,
[de koekjes] is dus gewoon Marokko, dat is Marokkaans.’
De kloof tussen ouders en kinderen laat zich ook voelen op het gebied van communicatie
tussen hen. Moslimjongeren ervaren een gebrek aan open communicatie met hun ouders:
140 groepen op grote afstand : achtergronden van islamitisch
radicalisme en extremisme
