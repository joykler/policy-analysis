7.3.2 De negatieve houding ten opzichte van IS nader bekeken
De hiervoor geciteerde jongeren die IS en het geweld veroordelen, komen niet alleen uit de
Koerdische groep, maar uit de volle breedte van het palet aan organisaties en bewegingen
dat in dit onderzoek is vertegenwoordigd. Deze gemêleerde groep Turks-Nederlandse jon-
geren noemen voor deze afwijzing verschillende redenen, die met enige abstrahering te
duiden zijn in religieuze, politieke en humanitaire argumenten. Allereerst volgt nu het ant-
woord van een jonge man, die zichzelf presenteert als een Turkse Koerd met een
Nederlands paspoort, op de vraag wat hij van IS vindt:
Ik ben daar zwaar tegen. Vooral omdat dus Koerden ook heel direct zijn getroffen daar-
jm22
door, ben ik daar nog erger tegen, zeg maar. Daarnaast verpesten ze mijn mooie religie.
Dat maakt het nog erger. Dus ik ben denk ik wel een van de grootste tegenstanders
daarvan. […] In de Turkse gemeenschap wordt dat naar mijn mening niet geaccepteerd,
isis. De enige manier waarop ze het zouden accepteren, is dat ze dan gewoon zeggen
van: ‘Ja, kijk, er is een gemeenschappelijke vijand. De Koerdische terroristen worden
doodgeschoten. Daarom vind ik het niet erg.’ Behalve dat kan ik geen punt vinden
waarvan wij zouden zeggen: ‘Ja, wij accepteren het.’
De Turks-Nederlandse jongeren zijn vanuit hun religieuze overtuiging of ideologische posi-
tie pertinent tegen IS. Afhankelijk van hun etnische identificatie betreft dit een volledige
afkeur, zoals in het geval van Koerden die het directe slachtoffer van IS zijn, of wordt IS
door een deel van de jongeren in relatie tot het conflict tussen Koerden en Turken als het
minste van twee kwaden gezien.
Veel respondenten gaan in tegen de claim van IS dat zij ‘de ware islam’ zijn. De Turks-
Nederlandse jongeren die binnen de islam zijn gesocialiseerd en vaak islamitisch onderwijs
hebben genoten, kennen een andere islam en distantiëren zich op allerlei manieren van
deze wrede IS -versie van de islam.
Wij volgen hier natuurlijk koranlessen, wij hebben zelf ook wel thuis, alle drie wel, de
jm19
Nederlandse vertaling daarvan en met de imam samen lezen we dat door. Wat daar in
staat, komt echt helemaal totaal niet overeen met wat die gasten daar doen. Het is
gewoon… Zij doen… Zij gebruiken de naam islam, maar de uitvoering dat is gewoon…
[…] Het komt gewoon niet overeen met ons geloof, maar ja, die indruk krijgen de wes-
terse landen niet. Die…
jm20 Die denken van: ‘Dat is gewoon islam.’
Om uitdrukking aan hun afkeuring van IS te geven, gebruiken deze jongeren allerlei argu-
menten die ze ontlenen aan de islam die zij kennen en beleven. Voor een deel betreft het
hier verwijzingen naar handelingen en/of producten die binnen de islam verboden zijn
(haram). Zo stellen de Turks-Nederlandse jongeren dat de islam een vrij geloof is en niet
onder dwang kan worden opgelegd aan anderen:
Terwijl islam eigenlijk geen verplicht geloof, maar een vrij geloof is. Je wordt niet ver-
jm82
plicht om het te doen, bijvoorbeeld. Dat juist weer niet. Dus ik kan ook niet iemand het
177 ‘nooit nederlander genoeg ’
