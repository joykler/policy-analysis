gesprekken. De nadruk lag op de Turks-Nederlandse jongeren. Er is gesproken met acht-
tien bestuurders van organisaties en acht sleutelpersonen, en bijna 100 jongeren van
Turkse herkomst hebben deelgenomen aan een groepsgesprek. Bij het onderzoek naar de
Marokkaanse jongeren is er in zeven focusgroepen gesproken met 32 jongeren en zes sleu-
telpersonen. Daarnaast zijn twee focusgroepen op een middelbare school met in totaal
zeventien scholieren georganiseerd.
De jongeren in dit onderzoek verschillen sterk in religieuze affiliatie, van seculier tot salafis-
tisch. In de interviews is ingegaan op de ontwikkelingen in de sociaal-culturele positie van
Turks- en Marokkaans-Nederlandse jongeren, met bijzondere aandacht voor religieus
gemotiveerd geweld en steun voor IS. Dit onderzoek is niet bedoeld om nieuwe cijfers te
leveren, maar gaat dieper in op de achtergronden van de ontwikkelingen in de sociaal-
culturele positie. Daarbij kijken we naar de wederzijdse beïnvloeding tussen de sociale,
culturele en emotionele dimensie van de sociaal-culturele positie en de invloed van onder
andere de beeldvorming in Nederland ten aanzien van moslims en de betekenis van discri-
minatie. De bevindingen van de Turkse en Marokkaanse jongeren worden in twee aparte
hoofdstukken (7 en 8) gepresenteerd.
Onderzoek naar extreme uitingen van afstand: beperkingen
De extreemste vormen van afstand laten zich moeilijk onderzoeken. Personen met
extreme opvattingen of gedragingen zijn niet goed vertegenwoordigd in algemene sur-
veys: zij zijn vaak niet goed zichtbaar en/of niet bereid om mee te werken aan onder-
zoeken. Uit eerder onderzoek naar bijvoorbeeld shariawetgeving (o.a. informele huwe-
lijken) bleek dat ‘er geen goed zicht is op de omvang van het aantal informele huwelijken in
salafistische kringen’ en dat over geheime huwelijken in andere religies slechts oppervlak-
kige kennis beschikbaar is. Kennis hierover is zeer moeilijk te verwerven. Door diverse
onderzoekstechnieken te combineren (o.a. interviews met experts, professionals, jongeren
(van wie sommigen streng gelovig), binnen/buiten de groep) proberen we zo goed
mogelijk vat te krijgen op deze thema’s, maar we zijn ons tegelijkertijd bewust van de
moeilijkheden en beperkingen van de studie naar dit soort onderwerpen.
Aandacht voor diversiteit binnen migrantengroepen
Er is niet alleen variatie tussen, maar ook binnen migrantengroepen. Dit onderzoek pro-
beert daar op verschillende manieren recht aan te doen. Er wordt bijvoorbeeld aandacht
besteed aan verschillen tussen generaties, opleidingsniveaus en religie. In de verdiepende
hoofdstukken 7 en 8 zijn gesprekken weergegeven met een brede vertegenwoordiging van
bestuursleden en jongeren met uiteenlopende achtergronden, uit verschillende religieuze
organisaties en politieke bewegingen, verspreid over Nederland.
Ook met betrekking tot sociaal-culturele afstand is het niet de bedoeling om één label op
een bepaalde migrantengroep te plakken. Bepaalde sociaal-culturele verschijningsvormen
zullen bij bepaalde migrantengroepen nadrukkelijk aanwezig zijn, maar niet alle leden van
36 inleiding en achtergrond
