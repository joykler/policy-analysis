een huwelijk, kunnen sterke groepsnormen dit tegengaan. Deze normen worden bijvoor-
beeld door middel van socialisatie overgedragen van ouders op kinderen (en zo geïnterna-
liseerd), maar normen kunnen ook door middel van sociale druk worden afgedwongen.
Migranten kunnen worstelen met het combineren van gevoelens van betrokkenheid bij de
eigen etnische gemeenschap en het land van vestiging, maar deze gevoelens kunnen ook
goed samengaan. De etnische herkomstgroep kan ten slotte ook een rol spelen in de mate
van culturele aanpassing (Wimmer en Soehl 2014). Een hechte inbedding in de eigen groep
vergroot de kans dat culturele kenmerken van de herkomstgroep behouden blijven, vooral
als dit samengaat met normatieve druk om de eigen cultuur te behouden en om niet te
assimileren (Berry 2001; Horenczyk 1997).
We gaan in deze paragraaf dieper in op hoe ‘etnische’ beïnvloeding kan plaatsvinden.
We kijken hierbij naar de invloed van groepsgenoten in Nederland, etnische organisaties,
eigen regelgeving, het land van herkomst en (social) media. De Nederlandse onderzoeks-
literatuur beperkt zich met betrekking tot deze thema’s voornamelijk tot de Marokkaans-
en Turks-Nederlandse groep. Daar zal deze paragraaf zich daarom ook voornamelijk toe
beperken.
Invloed van groepsgenoten
Een groep kan druk uitoefenen om ervoor te zorgen dat leden zich aan de groepsnormen
conformeren. Sociale identificatie met de groep en conformisme hangen sterk samen:
personen die zich sterker met een groep vereenzelvigen, vinden het belangrijker dat
groepsleden zich op eenzelfde wijze gedragen (Hagedoorn en Sniderman 2004). Confor-
misme komt in alle samenlevingen voor, maar speelt sterker binnen collectivistisch
georiënteerde culturen die door samenwerking en onderlinge afhankelijkheid worden
gekenmerkt (Kim en Markus 1999). De druk tot conformisme kan worden versterkt wan-
neer men in een omgeving woont waarin andere culturele normen dominant zijn.
In groepen waarin een sterke sociale controle heerst, worden normen effectiever doorge-
geven, omdat ze bijvoorbeeld niet alleen in het gezin, maar ook daarbuiten worden
gedeeld en gesanctioneerd (Coleman 1994). Hoe geslotener de groep, des te helderder zijn
groepsgrenzen (wie hoort erbij, wie hoort er niet bij) en gedragsregels. Als gevolg hiervan
kan afwijkend gedrag effectief worden afgestraft. Mensen in de gemeenschap kunnen dat
doen door degene die het gedrag vertoont of diens familie daarop aan te spreken (Staring
et al. 2014). Dit kan ook indirect gebeuren, bijvoorbeeld via roddelen (Van Kerckem et al.
2013; De Vries 1995). Groepsnormen kunnen betrekking op verschillende onderwerpen
hebben, zoals kledingvoorschriften, genderrollen of relatievorming. De keuze voor een
huwelijkspartner kan bijvoorbeeld in meer of mindere mate door de directe sociale
3
omgeving worden opgelegd. Vaak wordt dit gelegitimeerd met een beroep op religieuze
voorschriften (De Koning en Bartels 2005: 61).
In de empirische literatuur over sociale controle springt vooral de Turks-Nederlandse
gemeenschap in het oog. Meer dan bij andere etnische groepen is binnen deze gemeen-
schap sprake van een sterke interne sociale cohesie. Dit uit zich op verschillende manieren.
55 eerder onderzoek naar sociaal -culturele afstand
