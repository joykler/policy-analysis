De sociale dimensie van afstand
Vanuit het integratieperspectief gaat het bij de sociale dimensie om de mate waarin
migranten sociale contacten met de autochtone bevolking onderhouden en in bestaande
sociale netwerken opgaan. Hierbij is van oudsher veel aandacht (geweest) voor huwelijken
tussen migranten en autochtonen. Zo was Gordons huwelijksassimilatie een van de zeven
fasen van assimilatie (Gordon 1964). Vooral in de Verenigde Staten worden gemengde of
interetnische huwelijken gezien als dé graadmeter voor de sociale integratie van migran-
1
tengroepen (Hwang et al. 1997; Lieberson en Waters 1988; Spickard 1991). Ook in veel
andere landen, waaronder Nederland, worden gemengde huwelijken bestudeerd om de
sociale integratie van migranten in beeld te brengen (bv. Kalmijn 1998; 2010; Van Tubergen
en Maas 2007). Het niet of weinig voorkomen van gemengde huwelijken wordt dan gezien
als een teken dat sociale grenzen tussen bevolkingsgroepen blijven bestaan.
Wanneer het niet vaak voorkomt dat leden van verschillende etnische groepen met elkaar
trouwen, hoeft dit overigens niet te betekenen dat ze elkaar niet accepteren. Huwelijks-
patronen zijn bijvoorbeeld ook afhankelijk van de mogelijkheden om elkaar te ontmoeten
en van ‘derde partijen’ uit de directe omgeving, zoals de kerk en de familie (zie ook hoofd-
stuk 3 en Kalmijn 1998). Een gemengd huwelijk hoeft ook niet altijd op wederzijdse groeps-
acceptatie te duiden, bijvoorbeeld wanneer een van de partners zich volledig aanpast aan
de cultuur en opvattingen van de partner. Naast gemengde huwelijken worden ook minder
hechte vormen van sociale interactie, zoals vriendschappelijke contacten of vrijetijdscon-
tacten met buren, als vormen van sociale integratie beschouwd (bv. Brown et al. 2007;
Martinovic 2010; Quillian en Campbell 2003). Deze zijn op het individuele niveau een betere
indicator voor de mate van sociale afstand dan de vraag of iemand gehuwd is met iemand
van een andere herkomstgroep. Ten eerste heeft lang niet iedereen een partner. Daarnaast
sluiten vriendschappelijke contacten binnen en buiten de eigen herkomstgroep elkaar niet
uit, terwijl men (in Nederland) niet tegelijkertijd meerdere huwelijkspartners kan hebben.
Bij sociale contacten is er geen sprake van een ‘afruil’: migranten kunnen zowel (frequent)
sociale contacten onderhouden binnen de herkomstgroep als met autochtone
Nederlanders (zie bv. Huijnk en Dagevos 2012). In dit kader wordt ook het onderscheid
gemaakt tussen bindend (bonding) en overbruggend (bridging) sociaal kapitaal (Putnam
2007). Netwerken binnen de eigen etnische gemeenschap worden ook wel bonding sociaal
kapitaal genoemd. De term verwijst naar sociaal kapitaal tussen mensen die op een of
andere manier hetzelfde zijn (in dit geval door hun etnische herkomst). Dit in tegenstelling
tot bridging sociaal kapitaal, dat verwijst naar netwerken tussen mensen die niet ‘hetzelfde’
zijn. Bonding en bridging kapitaal sluiten elkaar niet uit. Putnam (2007: 143-144) stelt:
‘Too often, without really thinking about it, we assume that bridging social capital and bonding social
capital are inversely correlated in a kind of zero-sum relationship […] I believe that assumption is often
false. In other words, high bonding might well be compatible with high bridging, and low bonding with
low bridging.’
41 groepen op afstand : conceptualisering
