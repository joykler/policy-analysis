smavh2 Ik heb eenzelfde soort verhaal. Het was een bekende van mij, heel westers gekleed,
Marokkaanse dame, naar opeens een hoofddoek. Dat was ook vanuit het niets,
ze sprak er niet over. Voor mij was dat een verrassing. Eenmaal van een hoofddoek
werd het een ghimaar, dat zijn van die hele lange hoofddoeken. Toen ik haar ging
vragen van: waarom deze verandering? Het was binnen een maand, zo’n verande-
ring. ‘Ja, een broeder, bla bla…’ Ik kende het niet en voor mij was dat een totaal
onbekende wereld. Die zei: ‘Als je wilt, kan je zijn nummer krijgen en dan kan je
whatsappen met hem als je vragen hebt.’ Ik dacht: ‘Wow, doe eens rustig.’ Ik heb
niet gevraagd om z’n nummer, maar ten tweede, blijkbaar zijn jullie zo in een
bepaalde vorm van een relatie, hij wordt gezien als degene met alle kennis. Die is jou
nu aan het vertellen dat dit zogenaamd een goede manier is om te doen. Ze gaf geen
handen meer aan mannen. Dat is allemaal je eigen ding, maar als dat binnen een
maand gebeurt, dan is dat heel alarmerend.
smamm6 Mijn eerste vraag zou zijn: wie is deze persoon en wat voor instelling, instantie… Het
moet aantoonbaar zijn: wie is deze persoon? Waar geeft hij lezingen, in welke trant
en vorm?
smavh2 Maar als je zoekende bent en best jong – ze was 18 – dan val je daarvoor. Dan denk
je: ‘Ik heb al die tijd zogenaamd gezondigd en nu wil ik mijn leven beteren.’
Het frappante aan het verhaal is, deze meid draagt op dit moment geen hoofddoek
meer en ze is weer terug naar ‘old ways’. Dan denk ik bij mezelf: dan was je intentie
ook niet zuiver, dat je denkt: ‘Ik ben oprecht op zoek naar kennis over de islam.’
Maar ergens denk ik dan: ze had maar net die ene verkeerde persoon hoeven te leren
kennen en het had zomaar fout kunnen aflopen.
8.3.4 Charlie Hebdo en andere aanslagen in het Westen
In januari 2015 werden twaalf mensen doodgeschoten op de redactie van het Franse satiri-
sche tijdschrift Charlie Hebdo. Het blad had cartoons over de profeet geplaatst die als kwet-
send werden ervaren. De twee daders waren moslim en noemden zich verdedigers van de
profeet. Na de aanslag vonden er demonstraties plaats waaraan veel mensen meededen.
De publieke verontwaardiging was groot en velen omarmden de slogan ‘Je suis Charlie’.
Wereldleiders spraken zich uit en namen deel aan de demonstraties. De Marokkaans-
Nederlandse jongeren die wij gesproken hebben, keuren de aanslag op Charlie Hebdo niet
goed. Hoewel ze de cartoons over de profeet Mohammed kwetsend vinden, zeggen ze dat
dit geen reden mag zijn om te moorden. Velen wijzen geweld sowieso af en beroepen zich
op het gegeven dat de islam een vreedzame religie is.
De jongeren kijken met een andere bril naar de aanslag dan de doorsnee-Nederlander.
Ze vinden wat er gebeurd is erg, maar ze hebben de (media-)aandacht, extra nieuwsuitzen-
dingen, stille tochten en toespraken tegelijk als overdreven ervaren. Ze zien het als het
zoveelste bewijs dat er met twee maten wordt gemeten. Elders op de wereld sterven er
veel meer mensen, terwijl daar weinig aandacht aan wordt geschonken. Specifiek worden
Syrië, Palestina, Nigeria en Mali aangehaald, evenals de Rohingya-bootvluchtelingen uit
Birma die in het voorjaar van 2015 af en toe in het nieuws kwamen. In al die situaties zijn
243 met twee maten gemeten
