Van migranten wordt gevraagd zich hieraan te conformeren en deze waarden over te
nemen (Duyvendak et al. 2009). Verschillen in culturele inhoud worden steeds meer als
probleem gezien (Houtman et al. 2008 geciteerd in Duyvendak 2011; Koster en Van der
Waal 2006). Daar zit vooral de pijn en de ervaring van uitsluiting volgens verschillende res-
pondenten: de jongeren, die vaak in Nederland zijn geboren en getogen, willen deel uitma-
ken van de Nederlandse samenleving zonder dat ze worden gedwongen hun eigenheid op
te geven. Ze willen een vanzelfsprekend onderdeel van de Nederlandse samenleving zijn,
inclusief hun eigen overtuigingen, meningen en gewoonten. In die wens voelen de jonge-
ren zich gefrustreerd. Dat wordt versterkt wanneer autochtonen laten merken dat ze jon-
geren uit migrantengroepen niet automatisch tot de ‘wij-groep’ rekenen. Hierdoor hebben
de jongeren het gevoel dat ze ondubbelzinnig een kant moeten kiezen en dat er geen
ruimte is voor meer hybride vormen van identiteit.
Een sportleider vroeg een van die jongens: ‘Waar staat eigenlijk in de Koran dat je met vliegtuigen een
flat mag binnen vliegen?’ Nou ja, nergens natuurlijk. Maar ja, wist die jongen ook veel, die had nog
nooit een Koran van binnen gezien. Het leidt enerzijds tot een soort van denken van: ‘Nou ja, mis-
schien moet ik zelf de Koran ook maar eens open gaan slaan, want ik kan niet eens antwoord geven
op deze stomme vragen.’ Maar ook wel een soort idee van: ‘O, waarschijnlijk hoor ik dan tot de andere
partij of zo, want waarom vraag je mij er anders naar?’ En dat idee is wel vrij sterk. Een [van de radi-
cale jongeren] die verwees naar Bush die na 9/11 zei: ‘You are either with us or against us.’
En toen zei die [jongere] van: ‘Ja, against us dat weet ik eigenlijk niet, maar with us zeker niet, dus
dan zal het wel against us zijn.’
Verschillende respondenten benadrukken dat de perceptie van uitsluiting belangrijk is.
Een groot deel van de moslims in Nederland rapporteert discriminatie te ervaren
(Andriessen et al. 2014). Er is echter in verschillende studies geen empirisch verband tussen
persoonlijk ervaren discriminatie en radicaal gedachtegoed aangetoond (Bos et al. 2009;
Wessels en Dijkman 2012). De perceptie van uitsluiting wordt in de propaganda vanuit de
radicale islam gevoed en gesterkt.
Je moet er dus ook rekening mee houden dat dat ook exact de propaganda is die vanuit jihadistische
kringen op die jongeren wordt ingewerkt. Het gevoel van ‘jullie horen er toch niet bij’ wordt voort-
durend gevoed. Als hier Wilders roept: ‘Er moet een verbod komen op een moskeegebouw.’ Dan wordt
dat onmiddellijk geframed als: ‘Kijk, jullie horen er niet bij.’
Deze propaganda dient om nieuwe aanwas te werven.
Er worden ook dingen gezegd die inderdaad inspelen op de behoefte of onvrede van jongeren. Als het
gaat om hoe zij ongelijk behandeld worden en hoe oneerlijk de hele wereld in elkaar zit […] dus op die
manier te werven.
In de propaganda van de radicale islam wordt de centrale stelling (‘de islam wordt gemar-
ginaliseerd en door het Westen met de ondergang bedreigd’) verbonden met persoonlijke
ervaringen van jongeren in West-Europese landen (islamofobie, uitsluiting en discrimina-
tie). Die resonantie speelt volgens Sageman (2014) een belangrijke rol bij radicalisering.
135 groepen op grote afstand : achtergronden van islamitisch
radicalisme en extremisme
