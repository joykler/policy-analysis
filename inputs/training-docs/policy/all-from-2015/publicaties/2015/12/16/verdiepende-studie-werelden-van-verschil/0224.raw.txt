slag liggen en de reacties van de jongeren, komen we in paragraaf 8.5 terug. In deze para-
graaf geven we alleen weer wat het doet met de manieren waarop de respondenten zich
identificeren.
De manier waarop de jongeren zich identificeren, verandert in de loop der jaren. Verschil-
lende respondenten vertellen dat ze tijdens hun puberteit in een identiteitscrisis terecht-
kwamen. Ze worstelden met hun dubbele bindingen; met het feit dat ze zichzelf als
Nederlands beschouwen, maar vaak niet als ‘echt Nederlands’ worden gezien en in het
hokje ‘Marokkaans’ worden geplaatst. Bovendien worstelden ze met het feit dat zij hun
Marokkaanse of islamitische identiteit als iets positiefs beschouwen, maar dat die in het
maatschappelijk debat met veel negatieve dingen (zoals overlast, criminaliteit en moslim-
terrorisme) wordt geassocieerd. Twijfels over de identiteit horen bij de levensfase van de
puberteit, maar nemen bij deze jongeren een andere vorm aan dan bij autochtone jonge-
ren.
Meestal geven de jongeren aan dat ze zich na deze identiteitscrisis meer als Marokkaans
identificeren. Dat heeft te maken met enerzijds het feit dat ze zich meer gaan verdiepen in
hun Marokkaanse wortels die hen onderscheiden van andere Nederlanders en anderzijds
met het feit dat ze vaker in situaties terechtkomen waarin ze ‘op afstand worden gezet’.
Naarmate ze hun kindertijd ontgroeien, krijgen ze vaker te maken met discriminatie, bij-
voorbeeld wanneer ze op zoek gaan naar werk of een stageplek. Voor meisjes begint dat
vaak wanneer ze een hoofddoek gaan dragen en daarom anders worden behandeld, voor
jongens wanneer ze worden geweigerd aan de deur van de discotheek of regelmatig
staande worden gehouden door de politie. Een aantal jongeren ontleent er ook een zekere
‘geuzentrots’ aan om zichzelf als Marokkaans te profileren.
Hoe zou je jouw eigen identiteit omschrijven?
l2
mh2 Ik ben nu 26. Tien jaar geleden voelde ik me echt Nederlander. En dat Marokkaanse,
daar had ik heel weinig mee. Ik weet dat ik er vandaan kwam, ik ging er elk jaar op
vakantie heen. Maar hoe mij dat vormde, viel best mee eigenlijk. […] Maar dat is in de
loop der jaren echt helemaal omgeslagen […] naar 80% Marokkaans en
20% Nederlands.
l1 Waarom is dat?
vh3 Ik denk: naarmate je ouder wordt, je meer op zoek gaat naar je roots. Als je jong bent,
krijg je het van huis uit mee, elk jaar op vakantie, of in het busje of in het vliegtuig.
En verder weet je niks. Maar hoe ouder je wordt, vorm je je identiteit steeds meer.
mh2 Vooral wat *vh3 zei, gewoon wie je bent, je identiteit. Het vormt je, je bloed, je aderen, je
weet het wel. Maar het maatschappelijk klimaat in Nederland heeft daar ook gewoon
aan bijgedragen. Zeer zeker. Je wordt in een bepaald hoekje gedouwd. Als je toch altijd
als Marokkaan wordt gezien… Prima, dan ben ik het ook.
l1 Hoe werd je daarmee geconfronteerd? Heb je daar voorbeelden van, van momenten dat
je gedacht hebt: ‘Ik ben dus blijkbaar toch een Marokkaan?’
mh2 Kleine dingen. Vooral wat je in de media leest. […] Of als je in de supermarkt staat, tasjes
die extra hard worden vastgegrepen. In de avond lopen ze met een boog om je heen. Dat
soort kleine dingen.
223 met twee maten gemeten
