andere verwachtingen in de maatschappij dan de generatie van hun ouders. Moors et al. (2010)
signaleren dat er ‘gevoeligheid voor religieuze orthodoxie’ is bij Somalische jongeren en dat er een
voedingsbodem is voor radicalisering.
 
Bij de Chinese eerste generatie lijken er weer andere processen te spelen. De al wat langer geleden
gemigreerde groep eerste generatie Chinezen, veelal werkzaam in de horeca, kent een relatief
grote sociale afstand tot de Nederlandse samenleving. Ook in termen van identificatie, thuis-
voelen en familiewaarden is sprake van afstand. De groepsgrenzen lijken eerder te zijn ontstaan
door de sterke gerichtheid op economische participatie dan uit het bewust creëren van afstand.
De relatieve openheid ten aanzien van het aangaan van relaties met mensen buiten de Chinese
gemeenschap ondersteunt dit idee net als de positieve beeldvorming over de Chinese groep in
Nederland. De eerste generatie Chinese migranten was voor het overgrote deel werkzaam in de
horeca, en maakte daar (als eigen baas dan wel in loondienst) lange dagen. De beperkte tijd die
overbleef, werd met name gespendeerd aan het gezin, waardoor er weinig tijd overbleef voor
sociale activiteiten of bijvoorbeeld het leren van Nederlands (hetgeen ook niet noodzakelijk was
voor bijvoorbeeld werken in de keuken). Contacten op de werkvloer waren gezien de aard van het
werk veelal binnen de eigen etnische groep als er al sociale contacten waren. Uit verschillende stu-
dies komt naar voren dat binding als ‘Chinezen’ onder Chinese Nederlanders relatief beperkt is,
maar dat men wel sterk gericht is op eigen familie en mensen uit hetzelfde dorp of dezelfde regio
in China.
S.3.3 Achtergronden van radicalisering: interviews met experts en bevindingen uit de
literatuur
De groep radicale moslims zien we als bijzonder geval van een groep op grote sociaal-
culturele afstand. Aan de hand van interviews met experts is nagegaan wat de achter-
gronden van radicaliseringsprocessen zijn. Er is daarbij onderscheid gemaakt in push- en
pull-factoren. Push-factoren verwijzen naar factoren die individuen ontvankelijk maken
voor radicalisering en hen dus als het ware ‘wegduwen’ van het ondersteunen van de
bestaande sociale, politieke en morele orde. Pull-factoren zijn redenen of motieven voor
individuen om zich tot de radicale islam aangetrokken te voelen. Men zoekt bijvoorbeeld
naar zingeving, of naar een groep om bij te horen, of er is een hang naar avontuur.
Push-factoren voor radicalisering
Veel experts wijzen op gevoelens van uitsluiting en discriminatie als een belangrijke reden
voor het waargenomen fenomeen dat jongeren uit migrantengroepen zich van de
Nederlandse samenleving afkeren. Men wijst op discriminatie op bijvoorbeeld school of
arbeidsmarkt, maar belangrijker lijken vormen van sociale en culturele uitsluiting te zijn.
Het gaat om het gevoel apart te worden gezet, het gevoel dat men geen vanzelfsprekend
onderdeel van de Nederlandse samenleving is. Deze jongeren hebben het gevoel dat
sociale en culturele grenzen worden opgetrokken waardoor zij als outsiders worden gezien.
Tegelijkertijd zijn veel jongeren van Turkse en Marokkaanse afkomst in Nederland geboren,
waardoor die ervaren bejegening extra impact heeft.
Deze verklaring voor het ontstaan van afstand komt ook nadrukkelijk naar voren in het
onderzoek dat we voor dit rapport onder jonge Turkse en Marokkaanse Nederlanders heb-
17 samenvatting en slotbeschouwing
