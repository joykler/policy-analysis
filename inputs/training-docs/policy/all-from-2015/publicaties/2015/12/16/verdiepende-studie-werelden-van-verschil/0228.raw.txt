van zo veel gelovige Marokkaans-Nederlandse jongeren (ook van degenen die zichzelf niet
zien als salafist) de salafistische boodschap van het streven naar een zuiverder islamitische
levenswijze doorklinkt (Benyaich en Omar 2014).
De nadruk op het bestuderen en kritisch vergelijken van bronnen en het streven naar
bewust leven en voortdurende zelfverbetering resulteert in een moderne, individualisti-
sche en reflexieve manier van geloven (Beekers 2015; De Koning 2014). Beekers (2015) stelt
in zijn proefschrift dat in Nederland hedendaagse christelijke jongeren en jonge moslims
met een Marokkaanse achtergrond met elkaar gemeen hebben dat ze het leven in een
westerse samenleving – met verleidingen en leefstijlen die haaks op de regels van het
geloof staan – als een uitdaging of een opeenvolging van beproevingen zien waaraan ze
hun geloof scherpen. Ze kiezen heel doelbewust voor een andere leefstijl dan ongelovige
leeftijdsgenoten. Daardoor zetten ze zichzelf wel op afstand van de dominante
Nederlandse jongerencultuur.
De moslimidentiteit komt in de focusgroepen met Marokkaans-Nederlandse jongeren naar
voren als een resistance identity (Castells 1997): een identiteit die het gevolg is van de maat-
schappelijke devaluatie en stigmatisering van een groep – zoals de Marokkaanse
Nederlandse moslimjongeren ondervinden, maar ook als onderdeel van internationale
ontwikkelingen – en die wordt gekenmerkt door het aannemen van normen en waarden
waarmee men zich onderscheidt van de dominante cultuur. De resistance identity stelt de
dragers ervan in staat om eigenheid te behouden en zich te manifesteren wanneer ze het
gevoel hebben dat niet te kunnen op de geijkte manieren als burgers in het publieke
domein. De jongeren zien de moslimgemeenschap als een groep waar ze bij willen horen,
omdat de islam in hun ogen een moreel goede manier van leven voorschrijft. Maar ze heb-
ben ook het gevoel dat hun identiteiten als moslim en burger in Nederland – in elk geval
door de buitenwereld – als oppositioneel worden gezien. Terwijl ze zelf die tegenstelling
niet zo zien, kunnen ze toch het gevoel hebben te moeten kiezen.
[De samenleving] geeft zeg maar een keuze aan van: je bent een moslim of je bent een […]
hm
burger, dat is eigenlijk wat er ongeveer wordt gedaan.
mm Dat kan niet meer samen, dat gevoel heerst al in Nederland. Dus het is óf je kijkt met een
islamitische visie, óf je kijkt met een Nederlandse visie. Dat geeft dan het gevoel van: of je
hoort bij ons, óf je hoort niet bij ons.
De daadwerkelijk salafistische jongeren gaan daarin het verst en stellen de regels van de
islam boven de wereldlijke. Dat uit zich bijvoorbeeld in het feit dat ze principieel niet gaan
stemmen, omdat dat hun niet is toegestaan vanuit het geloof. De salafistische mannen in
ons onderzoek beargumenteren het niet stemmen als volgt:
Wij leven volgens wetten die zijn gemaakt door God. Als wij gaan stemmen, gaan wij in
mh4
principe akkoord met wetten die gemaakt zijn door de mens. Dan nemen wij wetten die
zijn gemaakt door de mens boven die gemaakt zijn door God. Dat is het idee [achter niet
gaan stemmen]. Er zit meer achter, maar dit zijn mijn eigen woorden. Dan hebben wij
situaties waarin het voor ons verplicht kan zijn om te stemmen. Dat bestaat ook nog.
Maar dat is een discussie voor dat moment. Laat ik een voorbeeld noemen: wij mogen
227 met twee maten gemeten
