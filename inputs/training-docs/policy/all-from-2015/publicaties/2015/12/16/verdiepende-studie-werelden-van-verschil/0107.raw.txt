behoren. Ook structurele posities (zoals betaald werk en een hoger inkomen) maken de
kans om tot deze categorie te behoren kleiner. De toegang tot werk biedt de gelegenheid
om in contact te komen met autochtonen, de taal en gewoonten te leren en creëert boven-
dien voorwaarden om een band met de ontvangende samenleving op te bouwen. Een ster-
kere religieuze oriëntatie daarentegen vergroot de kans om tot de categorie ‘segregatie’ te
behoren. Religieuze verschillen tussen groepen gaan vaak met culturele verschillen
gepaard, die weer van invloed kunnen zijn op wederzijdse contacten en processen van
identificatie.
Hoewel lageropgeleiden en migranten van de eerste generatie verhoudingsgewijs vaak tot
de categorie ‘segregatie’ behoren, zien we dit niet terug wanneer rekening wordt gehou-
den met andere kenmerken. Indirect is er wel een verband, bijvoorbeeld via de beheersing
van de Nederlandse taal, de wijk waarin men woont en de structurele positieverwerving.
Daarnaast kan de integratieparadox van invloed zijn. Het zijn juist de hoogstopgeleiden
migranten die (groeps)discriminatie ervaren, negatiever oordelen over autochtonen en die
zich afgewezen voelen door de ontvangende samenleving (zie bv. Gijsberts en Vervoort
2009), bijvoorbeeld door meer negatieve ervaringen met de autochtone bevolking en/of
een grotere bewustwording van de mate van etnische ongelijkheid.
Ook wanneer rekening wordt gehouden met achterliggende kenmerken zoals opleiding,
religie en Nederlandse taalbeheersing zijn de Turkse Nederlanders het sterkste vertegen-
woordigd in de categorie ‘assimilatie’ en de Antilliaanse groep het minst vaak. Deze ver-
schillen kunnen mogelijk worden toegeschreven aan specifieke groepsprocessen
(zie hoofdstuk 3). Die hebben we hier niet goed kunnen analyseren; het onderzoek heeft
zich gericht op individuele verklaringen voor sociaal-culturele afstand.
Van de tweede generatie Turkse en Marokkaanse Nederlanders behoort 5% tot de cate-
gorie ‘segregatie’. Dit is relatief een kleine groep, maar absoluut gezien gaat het om dui-
zenden (jonge) Nederlanders, die zich dus nauwelijks verbonden voelen met Nederland en
bijna geen contact hebben met autochtone Nederlanders. Ook de tweede generatie oor-
deelt doorgaans ongunstig over het maatschappelijk klimaat en de kansen in Nederland.
De (hoogopgeleide) tweede generatie stelt met nadruk (ervaren) discriminerend gedrag en
belangrijke waarden aan de orde. Zij laten meer dan voorheen hun stem horen om te laten
weten dat ze als volwaardig burger van dit land willen worden beschouwd. Dit kan tot ver-
schillende gedragsreacties leiden: naast dialoog en betrokkenheid zien we ook separatie en
rebellie (Dagevos en Huijnk 2014). In de verdiepende hoofdstukken 6 tot en met 8 komen
deze thema’s uitgebreider aan bod.
Gevolgen van sociaal-culturele afstand
Tussen de sociaal-culturele categorieën zijn er grote verschillen in posities en houdingen op
andere domeinen. Bijna op alle terreinen nemen de categorieën ‘etnisch geïsoleerd’ en
‘segregatie’ de minst gunstige positie in, ook wanneer rekening wordt gehouden met
achterliggende factoren zoals leeftijd, taalbeheersing, religiositeit en opleiding. Migranten
in deze categorieën geven het vaakst aan dat hun gezondheid slecht is, dat ze ongelukkig
zijn en dat hun leefsituatie in vergelijking met andere mensen er slechter aan toe is. Onder
106 sociaal -culturele categorieën : migranten op afstand
