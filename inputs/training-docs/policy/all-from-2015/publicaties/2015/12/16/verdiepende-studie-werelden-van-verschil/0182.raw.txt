hun verhouding tot bestaande Turkse conflicten en scheidslijnen. Deze wijze van positione-
ren geldt evenzeer voor de alevitische en Koerdische jongeren, die vanuit hun wereldbeeld
ook een oordeel hebben over wat zich in Syrië afspeelt.
De geïnterviewde Koerdische jongeren hebben geen enkele sympathie voor IS. Deze hou-
ding hangt samen met hun houding ten opzichte van de pkk, een beweging waarvan ze de
noodzaak inzien. Ook getuigen deze jongeren van een groot wantrouwen ten opzichte van
de Turkse overheid, die naar hun idee niet bereid is het conflict met de Koerden en de pkk
in het bijzonder op een democratische manier op te lossen. Tegelijkertijd komt uit de
gesprekken naar voren dat ze grote moeite hebben met het terroristische label dat op de
pkk is geplakt:
Dat frustreert ons ook, dat de pkk op de terroristenlijst staat. Want een terrorist, dat is
jv65
een groep die uit het niets komt en mensen gaat neerschieten, snap je. isis of zo, oké, dat
is terrorisme, maar daarom accepteren wij niet dat de pkk bijvoorbeeld op de terroristen-
lijst staat.
Dat jongeren met een Koerdische achtergrond een sterk negatief beeld van IS hebben,
koppelt een van de deskundigen direct aan de politieke verhoudingen in Turkije:
Nederlandse Koerden zijn over het algemeen heel fel in de afwijzing van isis, want dat is
ev2
natuurlijk de plaatselijke vijand, hè? Dus dat spreekt voor zich. Maar het is ook zo dat
heel veel – in Turkije natuurlijk heel veel – mensen zich in het voetspoor van Erdoğan druk
maken over versterking van de positie van de Koerden. Omdat die de enigen zijn, die
natuurlijk successen boeken tegen isis.
Ook de alevitische jongeren hebben een duidelijk ander perspectief op de strijd in Syrië,
een perspectief dat samenhangt met de positie van alevieten in Turkije. Net als de Koerdi-
sche jongeren staan de geïnterviewde alevitische jongeren wantrouwend tegenover de
Turkse overheid en de soennitische akp, de politieke partij van Erdoğan die al ruim tien jaar
aan de macht is. Zij zijn ervan overtuigd dat de regering-Erdoğan IS lange tijd heeft
gedoogd en heeft gesteund. Tegelijkertijd hebben ze het gevoel dat de huidige regering de
alevieten in Turkije steeds meer in de steek laat en een nieuwe impuls heeft gegeven aan
wat zij de ‘assimilatiepolitiek’ van de Turkse overheid noemen. Een jonge alevitische vrouw
stelt nadrukkelijk de rol van de Turkse staat en van de president in het Syrische conflict ter
discussie:
De onschuldige mensen [gaan] daarvoor boeten. Waarom moet er oorlog zijn, waarom?
jv47
En hij, hij, Erdoğan, die laat het toe. Hij heeft de grens opengelaten voor die mensen.
Er worden isis-mensen, die daar mensen onthoofden, in Turkije in het ziekenhuis behan-
deld. Ja, dat kan ik gewoon niet accepteren, dat kan gewoon niet. Het zijn gewoon moor-
denaars.
Terwijl de akp in Turkije met de laatste verkiezingen minder stemmen heeft gekregen, is de
akp in Nederland populair. Ruim 64% van de Turkse Nederlanders die aan de Turkse parle-
mentsverkiezingen in juni 2015 hebben deelgenomen, hebben op de akp gestemd, tegen
181 ‘nooit nederlander genoeg ’
