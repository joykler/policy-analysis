senteren tijdens een sollicitatiegesprek, om te vermijden dat ze een negatief stempel als
‘Marokkaan’ krijgen. Daarmee kunnen ze waarschijnlijk hun kansen effectief verbeteren.
Uit een praktijktest van het scp waarmee werd onderzocht of intermediairs van uitzend-
bureaus discrimineren, kwam naar voren dat wanneer kandidaten met een Marokkaanse
achtergrond zich op een positieve manier van het negatieve stereotype onderscheidden,
ze even vaak een baan aangeboden krijgen als autochtone kandidaten (Andriessen et al.
2012). De onderzoekers verklaarden dit als een vorm van subtyping, in dit geval met een
positief gevolg voor de jongeren uit de Marokkaanse groep. Voor de jongeren zelf bena-
drukt dit het gegeven dat ze niet mogen ‘zijn wie ze zijn’, maar zich zo veel mogelijk moe-
ten ‘ontmarokkaansen’ of ‘vernederlandsen’ om betere kansen te maken om te worden
geaccepteerd.
[Deze jonge man kreeg drie tips van de werkgever voor hij mocht beginnen als docent.]…
mh
Maar als je [respondent verwijst naar een van de interviewers] naar een sollicitatie-
gesprek gaat, ga je gewoon met jezelf. Ik echt niet, hoor. Normaal gesproken praat je een
beetje met straattaal. Maar die moet je dan ook achterwege laten. Op heel veel punten
moet je jezelf ook even aanpassen. Anders gaat hij denken: ‘Heb ik weer een straat-
Marokkaan.’ Terwijl je dat niet bent, maar misschien nog wel kan horen. Als je mij via de
telefoon spreekt, dan weet je dat dit een Marokkaanse jongen is.
l1 En dan pas je je aan. En wat pas je dan aan bijvoorbeeld?
mh1 Mijn woordenschat. Mijn houding.
mh2 Accent misschien?
mh1 Ja, ik kan er niet veel aan veranderen. Maar ik doe toch mijn best. […] Handgebaren,
ik praat veel met mijn handen. En af en toe moet je dat ook controleren.
vh3 Beetje onderdrukken. Niet zo Marokkaans zijn.
Een aantal respondenten, vooral vrouwen die een hoofddoek dragen, hadden vervelende
ervaringen met discriminerende patiënten of cliënten met wie ze op hun werk in aanraking
komen. In beide gevallen konden ze met hun vervelende ervaring terecht bij collega’s of
leidinggevenden voor steun, en dat was voor de vrouwen in kwestie bemoedigend. Het
hielp hen ook om het voorval te relativeren of van zich af te schudden.
Ik werk in het ziekenhuis. Ik loop ook langs patiëntenbedden. Ik kwam aanlopen maan-
vh
dag, ik wou een patiënt gaan prikken. Zegt ’ie: ‘Ik heb bepaalde principes, ik wil niet door
jou geholpen worden.’ Ik begreep het niet. Ik dacht: ‘Huh? Wat bedoel je nou?’ ‘Ik heb
bepaalde principes, jullie doen dat bij ons, dus ik doe dat ook bij jullie.’ Ik dacht: ‘Waar
gaat dit over? Dit is echt triest.’
l1 Wat heb je toen gedaan?
vh Ik was heel sociaal, ik zeg: ‘Goed meneer, mijn collega komt zo bij u.’ Daarna ben ik terug-
geroepen, hij zegt tegen mij: ‘Het is niet persoonlijk bedoeld, maar de grens moet ergens
getrokken worden.’ Ik zeg: ‘Hoe bedoelt u “niet persoonlijk”? U heeft het tegen mij als per-
soon en niet tegen een groep. Ik sta voor u, dus het is wel persoonlijk.’ ‘Ik heb hele nare
ervaringen met jullie, dus ik wil niet door jullie geholpen worden.’ Mijn collega staat naast
262 met twee maten gemeten
