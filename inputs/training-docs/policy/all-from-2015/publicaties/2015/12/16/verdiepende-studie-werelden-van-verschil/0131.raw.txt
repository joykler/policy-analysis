Radicalisering is ernstig
Binnen het standpunt dat radicalisering ernstig is, wordt op de onderschatting van het
fenomeen gewezen. In deze visie liggen wat Neumann (2013) noemt cognitieve radicalisering
(het ontwikkelen van extremistische overtuigingen en ideeën) en gedragsmatige radicalisering
(extremistisch gedrag, zoals het gebruik van ondemocratische middelen, geweld en terro-
risme) in elkaars verlengde. Het Amerikaanse departement van binnenlandse veiligheid bij-
voorbeeld ziet extremistische ideeën als een noodzakelijke stap in de uiteindelijke bereid-
heid om geweld te gebruiken, te ondersteunen of te faciliteren (Charles Allen geciteerd in
Neumann 2013). Met betrekking tot religieuze radicalisering beschouwt Koopmans (2015a)
een fundamentalistische geloofsopvatting als voedingsbodem voor radicalisering en extre-
misme. Hij laat zien dat een fundamentalistische geloofsopvatting samengaat met vijand-
beelden over andere groepen (ten aanzien van homo’s, Joden en het Westen) en gepaard
gaat met allerlei complottheorieën (bv.: de aanslagen van 9/11 zouden door de cia of de
Mossad zijn gepleegd; IS zou een complot zijn tegen de Arabische wereld zodat Israël de
hegemonie in de regio kan behouden).
Het hebben van radicale overtuigingen en ideeën (cognitieve radicalisering) wordt door
aanhangers van deze visie dus als problematisch beschouwd, omdat het als een voor-
stadium van extremisme wordt beschouwd. Maar ook sympathie voor radicaal gedachte-
goed moet serieus worden genomen, vanwege de relatie tussen steun voor het gedachte-
goed van de radicale islam en het plegen van gewelddaden (Charles Allen geciteerd in Neu-
mann 2013). Signalen van steun en zelfs verering van degenen die geweld gebruiken, kun-
nen een rol spelen in de radicalisering van anderen, zoals de volgende respondent toelicht:
Voor iedereen die radicaliseert en overgaat tot geweld is het natuurlijk van belang wat anderen daar-
over denken. Natuurlijk niet wat de tegenstander daarover denkt, maar wel wat de eigen gemeen-
schap daarover denkt. Als jij het gevoel krijgt dat je totaal geïsoleerd bent en dat je in je uppie naar
Syrië afreist en iedereen in je gemeenschap – je voormalige vrienden en je familieleden en iedereen die
je kent uit jouw gemeenschap – is het daar volstrekt mee oneens en zegt ‘wij keuren het absoluut af’,
dan zullen veel mensen snel op hun schreden terugkeren. Maar als je natuurlijk in jouw omgeving veel
signalen krijgt van ‘goed zo’, of sommige mensen vinden je zelfs een held, dan word je natuurlijk
gestimuleerd in dat gedrag. En als dat het image is: jihadstrijders zijn helden, dan wordt het voor
anderen ook aantrekkelijker om die stap te zetten, want daarmee kan je je gevoel van eigenwaarde
natuurlijk enorm opwaarderen. Maar als dat wordt gezien als absolute loserstrategie of als gewoon
afkeurenswaardig, waarom zou je dan. Dan komt het je eigenwaarde niet ten goede.
Daarnaast kunnen sympathisanten ook een rol spelen bij de logistieke en praktische zaken
van een terreurorganisatie, zoals ook het geval was voor de links-terroristische groepen.
Er werd hun door sympathisanten bijvoorbeeld onderdak geboden, of men gaf informatie
niet door aan de politie of veiligheidsdiensten. Koopmans (2015b) stelt dat er weinig reden
is om aan te nemen dat het islamitisch radicalisme een uitzondering op deze regel is.
130 groepen op grote afstand : achtergronden van islamitisch
radicalisme en extremisme
