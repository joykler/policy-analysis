Nederland juist toe (Huijnk en Dagevos 2012: 85; Staring et al. 2014). Tegelijkertijd wijst
Entzinger (2009: 24) in een onderzoek onder Turks-Nederlandse en Marokkaans-
Nederlandse jongeren in Rotterdam op het bestaan van de zogenoemde integratiepara-
dox: hoewel deze migrantenjongeren het in het onderwijs steeds beter doen, krijgen ze
onder invloed van de verslechterende onderlinge beeldvorming het gevoel dat de lat voor
hen steeds hoger komt te liggen. Terwijl Entzinger (2009: 21) constateert dat dit vooral voor
de Marokkaans-Nederlandse jongeren en in iets mindere mate voor de Turks-Nederlandse
jongeren lijkt te gelden, is het de vraag in hoeverre dit nog steeds een adequate beschrij-
ving van de situatie is.
Met wie of wat de Turks-Nederlandse jongeren in dit onderzoek zich identificeren of zich
verbonden voelen, zullen we aan de hand van verschillende onderwerpen bespreken. Aller-
eerst gaan we in op de mate waarin deze jongeren met hun identificatie bezig zijn en hoe
ze de vraag naar identificatie en verbondenheid interpreteren. Daarna bekijken we met wie
of wat ze zich verbonden voelen en hoe ze zich identificeren. Daarbij zullen we de context-
gebondenheid van hun identificatie bespreken, waarbij we relatief veel aandacht aan de
invloed van politieke en maatschappelijke ontwikkelingen besteden.
Variaties in verbondenheid
De Turks-Nederlandse jongeren in ons onderzoek vinden het vaak lastig om aan te geven
met wie of wat ze zich verbonden voelen. Dit heeft deels te maken met het feit dat dit voor
sommigen geen thema is waar ze regelmatig over discussiëren. In de woorden van respon-
5
dent jv47 :
Ja, dat is echt een lastige vraag, ja, want je staat er nooit bij stil.
jv47
Deze alevitische vrouw geeft aan:
Als ik er zo bij stilsta, meer Turks als ik eerlijk moet zeggen, want ik eet meer Turks.
jv47
Ik praat ook meer Turks. Ik ga ook meer met m’n eigen cultuur om.
Ook vinden Turks-Nederlandse jongeren de vraag naar hun verbondenheid lastig te beant-
woorden, omdat er in hun ogen een zekere mate van wantrouwen en ontkenning van hun
verbondenheid met Nederland aan deze vraag ten grondslag lijkt te liggen. Misschien heeft
dit wantrouwen er ook toe bijgedragen dat veel respondenten de brede en open geformu-
leerde vraag met wie of wat ze zich identificeren, lijken te reduceren tot de vraag of hun
loyaliteit bij Nederland of Turkije ligt:
Als je vraagt of ik me echt Nederlands of Turks voel, dan voel ik me meer Turks. En dat
jv46
komt ook door waar ik woon. Ik woon echt in een buurt met heel veel Turken. Dus ik heb
steeds Turkse vrienden om me heen. Maar op school heb ik weer heel veel Nederlandse
6
vriendinnen en vrienden, dus… Maar meer Turks.
De respondenten hebben vaak het gevoel te moeten kiezen voor één loyaliteit, terwijl ze
zich afhankelijk van de context vaak met verschillende zaken tegelijkertijd verbonden
voelen: hun vrienden, met de lokale voetbalclub, maar ook met het Turkse Fenerbahçe of
163 ‘nooit nederlander genoeg ’
