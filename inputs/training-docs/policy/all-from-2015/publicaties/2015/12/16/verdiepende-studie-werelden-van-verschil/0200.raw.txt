In plaats van het lbo is deze respondent vanuit een reguliere basisschool uiteindelijk naar
het vwo doorgestroomd, waar hij ten tijde van het interview in zijn examenjaar zat.
Deze ervaring sluit aan bij eerder onderzoek die ervaringen met ongelijke behandeling en
discriminatie in het onderwijs vooral constateren in het contact met docenten (Braakman
2010: 75).
Ook in hun contacten met instanties buiten het onderwijs worden Turks-Nederlandse jon-
geren soms met (te) lage verwachtingen bejegend.
Ik moest een uittreksel ophalen bij de gemeente omdat dat nodig was voor mijn vwo-
jv11
diploma. Ben ik ernaartoe gegaan. Toen was ik bij de balie en heb ik gezegd dat ik een
uittreksel wil voor die reden. Ten zei die meneer: ‘Oké, waar ga je studeren, Albeda of
Zadkine? O, Erasmus Universiteit?’ […] Dat was wel duidelijk van: ‘Van jou verwacht ik
niet dat jij op de universiteit of hbo gaat studeren.’ Dat voelt wel gek. Ja, goede bedoeling
of slechte bedoeling. Alleen dat die verwachting er is, vond ik wel erg.
Op het gebied van het vinden van stages en werk voelen de respondenten zich eveneens
anders behandeld en in sommige situaties zelfs gediscrimineerd. Diverse respondenten
wijzen op de moeilijkheden die ze hadden bij het vinden van een stageplaats. Van degenen
die wel een stageplek hebben gevonden, meldt een deel dat ze zich negatief bejegend
voelden door autochtone Nederlanders die daar werkten. Een aantal jonge vrouwen kreeg
naar eigen zeggen in vergelijking met autochtone stagegenoten de vervelendste klusjes
toebedeeld, zoals voortdurend koffie moeten zetten. Bij het betreden van de arbeidsmarkt
doen zich vergelijkbare ervaringen van achterstelling voor. Respondenten beschrijven hoe
ze met (volgens hen) dezelfde en soms ook betere cv’s niet werden uitgenodigd voor een
sollicitatiegesprek, terwijl autochtone leeftijdsgenoten met een minder goed cv wel wer-
den uitgenodigd. Als jongeren wel voor een sollicitatiegesprek worden gevraagd, worden
ze soms alsnog geconfronteerd met vragen die hun het gevoel geven anders te zijn.
Het gesprek ging gewoon inhoudelijk over het beroep en over mijzelf en wat ik zou gaan
jv4
doen. Wat mij te wachten stond. Op een gegeven moment ging het over mijn gezins-
situatie en vervolgens op: ‘Ben je islamitisch?’ […] ‘Ja.’ Dan denk ik wel: bij een
Nederlander zouden ze niet vragen van: ‘Ben je christen of atheïst?’ […] En toen gaf ik
gewoon antwoord en toen vroeg hij of ik ook echt praktiserend was. En toen zei ik: ‘Ik doe
wel mee aan de ramadan en dergelijke.’ Toen ging hij nog een stap verder: ‘Bid je ook?’ En
ik zei: ‘Ik probeer het wel. […] Het lukt mij nog niet vijf keer per dag.’ En achteraf denk ik:
‘Waarom ga je zo in detail? Waarom zeg je dat?’ Maar op dat moment besefte ik dat niet,
omdat ik ook die vraag niet had verwacht. […] En het voelde heel raar. Bij een ander
sollicitatiegesprek, van een assistente… We moesten kennismaken en ik moest even wach-
ten […] Toen gingen wij koffie drinken en toen vroeg ze aan mij: ‘Word je uitgehuwelijkt?’
Ik dacht: ‘Wat?’ Een paar minuten nadat wij kennis hadden gemaakt.
Anders behandeld op macroniveau: politiek, media en incidenten
De Turks-Nederlandse jongeren in deze studie hebben de ervaring dat ze in de Nederlandse
maatschappij in vergelijking met hun autochtone leeftijdsgenoten ‘op 1-0 of meer’ achter-
199 ‘nooit nederlander genoeg ’
