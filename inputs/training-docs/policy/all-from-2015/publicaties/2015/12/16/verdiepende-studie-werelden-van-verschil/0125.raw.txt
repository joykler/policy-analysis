Islamitische radicalisering, extremisme en orthodoxie hebben met elkaar gemeen dat ze
een terugkeer naar de grondslagen van het geloof via een letterlijke interpretatie van de
Koran beogen (Buijs et al. 2006; Geelhoed 2014).
Orthodoxie verwijst naar een geloofsovertuiging waarin men vasthoudt aan beginselen die
vaststaan, die als de waarheid worden gezien en die op tradities gebaseerd zijn (Moors en
Jacobs 2009). Het gaat dus om één bepaalde uitleg van de islam, die als waar wordt gezien.
In hun handelen proberen orthodoxe gelovigen zo veel mogelijk aan die uitleg vast te hou-
den en de religieuze voorschriften en regels zo veel mogelijk te volgen (Verkuyten en Yildiz
2010). Orthodoxe moslims zoeken dus naar een ‘pure’ islam en proberen daar zo veel
mogelijk naar te leven.
Bij radicalisme is sprake van een afwijzing van de huidige sociale, morele en politieke orde
en een bereidheid om actie te ondernemen om persoonlijk bij te dragen aan de her-
vorming van de samenleving op grond van fundamentalistische geloofsovertuigingen
(Moors en Jacobs 2009). Het gaat daarbij om overtuigingen die haaks op de kernwaarden
van een bepaalde samenleving staan en daarom als radicaal worden beschouwd. Wat radi-
caal is, is immers tijd- en plaatsgebonden: het zijn ideeën die ten opzichte van de domi-
nante samenleving radicaal zijn (Neumann 2013). In Nederland gaat het bijvoorbeeld om
ondemocratische opvattingen of om de gelijkheid van mannen en vrouwen (zie hoofd-
stuk 2). De actiebereidheid om zelf aan de gewenste verandering bij te dragen, is wat radi-
calen van orthodoxen onderscheid. Binnen de radicale islam wordt een beroep gedaan op
de ‘ware gelovigen’ om een actieve rol in de verwezenlijking van de nieuwe orde te spelen
(Buijs et al. 2006). Er is daarbij sprake van een bepaalde mate van gevoelde urgentie omdat
in de overtuiging van de radicale islam de islam wordt gemarginaliseerd en door het Wes-
ten met de ondergang wordt bedreigd. Ingrijpen wordt als een dringende zaak voorge-
steld, omdat de islam op het punt staat te worden vernietigd (Buijs et al. 2006: 15, zie ook
Dalgaard-Nielsen 2014).
Extremisten onderscheiden zich van radicalen vooral door het middel dat ze willen inzetten
om de samenleving te hervormen. Extremisten zijn bereid om geweld te gebruiken en zien
dit in sommige gevallen als de enige manier om verandering tot stand te brengen (vgl.
De Koning en Meijer 2011). Buijs et al (2006: 15) formuleren drie opvattingen die de extre-
misten van de radicalen scheiden.
– Het einddoel, de gewenste ideale samenleving en de verwezenlijking van de heer-
schappij van Allah wordt in absolute, utopische termen geformuleerd, dat wil zeggen
als een doel dat in beginsel alle middelen heiligt.
– De uniciteit en de superioriteit van de groep gelovigen wordt benadrukt en de tegen-
stander wordt gedemoniseerd, waarmee de tegenstelling tussen de krachten van het
Goede en het Kwade, tussen de partij van God en de partij van de duivel, wordt ver-
absoluteerd.
1
– Er wordt een specifieke invulling van de jihad gepropageerd, namelijk dat het de plicht
is van alle moslims om alle denkbare middelen in te zetten ter bestrijding van het
Kwaad en ter realisering van de goede samenleving.
124 groepen op grote afstand : achtergronden van islamitisch
radicalisme en extremisme
