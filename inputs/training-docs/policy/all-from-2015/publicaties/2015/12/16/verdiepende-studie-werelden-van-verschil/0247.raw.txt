De situatie bij uitstek waarin de jongeren hun wereldbeeld voortdurend en op pijnlijke
wijze bevestigd zien, is het conflict tussen Israël en de Palestijnen. Eerder in dit hoofdstuk
werd ook al enige malen duidelijk dat dat conflict steeds terugkeert in de denkbeelden van
de jongeren met betrekking tot het Midden-Oosten, als vergelijkingsmateriaal en ijkpunt
bij de interpretatie van andere ontwikkelingen in die regio. De Marokkaans-Nederlandse
jongeren vinden de situatie in Israël-Palestina een duidelijke en overzichtelijke situatie,
in tegenstelling tot de situatie in Syrië. Het is bovendien een situatie waarover ze grote ver-
ontwaardiging voelen. Het conflict wordt gezien als een asymmetrische en oneerlijke oor-
log, waarbij de Palestijnen worden onderdrukt en zich moeten verdedigen tegen een veel
sterkere bezetter.
Is het een eerlijk conflict?
l1
mh4 Nee. Kijk: een wapen tegen een steen is nooit eerlijk. Snap je? En het conflict is er al ik
weet niet hoeveel jaar. Het probleem is, wie is degene met macht? Dat is Israël. Die heb-
ben geld. Palestina, zodra iemand aan hun zijde wil staan, die komt boven aan de ter-
reurorganisatielijst. Wanneer iemand hulp wil gaan bieden, is dat een terrorist. Iemand
uit de Nederlandse politiek – ik ben zijn naam kwijt – die naar Israël gaat om schietles te
volgen en als vrijwilliger bij het Israëlische leger gaat zitten, waarom is dat geen extre-
mist?
mm2 Hij wordt gezien als held.
mm Palestina kan je vergelijken met Tweede Wereldoorlog, wat er met de joden is gebeurd.
Dat gebeurt nu gewoon met die moslims daar in Palestina. Ze worden gewoon geruï-
neerd. Ze worden gewoon geboycot, aan alle kanten. Er wordt gewoon een hek om hen
heen gebouwd. Ze mogen geen handel drijven. En ze worden gewoon langzaam ver-
moord. Er hoeft maar een hele kleine reden te zijn, en er worden zo twintig mensen over-
hoop geknald. En dat is wat er gebeurt. Gewoon langzaam mensen uitroeien. Nu zijn er
zo weinig mensen over. Kijk hoe groot Palestina was, het is nu zo’n klein stipje. Binnen-
kort bestaat het niet meer.
De jongeren identificeren zich met de Palestijnen omdat ze hetzelfde geloof delen.
Ze spreken over hun Palestijnse ‘broeders en zusters’ en zijn zich ervan bewust dat ze de
situatie anders zien dan andere Nederlanders. De situatie waarin de Palestijnen zitten,
raakt hen en ze spreken er met medelijden, woede en verontwaardiging over.
De berichtgeving over dit conflict voedt het diepgewortelde wantrouwen van de jongeren
tegenover de (westerse) media (zie ook Van Wonderen en Wagenaar 2015). Via de Arabi-
sche media en de sociale media krijgen ze andere beelden en informatie dan via de
Nederlandse. Via de eerstgenoemde media zien ze Palestijnse burgerslachtoffers, vrouwen
en kinderen die bij bombardementen worden gedood. De berichtgeving in de Nederlandse
media is soberder en besteedt meer aandacht aan de Israëlische slachtoffers. Daarom zijn
de Nederlandse media in de ogen van de jongeren partijdig (vgl. Sterckx et al. 2015).
Typ maar in ‘Gaza 2014’. Er zijn een paar foto’s, heb ik vijf jaar geleden gezien. En dat
mh
blijft me nog steeds bij. Bijvoorbeeld een arts die een kind omhooghoudt, benen eraf,
hoofd eraf. Dat zijn foto’s die me gewoon standaard bijblijven. En ik denk dat heel veel
246 met twee maten gemeten
