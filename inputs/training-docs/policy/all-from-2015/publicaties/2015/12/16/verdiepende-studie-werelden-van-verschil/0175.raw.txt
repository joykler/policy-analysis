onderbouwen. Maar dat is wel hoe ze zijn opgevoed. En dan kun je niet van een persoon
verwachten die nog nooit een aleviet heeft ontmoet, dat hij daar positief over denkt. […]
Jongeren die op een hoog niveau zitten, qua opleiding, die staan wel open. Op het
moment dat je argumenten geeft. Die zitten helemaal niet zo in mekaar, wij zijn zo en zo.
Dan denken ze: ‘O, oké, ik zat fout.’
Ook andere jongeren wijzen erop dat onderwijs en opvoeding mede bepalend zijn voor het
overdragen van specifieke beelden over de eigen groep en over andere groepen. Zo vertelt
een jongen die hoofdzakelijk een Diyanet-moskee bezoekt:
Niemand wordt als racist geboren. Iedereen wordt racisme aangeleerd door de
jm24
omgeving. Kijk, mijn vader heeft bijvoorbeeld nooit thuis gezegd: ‘Koerd en dan
extreemlinks, extreemrechts,’ heeft-ie nooit gezegd, hè. Dus jij bent Turk. Jij bent een
mens. Het gaat om dit en daardoor ben ik ook altijd neutraal gebleven, weet je wel.
Maar je hebt ook gewoon genoeg familie waar ze zeggen van: ‘Jij […] bent een Turk.
De Koerden zijn dit en dat. Jij moet de Koerden haten.’ Maar dat is altijd een probleem
geweest en ik heb zo van hoe wij hier bij de moskee als één grote familie kunnen leven,
moet een groot land ook wel kunnen bereiken.
Een deel van de Turks-Nederlandse jongeren wordt gesocialiseerd volgens deze Turkse reli-
gieuze, politieke en etnische lijnen. Daarnaast geven sommige jongeren aan dat er binnen
de gezinnen en families onderling veel over religie en politiek wordt gesproken. Dit kwam
bijvoorbeeld naar voren tijdens een van de groepsgesprekken met vijf jonge mannen
waarin een van hen een vraag stelde aan de interviewster:
Mag ik u wat vragen? Sorry. In de Turkse cultuur heb ik wel gemerkt… Maar u zit echt in
jm73
de Nederlandse cultuur. Maar in de Turkse cultuur heb je echt dat families onderling ook
over politiek praten, zeg maar, zonder dat er […] nieuws is of zo. Hoe is dat in
Nederlandse families? […] Voor zover ik weet, is dat ze daar niet echt over praten, onder-
ling tussen families.
Deze Turks-Nederlandse jongeren groeien op in een situatie waarin binnen de besloten
omgeving van het gezin, de vriendengroep of de moskee volop met elkaar over religieuze
en politieke zaken wordt gesproken.
Ja, want wij zijn wel echt een groep die ook kritisch kijkt naar de islam, zeg maar, dat je
jm20
gewoon echt denkt van: ‘Hm, waarom is dat eigenlijk zo, dit is eigenlijk niet goed,’ weet
je, ‘het klopt eigenlijk niet,’ dat we allemaal helemaal diepe vragen stellen. Bijvoorbeeld,
in de islam geloof je in hadith [belangrijke uitspraken van de profeet]. Tot hoever is dat
betrouwbaar, want er zijn gewoon mensen die ook bijvoorbeeld hadith verzonnen kun-
nen hebben. […] En ik weet nog wel, toen hadden we zaalvoetbal gehad en dan gingen
we om twaalf uur bij mij thuis zitten, hebben we gewoon tot vier uur ’s nachts hebben
we gewoon daarover zitten discussiëren en dan gewoon echt… alleen maar vragen van:
ja, waarom dit en waarom dat en waarom zus en waarom zo?
174 ‘nooit nederlander genoeg ’
