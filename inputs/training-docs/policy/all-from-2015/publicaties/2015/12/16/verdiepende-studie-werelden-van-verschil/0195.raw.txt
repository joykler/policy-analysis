Het blijft wel. In mijn etnisch Nederlandse groep blijf ik wel op elke verjaardag nog een
jv13
spreekbeurt houden over: ‘Nee, maar dat zit eigenlijk zo en zo.’ Of: ‘Ja, maar wij denken
er niet allemaal zo over, hoor.’ Op een gegeven moment weet je dat ze bepaalde nuances
beter toepassen. Maar je hebt ook momenten waarop je denkt van: ‘Maar weet je dat
dan nog steeds niet, dat ik daar niet zo over denk?’ Dat soort teleurstellingen heb je af
en toe. Maar ja, die heb je ook met Turkse vrienden op andere vlakken.
int Precies. Maar dat is voor jou geen reden […] om dan te zeggen: ‘Nou dan ga ik daar
maar niet mee om’?
jv12 De relatie verbreken? Nee.
jm10 Ik richt me persoonlijk op gedeelde waarden in plaats van wat ons uiteendrijft.
Vriendschappen van de Turks-Nederlandse jongeren met andere Turks-Nederlandse jonge-
ren die geen deel uitmaken van groepen waarmee zij zich identificeren, zijn kwetsbaar.
De jongeren hebben manieren ontwikkeld om zulke vriendschappen te continueren. Dit
doen ze vooral door gevoelige gespreksonderwerpen te vermijden. Een voorbeeld hiervan
betreft respondent jm08, die als aanhanger van president Erdoğan gesprekken over poli-
tiek met zijn bij Hizmet betrokken vriend vermijdt. Ook bij een bredere kloof in wereld-
beeld biedt deze techniek van het zwijgen uitkomst, zoals in het geval van respondent
jm68, een Koerdische jongere met sympathieën voor de pkk, die een nationalistische
Turkse Nederlander tot een van zijn goede vrienden rekent:
Ik heb ook een Turk als vriend. Maar als ik hem zou moeten omschrijven, dan zou ik hem
jm68
heel nationalistisch moeten omschrijven, want zo is hij wel, zeg maar. Hij weet dat ik een
Koerd ben en ik weet dat hij een Turk is, we kunnen het gewoon goed met elkaar vinden.
[…] Maar politiek? […] Maar dat is ook de reden, dat is best wel bijzonder op zich, want
in de sfeer waarin ik hem heb leren kennen, hebben we het nooit over politiek gehad,
nooit.
7.5 Relaties met de Nederlandse samenleving
De Turks-Nederlandse jongeren in ons onderzoek nemen net als hun niet-Turkse leeftijds-
genoten op allerlei manieren deel aan de Nederlandse samenleving. Ze zijn actief in het
onderwijs en op de arbeidsmarkt, en betrokken bij lokale politieke partijen. Literatuur-
onderzoek naar de ontwikkelingen in de sociaal-economische positie van Turks-
Nederlandse jongeren laat bovendien zien dat de achterstanden die er nu nog bestaan tus-
sen hen en vergelijkbare groepen autochtone leeftijdsgenoten op de terreinen van onder-
wijs, huisvesting en arbeid langzaam maar zeker afnemen (Staring et al. 2014: 287-292).
Het merendeel van de Turks-Nederlandse jongeren geeft tijdens de interviews te kennen
zich met Nederlanders en de Nederlandse samenleving verbonden te willen voelen. Tegelij-
kertijd wijzen ze op het feit dat ze vaak het gevoel hebben niet door autochtone
Nederlanders in die Nederlandse samenleving te worden geaccepteerd.
De Turks-Nederlandse jongeren geven aan dat acceptatie vrijwel altijd voorwaardelijk en
(mede) van de context afhankelijk is. Ze voelen zich over het algemeen in grote steden
194 ‘nooit nederlander genoeg ’
