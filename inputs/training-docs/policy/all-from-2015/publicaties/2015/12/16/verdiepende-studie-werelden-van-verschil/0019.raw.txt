ben uitgevoerd: velen van hen geven te kennen dat hun voortdurend het gevoel wordt
gegeven er niet bij te horen (we bespreken deze bevindingen verderop in dit hoofdstuk).
Het idee op afstand gezet te worden, heeft voor een deel te maken met het gevoel dat
bepaalde opvattingen en houdingen in Nederland niet acceptabel zijn. De culturele main-
stream – waarin onder meer opvattingen over de positie van vrouwen en over homo-
seksualiteit een belangrijke plaats innemen – biedt nauwelijks ruimte voor andere opvat-
tingen, zeker niet als ze worden gehuldigd door (nakomelingen van) migranten en mos-
lims. In dit kader wijzen experts erop dat in de beleving van jongeren het denken en doen
van moslims langs een andere meetlat wordt gelegd: er wordt met twee maten gemeten.
Zo hebben ze het gevoel dat er meer aandacht is voor westerse slachtoffers (bv. bij de aan-
slag op de redactie van het tijdschrift Charlie Hebdo in Parijs) dan voor de doden die er onder
moslims vallen (bv. onder Palestijnen), en wijzen ze erop dat kwetsende uitspraken van
politici over moslims wel acceptabel zouden zijn, maar dat ze andersom minder vrijheid
hebben om hun opvattingen te uiten. Er is sprake van een gevoel van onrecht en van
morele verontwaardiging over nationale en internationale kadering van gebeurtenissen.
In combinatie met de ervaringen van afwijzing en stigmatisering vanuit de Nederlandse
samenleving kunnen ontologische vragen (Bij wie hoor ik? Wat is mijn plek op deze
wereld?) heel pregnant worden.
Pull-factoren voor radicalisering
De ontologische vragen van jongeren als gevolg van de push-factoren hebben voor een
deel een tegenhanger in de vorm van pull-factoren, die mensen als het ware in een radicale
beweging of naar het radicale gedachtegoed trekken. De propaganda van de radicale islam
speelt hier slim op in door te benadrukken dat zij een antwoord hebben op de vragen en
behoeften van jongeren, en door die behoeften tegelijkertijd op te roepen en te versterken.
Zo hameren de filmpjes van IS er bijvoorbeeld in dat moslims overal in de wereld geweld
wordt aangedaan. Door hun militaire successen te benadrukken, geeft IS jongeren het idee
dat het door middel van strijd mogelijk is om verandering te brengen in de onrechtvaardige
en ongelijke behandeling van moslims in de wereld.
Jongeren hebben in het algemeen een sterke behoefte om ergens bij te horen. Moslim- en
migrantenjongeren misschien wel in het bijzonder: hun perceptie er niet bij te horen in
Nederland, hun vragen ten aanzien van hun identiteit, de in hun ogen geringe mogelijk-
heden om daar in Nederland vorm aan te geven en de kloof die velen met hun ouders erva-
ren, zijn enkele van de redenen die maken dat juist bij moslim- en migrantenjongeren op
zoek zijn naar erkenning en binding. Veel (Marokkaanse) jongeren vinden aansluiting bij
een moslimidentiteit, waardoor men onderdeel is van een wereldgemeenschap (ummah)
waaraan status en trots kan worden ontleend.
De aansluiting bij een radicaal islamitische groep kan ook een mogelijkheid zijn om een
nieuwe start te maken en daarmee een besmet verleden weg te poetsen. Jongens kunnen
strijder worden, meisjes kunnen als moeder en echtgenote bijdragen. De radicale islam
biedt de mogelijkheid om een nieuwe status te bereiken, voor degenen die daadwerkelijk
uitreizen, maar ook voor degenen die zich in het radicale gedachtegoed verdiepen en deel
18 samenvatting en slotbeschouwing
