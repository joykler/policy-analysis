(m.a.w. of ze zich in hun daden onderscheiden van IS of van Assad). De jongeren zien de
Syrische burgeroorlog vooral als een ingewikkelde en ondoorzichtige situatie, waar door
verschillende partijen moreel afkeurenswaardige daden worden gepleegd, maar waar ze
vanuit Nederland weinig zicht op hebben. Aan de ene kant kunnen ze zich voorstellen dat
andere Nederlandse jongeren zich bij het zien van beelden van het onrecht dat de Syrische
bevolking wordt aangedaan geroepen voelen om op te komen voor die bevolking en hun
steentje bij te dragen (vgl. § 6.6.1).
Je hebt daar de strijdgroepen van, hoe heet ‘ie? Bashir Assad? Die vermoordt mensen
mm2
zomaar.
l1 De president van Syrië, bedoel je?
mm2 Er is een groep die is opgestaan om voor het recht van de islam op te komen. De rechten
van de islam zijn beter dan de rechten van hem. Plus, daarnaast is hij ook bezig met het
vermoorden van mensen, zomaar. Er zijn genoeg bewijzen van.
l1 Ja, chemische wapens ook.
mm2 Of die naar voren zijn gebracht of niet, daar zijn we wel over uit, dat daar genoeg bewij-
zen van zijn. Die jongeren gaan dan ervoor kiezen – denk ik, ik kan niet in elke jongen
zijn hoofd kijken en ik ken ook geen enkele jongen die is gegaan. […] Ze gaan met de
beste intentie, namelijk om de islam te beschermen en de moslims die daar leven.
Aan de andere kant begrijpen ze niet dat in Nederland opgegroeide jongens naar oorlogs-
gebieden afreizen om daar te gaan meevechten of dat in Nederland opgegroeide meisjes
naar het kalifaat gaan om daar te leven. ‘Ze hebben daar niks te zoeken’, is de teneur.
Dat komt ten dele doordat de situatie (moreel) zo ondoorzichtig is: Nederlandse jongens of
meisjes die niet persoonlijk iets met Syrië te maken hebben, die niet zelf door de oorlog
daar worden bedreigd of die geen dierbaren hebben in Syrië wier levens gevaar lopen,
begrijpen niet waar ze aan beginnen. Ze worden misleid door de partijen die belangen in
het conflict hebben.
Ik heb me een verhaal laten vertellen, ik vond dat heel shockerend. Twee jongens waren
vh3
hiervandaan vertrokken, uit een westers land naar Syrië, om mee te doen in de strijd. Bij
aankomst word je blijkbaar opgedeeld om een bepaalde training te ondergaan. Ze wer-
den opgesplitst en een x periode elkaar niet gezien. Toen kwamen ze mekaar tegen in het
strijdveld als tegenstanders. Niet eens bij hetzelfde kamp, ze vochten tegen elkaar. Ja.
Dat is gewoon heel… Daarom zeg ik: er spelen een heleboel dingen…
mm3 […] Dat je überhaupt hier weggaat om daar te vechten. Als we nou oorlog in Marokko
hebben, denk ik dan, als Marokkaan zijnde: ‘Oké.’ Maar wat brengt jou in hemelsnaam
daar [in Syrië]?
mh4 Je hebt geen binding met dat land.
vm1 Ik snap niet waarom je daarnaartoe zou gaan als je hier ook je leven leidt.
vh5 […] Ik vind dat je dan gaat moorden, je weet niet wie je aan het vermoorden bent. Ben je
je eigen partij aan het vermoorden of niet? Het is chaos, mensen schieten in het wild en
dan denk ik: ‘Is dit wat je wilt bereiken?’
237 met twee maten gemeten
