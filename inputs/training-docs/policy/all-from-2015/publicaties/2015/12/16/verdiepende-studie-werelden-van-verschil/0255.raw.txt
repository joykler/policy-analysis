8.5 Relatie met de Nederlandse samenleving
De wereldbeelden van waaruit jongeren gebeurtenissen interpreteren, worden onder
andere gevormd door hun positie en ervaringen in de Nederlandse samenleving. De opvat-
tingen van de jongeren over de hierboven beschreven situaties waarin sprake is van religi-
eus geïnspireerd geweld weerspiegelen hun relatie met de Nederlandse samenleving.
Dat is het duidelijkst te zien in hun neiging om gebeurtenissen te duiden vanuit hun idee
dat er met twee maten wordt gemeten en dat moslims doorgaans aan het kortste eind
trekken, zeker in de berichtgeving in de media. Dat is immers hoe ze voelen dat ze zelf
(d.w.z. jongeren zoals zijzelf, moslims in het algemeen en jongeren met een Marokkaanse
achtergrond in het bijzonder) in de Nederlandse maatschappij worden bejegend.
Het kwam al enige malen ter sprake dat de jongeren – ondanks het feit dat ze Nederlands
zijn en al hun hele leven deel uitmaken van de Nederlandse samenleving – regelmatig het
gevoel hebben dat ze er niet volledig bij (mogen) horen. Allerlei ervaringen (van dagelijkse
ervaringen van uitsluiting in interacties met autochtone Nederlanders tot discriminatie bij
het solliciteren, aanvaringen met de politie en de uitlatingen van politici) dragen bij aan het
gevoel dat ze apart worden behandeld op basis van hun etnische afkomst en hun geloof.
Ik, als Marokkaan zijnde, word anders gezien dan anderen. Ik word ook anders behan-
mm
deld dan anderen. Als ik wil gaan werken, heb ik niet gauw een baan. Het is bij mij heel
erg lastig, vooral als ze m’n naam zien, m’n achternaam en geboorteplaats, want ik ben in
Marokko geboren. Dan wordt het voor mij lastig om te gaan werken. Ook als in de tram
stap en de blikken die ik krijg. Of als je een winkel in stapt, dan word je al heel gauw
anders bekeken. Een ook door een politieagent of zo, dan word je ook wel sneller gecon-
troleerd. Dat geeft mij dan toch zo’n… minder gevoel van de samenleving en dan voel ik
me ook een beetje buitengesloten.
8.5.1 Op afstand gezet op microniveau
Uitsluitende opmerkingen in alledaagse situaties
Vrijwel alle jongeren hebben ervaring met opmerkingen van autochtone Nederlanders
waaruit blijkt dat ze op basis van hun Marokkaanse afkomst als ‘anders’ worden gezien.
De opmerkingen variëren van expliciet racistische of discriminerende opmerkingen, grap-
jes over Marokkanen en moslims tot ‘niet slecht bedoelde’ opmerkingen zoals ‘wat spreek
je goed Nederlands’ of ‘jij bent heel anders dan andere Marokkanen’. Velen benoemen de
neiging van autochtone Nederlanders om hen ‘quasigeïnteresseerd’ uit te horen over din-
gen die anders zijn in hun cultuur en gewoonten. In de discriminatieliteratuur worden dit
soort interacties aangeduid als ‘micro-agressie’ (Sue et al. 2007): vaak onbedoeld denigre-
rende uitlatingen die een persoon reduceren tot het stereotype van de groep waar hij of zij
toe behoort. Kenmerkend voor dit soort opmerkingen is dat ze in het dagelijkse leven op
een terloopse manier worden gemaakt. Degene die de uitlatingen doen, hebben vaak niet
in de gaten wat ze aanrichten: dat ze de ontvanger ervan op subtiele of minder subtiele
254 met twee maten gemeten
