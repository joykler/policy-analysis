We beginnen dit hoofdstuk met een paragraaf over de identificatie van deze jongeren.
Vervolgens gaan we in op hun opvattingen over religieus geïnspireerd geweld en enkele
specifieke actuele contexten waarin dat aan de orde is: de opkomst van Islamitische Staat
(IS), de burgeroorlog in Syrië en Nederlandse Syriëgangers, en ten slotte aanslagen op
Europese bodem. Ook vroegen we de jongeren naar de betekenis van en hun houding ten
opzichte van het concept ‘jihad’. Bovendien geven we in deze paragraaf weer vanuit welke
referentiekaders de jongeren tot hun interpretatie van de verschillende conflicten in het
Midden-Oosten en van religieus geïnspireerd geweld daarbuiten komen. In de rest van het
hoofdstuk gaan we dieper in op de positie van de jongeren in de Nederlandse samenleving
en hun relatie daarmee, omdat daarin in belangrijke mate de verklaring voor de eerder
geschetste opvattingen en denkbeelden ligt. De sociale, culturele en emotionele dimensies
(van afstand) die in dit rapport centraal staan (zie hoofdstuk 2), spelen hierbij vanzelfspre-
kend een belangrijke rol.
8.2 Identificatie
We beginnen dit hoofdstuk met de emotionele dimensie van de sociaal-culturele positie
van jongeren van Marokkaanse herkomst in Nederland (zie ook hoofdstuk 2). We gingen na
in hoeverre deze jongeren, die in Nederland zijn opgegroeid in gezinnen met wortels in
Marokko, zich verbonden voelen met de Nederlandse samenleving enerzijds en met de cul-
tuur van het herkomstland (van hun ouders) anderzijds. We vroegen hun onder andere of
en in welke situaties ze zich Nederlands, dan wel Marokkaans voelen. We vroegen hun ook
welke andere identiteiten voor hen belangrijk zijn.
8.2.1 Identiteit met veel facetten
De jongeren in dit onderzoek hebben een identiteit met meerdere facetten, waarbij ze zich
onder andere als Marokkaan, als Nederlander en als moslim identificeren. Ze zijn
Marokkaans omdat hun (groot)ouders uit Marokko komen, ze een ‘Marokkaanse opvoe-
ding’ hebben gehad en van huis uit de Marokkaanse cultuur hebben meegekregen. Daar-
onder verstaan ze bijvoorbeeld Marokkaanse tradities, feesten en rituelen, de gerichtheid
op familie en de familieverhoudingen die als anders dan de Nederlandse worden gezien.
De jongeren zijn Nederlands omdat ze in Nederland zijn geboren en getogen, hun leven
zich in Nederland afspeelt, ze thuis met hun broers en zussen en soms met ouders
Nederlands spreken en omdat ze een Nederlands paspoort hebben. De jongeren zijn ook
moslim, omdat religie een belangrijke rol in hun leven speelt. Voor de jongeren kunnen
deze verschillende identiteiten naast elkaar bestaan: het een sluit het ander niet uit. Ze zijn
naar eigen zeggen een ‘mengelmoes’ van Nederlands, Marokkaans en moslim (maar ook
van andere identiteiten, bijvoorbeeld Berber, Arabier, Utrechter, Zaankanter of Brabander).
1
Dat is een mengelmoes van heel wat stempels. Ik voel me vooral Marokkaan. Dat was
Mh 
vijf jaar geleden heel anders. Ik voel me Marokkaan, maar ook Nederlander. Ik voel me
Berber. Ik voel mezelf ook een Arabier, want Marokko is gewoon deel van de Arabische
wereld. Ik voel me moslim, ik voel me Utrechter. Ik voel me echt van alles. En ik vind het
220 met twee maten gemeten
