Voor jongeren zoals respondent jv43 geeft de islamitische identiteit zekerheid en houvast
aan het leven in de Nederlandse samenleving en biedt het een kader om jihadisme te kun-
nen plaatsen. Zo vertelt een van de vertegenwoordigers van Hizmet hoe Fethullah Gülen,
het gezicht van Hizmet, zich als een van de eerste islamitische theologen na de aanslag van
11 september 2001 in de Washington Post distantieerde van die aanslag met de uitspraak:
‘Een moslim kan geen terrorist zijn en een terrorist kan geen moslim zijn.’
Het is een oneliner die voor mij ook destijds, en ook voor heel veel jongeren die ik heb
bm5
gesproken, zo’n kapstok is waarvan mensen zeggen: ‘Ja, kijk, die twee dingen mengen
gewoon niet en dit is heel on-islamitisch.’ Dan is dat wel fijn, om in ieder geval het te
kunnen plaatsen, en dan ga je heel anders om met IS.
Ook voor de jongeren die zich met hun Turkse wortels identificeren, en in het bijzonder
met de Turkse Nederlanders, gaat er een positieve kracht van deze identificatie uit.
Turkse gemeenschap? Ja, ik heb het dus altijd als een fijn vangnet ervaren. Ook als je de
jm10
simpelste dingen gedaan moet [hebben]. Dan vraag je in je omgeving van: ‘Hé, ken je
iemand die het een beetje goedkoop doet?’ In de gemeenschap komt er altijd iemand
naar boven, jij kent het. Vaak vind je een bijbaan door je netwerk en dergelijke. Maar
nogmaals, omdat ik dus beide werelden een beetje heb meegemaakt, de Turkse wijk en
de [Nederlanders] op school dan vooral. Persoonlijk voelde ik mij bedreigd buiten de
Turkse gemeenschap. Binnen voelde ik mij veilig.
Het ontwikkelen van een grotere verbondenheid met de islam en/of met Turkse
Nederlanders moet dus enerzijds worden geïnterpreteerd als een reactie ten opzichte van
de dominante samenleving die in de ogen van de Turks-Nederlandse jongeren onvol-
doende te kennen geeft dat zij erbij horen. Tegelijkertijd gaat er van beide vormen van ver-
bondenheid een intrinsieke aantrekkingskracht uit, waarbij de Turks-Nederlandse jongeren
zich op een onproblematische manier op hun gemak en gewaardeerd voelen.
7.2.2 Turks-Nederlandse jongeren over hun identificaties met de Turkse groepen
De gerichtheid op de eigen gemeenschap die zo kenmerkend is voor Turkse Nederlanders
gaat samen met een sterke interne differentiatie in termen van culturele en etnische ach-
tergronden, en wat betreft religieuze en politieke overtuigingen. Met de komst van Turkse
migranten sinds de jaren zestig zijn ook de visies en wereldbeelden die verbonden zijn met
de verschillende religieuze bewegingen, politieke organisaties en etnische groepen mee
naar Nederland gekomen en in onze samenleving gereproduceerd. Terwijl Van Bruinessen
in 1982 stelde dat de islam nadrukkelijker dan ooit in Turkije aanwezig was (Van Bruinessen
1982: 193), lijkt deze constatering onder invloed van recente politieke ontwikkelingen nog
even relevant. Naast een sterke economische groei in een veranderende samenleving
waarin urbanisering en migratie een belangrijke rol spelen, loopt onder de huidige regering
van Erdoğan een proces van herislamisering door en ligt die regering tegelijkertijd steeds
meer onder vuur vanwege het afbrokkelende democratische gehalte van de Turkse rechts-
staat (Tekdal 2015). Het zijn vooral de alevitische en Koerdische minderheden in Turkije die
169 ‘nooit nederlander genoeg ’
