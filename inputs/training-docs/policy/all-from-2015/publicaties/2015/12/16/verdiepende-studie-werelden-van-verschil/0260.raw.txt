spreken of weinig ontwikkeld zijn, ze krijgen vaker irrelevante opmerkingen over hun
hoofddoek of krijgen beledigende opmerkingen te horen. Daar waar de hoogopgeleiden in
de focusgroepen allen een mooie baan op een passend niveau hebben, viel op dat de
gesluierde vrouwen in die context zijn aangesproken op het feit dat ze een hoofddoek dra-
gen, hetzij bij een sollicitatiegesprek, hetzij door collega’s of door klanten/patiënten. Vrou-
wen die geen hoofddoek dragen, krijgen regelmatig de vraag of het niet de bedoeling is dat
zij dat wel doen, of: ‘Waarom draag jij er geen?’ Ook die vraag, hoewel de vraagsteller hier
vaak goedkeuring in laat doorklinken, wordt door de vrouwen als ongepast ervaren. Er
spreekt immers uit dat men bepaalde verwachtingen en vooroordelen heeft over hoe een
moslimvrouw eruitziet en zich gedraagt.
Reacties op alledaagse uitsluiting
De jongeren reageren met grote gelatenheid op de micro-agressie die ze ervaren. Ze zeg-
gen dat ze het er moeilijker mee hadden toen ze jonger waren, maar dat ze eraan gewend
zijn geraakt. Je kunt er toch niets aan veranderen, dus reageren ze niet meer op opmerkin-
gen die hen op afstand zetten. Dat wil niet zeggen dat ze het niet registreren. Deze ervaring
draagt bij aan hun perceptie dat autochtone Nederlanders hen niet zien als een van hen en
aan het gevoel dat ze er niet bij (mogen) horen. Ze hebben ook het idee dat autochtone
Nederlanders die dit soort opmerkingen maken zelf nauwelijks doorhebben wat ze
teweegbrengen. Het maakt het moeilijk om mensen aan te spreken op het kwetsende
karakter van hun uitspraken (Sue et al. 2007).
Wij zijn het normaal gaan vinden, net als iemand jou een compliment geeft: ‘Wat spreek je
vh
goed Nederlands.’ ‘Ja, duh, ik ben hier geboren en hier opgegroeid en naar school gegaan.’
Het is niet dat ik gisteren pas in Nederland ben gekomen. En van die dingen dat ik denk:
eigenlijk is het beledigend, maar we zijn het normaal gaan vinden dat iemand zo erg pro-
vocerend is. Dat ik niet word geholpen of begroet word als ik een winkel binnenkom, maar
een Nederlandse vrouw die achter me loopt en binnenkomt wel. Of met uitdelen, ik word
overgeslagen, ik krijg geen krantje, die achter mij krijgt wel een krantje.
ml Op een gegeven moment doet het niks meer met je. Ik kan er heel boos om worden. Maar
daar heb je alleen jezelf mee. Je kan er toch niks aan veranderen. Je kunt er misschien wat
van zeggen. Maar het is gewoon, als ik dat nu zou meemaken, zou ik gewoon denken:
‘O, jij bent er ook zo een. Ik ga me niet druk maken.’
l1 Meer een beetje om jezelf te beschermen?
ml Ja. Want ik ga me niet ergeren aan dat soort dingen. Dat doe ik niet meer.
l1 Maar toen je jonger was wel?
ml Toen ik jonger was, toen ik daar pas mee te maken kreeg en zo, zeker. Zoiets kon gewoon
echt mijn dag verpesten.
Sommige jongeren hebben de ervaring dat omstanders die getuige zijn van dit soort alle-
daagse uitsluiting daartegen in het geweer komen. Dat geeft de jongeren steun en ze waar-
deren het ook, alleen vlakt dit niet de negatieve ervaring op zich uit. Ze geven aan dat ze
259 met twee maten gemeten
