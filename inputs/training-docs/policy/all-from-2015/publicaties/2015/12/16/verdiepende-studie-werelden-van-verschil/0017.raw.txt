Kader S1 Andere groepen in Nederland: De Roma, Somalische en Chinese Nederlanders
In deze studie gaat de meeste aandacht uit naar de vier grootste niet-westerse migrantengroepen.
Daarnaast hebben we in een apart hoofdstuk ook drie andere groeperingen eruit gelicht die ken-
merken hebben die maken dat ze op enige afstand staan van de samenleving staan voor wat
betreft normen en waarden, contacten en emotionele verbinding. Het betreft de Roma, Somaliërs
en de eerste generatie Chinese Nederlanders. Het ligt niet binnen het bereik van dit onderzoek om
van alle in Nederland woonachtige migrantengroepen te schetsen in hoeverre zij op afstand staan
van de ontvangende samenleving. De keuze voor deze drie groepen is ingegeven door een tweetal
overwegingen: enerzijds betreft het groepen die in de literatuur en/of in overheidsbeleid worden
aangemerkt als groep op afstand. Anderzijds betreft het groepen waarover voldoende literatuur
voorhanden is. We baseren ons volledig op de literatuur over deze drie groepen.
 
De Roma is een groep die ondanks de geringe omvang al jaren op de beleidsagenda staat.
Zij staan in zowel sociaal-cultureel, economisch als ruimtelijk opzicht ver af van de Nederlandse
samenleving. Al met al tekent zich een beeld af van een gesloten groep, met sterke eigen normen,
die op bepaalde terreinen afwijken van de heersende normen in de Nederlandse samenleving.
Dit vertaalt zich echter niet of nauwelijks in formele verbanden of overlegorganen. De Roma iden-
titeit en cultuur lijkt zeer belangrijk te zijn. Zij wordt middels taal en culturele tradities in stand
gehouden. Uit de literatuur komt een beeld naar voren van hoge mate van sociale controle op het
naleven van gemeenschapsnormen. Er zou weinig menging zijn tussen Roma en niet-Roma, als
gevolg van wederzijds wantrouwen. De hechte inbedding in familiestructuren, die onderdeel zijn
van overkoepelende (clan)structuren, voorkomt dat leden in een sociaal isolement belanden als
van afstand tot de samenleving. Er zijn aanwijzingen dat bij delen van de Roma gemeenschap
bepaalde vormen van criminaliteit worden gelegitimeerd. De bestaande afstand tot de
Nederlandse samenleving kan er toe leiden dat wetten en regelgeving als minder relevant worden
beschouwd. Problemen zoals schooluitval en uitkeringsafhankelijkheid worden doorgegeven van
ouder op kind, waarbij met name de negatieve houding ten aanzien van onderwijs en betaalde
arbeid ervoor zorgt dat leden van de groep structureel achtergesteld blijven. Er zijn weinig
mogelijkheden om banden aan te gaan buiten de eigen groep en er is dus weinig blootstelling aan
de Nederlandse normen en waarden.
 
Dit is anders bij de Somalische groep. In eerder onderzoek is naar voren gekomen dat Somalische
Nederlanders op de terreinen van identificatie en sociaal contact niet op grote afstand staan:
zij hebben relatief veel contacten met autochtone Nederlanders, en identificeren zich voor een
groep met een relatief korte verblijfsgeschiedenis in Nederland, vaak als Nederlander. Toch zijn er
ook indicaties dat (jonge) Somaliërs afstand voelen tot Nederland. Uit een twintigtal interviews
met jonge Somaliërs maken Moors et al. (2010) op dat deze groep een kloof voelt gapen tussen de
Nederlandse en Somalische leefwerelden. Deze kloof uit zich o.a. in botsende (culturele) waarden.
Somalische Nederlanders zijn, vergeleken met andere migrantengroepen in Nederland, sterk reli-
gieus, met name in de naleving van religieuze regels. De religieuze opvattingen vertalen zich voor
een deel in traditionele opvattingen over de rolverdeling tussen mannen en vrouwen. Een risico-
factor voor de Somalische groep in Nederland is de grote sociaaleconomische achterstand. Veel
Somaliërs in Nederland zijn laag opgeleid, het aandeel in de bijstand is zeer hoog en veel kinderen
groeien op in armoede. Er is een cumulatie van problemen: velen zijn getraumatiseerd door erva-
ringen in Somalië, er is een culturele afstand tot Nederland, oververtegenwoordiging in de crimi-
naliteit en een zeer zwakke economische positie. Dit zou zich kunnen vertalen in een toenemende
onvrede binnen de Somalische groep, met name onder de tweede generatie. Zij staan met heel
16 samenvatting en slotbeschouwing
