Banden met herkomstgroep en ontvangende samenleving sluiten elkaar niet uit
Voordat we op de verschillende dimensies van afstand ingaan, is het van belang om de
wijze waarop de banden met de herkomstgroep en de ontvangende samenleving samen-
hangen te bespreken. In tegenstelling tot wat de klassieke assimilatietheoretici veronder-
stelden, zijn banden met de herkomstgroep en de ontvangende samenleving namelijk niet
elkaars onvermijdelijke tegenpolen.
Een van de prominentste wetenschappers die zich met deze tweezijdigheid heeft bezig-
gehouden, is John Berry, met zijn onderzoeken naar acculturatiestrategieën (Berry 1980;
1997). Er zijn verschillende manieren (acculturatiestrategieën) waarop migranten hun weg in
de ontvangende samenleving vinden (zie figuur 2.1). De mate waarin individuen enerzijds
naar een groepseigen culturele identiteit streven en anderzijds al dan niet naar opname in
de ontvangende samenleving streven, zijn twee aparte dimensies (Berry 1997). De combi-
natie van beide dimensies resulteert volgens Berry in vier mogelijke acculturatie-
strategieën: assimilatie (aanpassing aan de ontvangende samenleving), integratie (zowel cul-
tuurbehoud als participatie in ontvangende samenleving), separatie (richten op de eigen
groep of cultuur, ‘etnisering’) of marginalisering (zelfuitsluiting).
Figuur 2.1
Acculturatiestrategieën van Berry
behouden eigen culturele  identiteit?
relaties aangaan met de ja nee
ontvangende samenleving? 
ja integratie assimilatie
nee separatie marginalisatie
Bron: Berry (1997)
In het model van Berry hebben de twee dimensies een verschillende focus; met betrekking
tot de eigen groep gaat het om cultureel behoud, terwijl bij de ontvangende samenleving de
sociale relaties centraal staan. Andere onderzoekers hebben varianten van dit model gehan-
teerd, waarbij wel dezelfde dimensies voor de herkomstgroep en de ontvangende samen-
leving werden bestudeerd (zie bv. Bourhis 1997; Hutnik 1991). Ook die onderzoeken laten
zien dat dubbele bindingen mogelijk zijn en veelvuldig voorkomen (Dagevos en Gijsberts
2008).
Net als Berry maken we in ons onderzoek onderscheid tussen de banden met de herkomst-
groep en de banden met de ontvangende samenleving. In tegenstelling tot Berry onder-
scheiden wij geen twee maar drie dimensies van afstand: sociaal, emotioneel en cultureel.
40 groepen op afstand : conceptualisering
