met autochtone Nederlanders. Men voelt zich behoorlijk thuis in Nederland en de culturele
afstand is relatief klein.
Nadruk op Nederland
Bij de categorie ‘nadruk op Nederland’ is sprake van dubbele bindingen en dubbele identi-
ficatie. Zowel met Nederland als de herkomstgroep is er een emotionele band en er wordt
met beide groepen veel omgegaan. Er zijn ook veel sociale contacten met andere migran-
tengroepen. De culturele afstand is beperkt, men voelt zich thuis in en oordeelt positief
over de Nederlandse samenleving. Hoewel er dus duidelijk sprake van dubbele bindingen
is, ligt het accent net wat sterker op Nederland.
Assimilatie
De categorie met het label ‘assimilatie’ is wat betreft sociale, emotionele en culturele
afstand de tegenhanger van de categorie ‘segregatie’. De banden met Nederland zijn
hecht, terwijl men zich bijna niet met de herkomstgroep identificeert en het herkomstland
nauwelijks als vaderland ziet. Ook in organisaties en verenigingen wordt hoofdzakelijk
omgegaan met autochtone Nederlanders en minder met herkomstgroepsgenoten.
Men voelt zich thuis in Nederland en is positief over de Nederlandse samenleving. Er zijn
maar weinig contacten binnen de herkomstgroep. Van alle categorieën onderschrijft deze
groep de basiswaarden van de Nederlandse samenleving het sterkst. Het signatuur van
deze groep stemt overeen met de beschrijvingen van een geassimileerde groep uit bijvoor-
beeld de literatuur van Gordon (1964) en Berry (1997).
De voorgaande analyses laten zien dat het sociaal-culturele landschap er divers uitziet.
Er zijn verschillende combinaties tussen de emotionele, culturele en sociale dimensie zicht-
baar, en banden met de herkomstgroep en Nederland vallen soms samen, maar zeker niet
altijd. In hoofdlijnen is er een tendens zichtbaar dat vooral de emotionele en culturele
dimensie samenvallen. Hoe sterker de emotionele band met Nederland, des kleiner de
culturele afstand. Dit is in lijn met eerder onderzoek waaruit naar voren kwam dat de ont-
vankelijkheid voor culturele beïnvloeding groter is bij een sterkere identificatie (Turner
et al. 1987) en met studies die erop wijzen dat culturele afstand een belemmering kan
vormen voor de band die migranten met de ontvangende samenleving ervaren
(bv. Zagefka en Brown 2002).
79 sociaal -culturele categorieën : migranten op afstand
