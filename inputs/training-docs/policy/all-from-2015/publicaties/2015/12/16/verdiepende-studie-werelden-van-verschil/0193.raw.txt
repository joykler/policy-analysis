Culturele problemen beperken zich niet tot de relatie tussen autochtone Nederlanders en
de Turks-Nederlandse jongeren in dit onderzoek, maar hebben ook hun weerslag op de
sociale verhoudingen tussen jongeren uit verschillende etnische en religieuze stromingen,
zeker wanneer incidenten die de scheidslijnen op scherp zetten de media halen. De aleviti-
sche respondent jv53 legt bijvoorbeeld uit hoe haar deelname aan een demonstratie in het
Gezipark in Istanbul in het voorjaar van 2013 naar aanleiding van het geweld rondom die
demonstraties tot een inkrimping van haar vriendengroep leidde:
Ik had zoiets van: ‘Ik wil wat doen, ik wil mijn stem laten horen.’ Alleen, ik voelde dat ik
jv53
me moest verantwoorden tegen mensen in mijn omgeving die ook Turks waren.
Die begrepen niet dat ik het in mijn hoofd haalde om daar naartoe te gaan. Om daar
samen te komen. En toen heb ik zo veel mensen ook uit mijn omgeving moeten schrap-
pen en ook op het werk dat ik zo veel reacties kreeg, dat ik dacht van: ‘Zijn jullie mensen?
Gaan jullie met mij om, om de persoon die ik ben, of gaan jullie met mij om omdat het
labeltje “Turk” op mijn voorhoofd staat? Waarom doe je überhaupt zo tegen mij?’
Koerdische jongeren hebben vergelijkbare negatieve ervaringen met Turkse personen van-
wege hun steun voor de pkk:
Als ik net contact heb met een Turkse persoon en ik begin bijvoorbeeld te vertellen over
jv71
onszelf, dan zeg ik al tegelijk van tevoren ‘dit is mijn ideologie’ of ‘hier sta ik voor’. Dan
zeggen ze oké, dan accepteren ze het wel. Dan gaan ze heel leuk met je om en dan delen
ze alles met je en dan komt er iets op het nieuws over de pkk of over de Turken dat er iets
is gebeurd. En dan keren ze zich gelijk naar je toe en dan beginnen ze iets heel anders te
worden. Bijvoorbeeld, ik had een vriendin, twee jaar lang. Ze wist alles van me af – al-
thans mijn privé – en op een dag was het ook weer van: ‘Ja, jij bent dit, jij bent dat.’ Maar
ze was wel twee jaar lang bevriend met mij. En dat zijn echt achterlijke mensen als ze zo
doen.
Zulke negatieve ervaringen met andere Turks-Nederlandse jongeren vanwege specifieke
identificaties die niet worden geaccepteerd, kunnen juist weer een reden bieden om meer
met Nederlanders op te trekken. Hier lijkt sprake van in het geval van de alevitische en
zichzelf als atheïst labelende respondent jv50, die zich niet geaccepteerd voelde door mos-
lims, ook niet binnen haar alevitische kring:
Juist omdat ik zo Nederlands ben, word ik juist niet geaccepteerd door een moslimcul-
jv50
tuur. Vooral op de middelbare school accepteerde men dat gewoon niet. En ik wil niet
slecht over hen praten, maar in die tijd ben ik meer geaccepteerd door Nederlanders dan
door mijn eigen mensen, vooral. […] Ik werd daar totaal niet geaccepteerd door de
allochtonen daar, nee. Je moet per se moslim zijn of zo.
Terwijl de Turks-Nederlandse jongeren in deze twee citaten juist door negatieve ervaringen
in hun contacten worden gestuurd, voeren in de meeste gesprekken vooral de positieve
belevingen van onderlinge herkenning en de daarbij behorende ‘klik’ de boventoon. De
geïnterviewde jongeren stellen dat vooral de veiligheid van de eigen groep een reden is
192 ‘nooit nederlander genoeg ’
