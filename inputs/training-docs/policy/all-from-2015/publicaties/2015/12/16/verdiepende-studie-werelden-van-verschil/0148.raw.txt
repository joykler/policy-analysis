Deze jongeren hebben het in mijn optiek extra moeilijk, omdat ze ten eerste vaak de moedertaal van
hun ouders niet spreken. Ze zijn in Nederland geboren. Hun ouders spreken wel wat Nederlands, soms
heel goed, soms wat minder goed, maar niet zo goed als hun kinderen dat doen. De kinderen beheer-
sen eigenlijk de Marokkaanse of Turkse taal onvoldoende, dus dat betekent dat daar al een kloof zit
tussen ouder en kind. Vervolgens worden veel buitenlandse jongeren vanuit de Nederlandse maat-
schappij bestempeld als: vervelend, lastig, moeilijk, ingewikkeld, buitenlander. Ze kunnen niet bij hun
ouders terecht, omdat die kloof er zit als het gaat om de taal. In de Nederlandse samenleving worden
ze uitgekakt, omdat ze Marokkaan of Turk zijn. Op het moment dat ze op vakantie gaan in het land
van hun ouders, worden ze als verwesterd gezien. Dus het is niet heel raar dat jongeren gewoon op
zoek zijn naar erkenning, identiteit.
Als reactie op buitensluiting en achterstelling en de behoefte aan binding kan de moslim-
identiteit worden versterkt (Buijs et al. 2006). Dit speelt vooral bij Marokkaanse
Nederlanders een rol. Het label ‘Marokkaan’ is negatief, zodat daar geen positief zelfbeeld
aan kan worden ontleend. Uit de behoefte aan een positief zelfbeeld kan men op zoek
gaan naar een andere, meer positieve identiteit. De Nederlandse identiteit is vaak geen
optie, omdat de groepsgrenzen behoorlijk gesloten zijn (vgl. Duyvendak 2011). Men blijft
Marokkaanse Nederlanders benaderen en benoemen als ‘Marokkaans’. Een moslim-
identiteit overstijgt etnische identiteiten, waardoor er niet tussen etnische identiteiten
gekozen hoeft te worden (Ketner 2009). Daarnaast kan de moslimidentiteit ook het gevoel
van eigenwaarde of zelfvertrouwen van jongeren verstevigen, door de constructie van
‘islam’ als morele autoriteit en moslims als mensen die goed zijn of het goede doen
(zie ook hoofdstuk 7 en 8). Ten derde staat een moslimidentiteit voor verbondenheid met
de wereldgemeenschap van moslims (ummah) (vgl. Cesari 2013). In Nederland vormt een
etnische groep een minderheid, maar wereldwijd zijn er een heleboel moslims. Het idee
van de massa kan een identiteit kracht geven.
En de identificatie met de islam: […] zo’n machtsfactor in de wereld, daar kun je wel trotser op zijn dan
op je positie als Marokkaan in Nederland. Daar kun je nauwelijks een status aan ontlenen. Of het
moet een geuzenstatus zijn.
De zoektocht naar identiteit, waardigheid, betekenis en gemeenschap gecombineerd met
de ervaring van discriminatie en de druk op de islam maakt mensen gevoelig voor de radi-
cale islam. Volgens de experts biedt de radicale islam het gevoel van verbondenheid en
ergens bij horen dat de sommige jongeren missen
Het is een keuze en een verleiding enerzijds. We hebben hier in de wijk ook een jongere gehad die nog
heel braaf naar school ging en met z’n rugzak met schoolboeken verdween. En dat is dus iemand die
verleid is en die verleiding die kan hem liggen in het feit dat zo’n jongere – als voorbeeld – niet heeft
uitgeblonken op school, misschien weinig aandacht heeft gekregen zowel vanuit het gezin, maar ook
vanuit de school en zich opgenomen voelt in een groep waarin hij heel veel aandacht krijgt. En dan
word je verleid.
147 groepen op grote afstand : achtergronden van islamitisch
radicalisme en extremisme
