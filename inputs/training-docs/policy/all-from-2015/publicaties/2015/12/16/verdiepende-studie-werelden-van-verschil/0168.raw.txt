Deze verontschuldigingsclaim wordt als onrechtvaardig ervaren, mede omdat deze claim
exclusief lijkt te zijn voorbehouden aan moslims. Een van de deskundigen wijst hierop:
Probeer samen te werken in plaats van dat paternalistische wat wij wel eens in
em01
Nederland hebben van: ‘Dit doe je niet goed, dat doe je niet goed.’ ‘O ja, we gaan het
een Armeense genocide noemen.’ Zonder erbij na te denken dat je dan in ieder geval
80% van de Turken bijna, 70%, tegen je in het harnas jaagt. En als je dat doet, dan
zeggen de Turken tegen je: ‘Is goed, Nederland, dat je dat genocide noemt, maar waar
waren jullie met Srebrenica?’ Heel belangrijk voor ze. Ga daar zelf je excuses voor aan-
bieden.
In de tweede plaats geven de Turks-Nederlandse jongeren veelvuldig uitdrukking aan hun
gevoel dat ze in interactie met die dominante samenleving en in vergelijking met niet-
Turkse leeftijdsgenoten anders en vaak minderwaardig worden behandeld. Ze ervaren niet
bij de Nederlandse samenleving te mogen horen en ‘nooit genoeg Nederlander te zijn’,
zoals een van de respondenten het verwoordde. Diverse respondenten beschrijven hoe ze
in die context zijn opgegroeid en het gevoel dat ze daardoor kregen een niet-geac-
cepteerde buitenstaander in de samenleving te zijn. Diverse bestuursleden en experts
bevestigen het door de jongeren geschetste beeld, waaronder een bestuurslid van een aan
Hizmet gelieerde organisatie:
Ja, in ieder geval, je hebt een nieuwe generatie die na 11 september hier is opgegroeid
bm44
[…] in het circuit van veel anti-islamitische uitspraken of antimoslimuitspraken of […]
soms anti-Marokkaans of anti-Turks. Dus dat heeft wel invloed gehad en [dat heeft
het] nog steeds op de jongeren. Dus ik was in de auto, mijn zoon van 6, 7 zat achterin.
Ik luisterde naar het nieuws. Op een gegeven moment riep hij van: ‘Papa, ze mogen ons
hier niet, hè?’ Dus dat was Wilders, dus daar heeft hij dat van gemaakt. Maar je hebt
een generatie die dus dag in dag uit zo’n gevoel kreeg vanwege de media.
Een deel van de jongeren stelt expliciet dat acceptatie en integratie van twee kanten moet
komen, terwijl zij het idee hebben dat het accent door de ontvangende samenleving en
haar instituties de laatste tijd veel te eenzijdig bij hen als moslimjongeren wordt gelegd.
Het is ook denk ik hoe de tegenpartij ermee omgaat, hè. Hoe zij het oppakken. Ik bedoel,
jm33
9
je kan het nooit van één kant verwachten. Als ik zeg dat ik Ali ben, maar ik voel me heel
Nederlands, dan zal diegene dat nooit geloven, omdat ik dan Ali heet of een Turkse ach-
tergrond heb. Want je bent nooit geen Nederlander genoeg. Wanneer ben je een
Nederlander, wanneer ben je geen allochtoon, dat is ook nog steeds niet bekend. Wan-
neer ben je geïntegreerd. Van die hele loze definities, wanneer ben je geïntegreerd, wat is
integratie.
De redenering in dit citaat vertoont belangrijke overeenkomsten met de argumentatie van
Robert Ezra Park in zijn artikel Human migration and de marginal man (1928b). Daarin wijst
Park erop dat niet alleen migranten de ambitie en bereidheid moeten hebben om deel uit
te maken van de samenleving, maar dat de gevestigde burgers en de instituties van deze
167 ‘nooit nederlander genoeg ’
