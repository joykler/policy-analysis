persoonlijke discriminatie. De categorie ‘segregatie’ neemt – opvallend genoeg – een
middenpositie in ten opzichte van de andere categorieën wat betreft de perceptie van het
maatschappelijk klimaat. Wanneer men grotendeels in afzondering van anderen leeft, is de
kans op negatieve sociale ervaringen misschien beperkter. Het sociaal vertrouwen is bij
beide categorieën relatief laag, maar bij de categorie ‘etnisch geïsoleerd’ nog wat geringer
dan bij de categorie ‘segregatie’.
Het is waarschijnlijk dat voor deviant gedrag – dat met de beschikbare kwantitatieve
gegevens niet goed kon worden onderzocht – er grotere verschillen tussen de categorieën
‘segregatie’ en ‘etnisch geïsoleerd’ zijn. Migranten uit de etnische isolatie-categorie missen
de beschermende kracht die van sociale relaties kan uitgaan. De hoge mate van sociale
cohesie binnen de Turkse gemeenschap wordt bijvoorbeeld als verklaring gezien voor hun
lage criminaliteitscijfers en relatief klein deel dat uitgereisd is naar Syrië voor de jihad
(Staring et al. 2014). Mensen die sociaal geïsoleerd zijn, zijn extra ontvankelijk voor deviant
gedrag. Ze worden niet of nauwelijks blootgesteld aan sociale controle en hebben minder
te verliezen.
De ervaren gezondheid is van alle categorieën het slechtst bij de categorie ‘segregatie’, ter-
wijl gevoelens van ongeluk juist sterker voorkomen bij de categorie ‘etnisch geïsoleerd’.
Overigens zijn ook de personen uit de groep ‘geïsoleerd en georiënteerd op Nederland’
relatief vaak ongelukkig. Dit duidt er op dat sociaal isolement bijdraagt aan gevoelens van
ongeluk.
Bij de categorieën ‘nadruk op Nederland’ en ‘assimilatie’ is het beeld gespiegeld aan de
twee zojuist besproken categorieën: hun welbevinden is juist relatief goed, de beeld-
vorming over autochtone Nederlanders positief, en de politieke betrokkenheid en het
vertrouwen in instituties en andere mensen groot. Ook voelen zij zich het sterkste geaccep-
teerd in Nederland en rapporteren ze relatief weinig ervaren discriminatie.
De drie hybride sociaal-culturele categorieën – ‘gematigde segregatie’, ‘geïsoleerd en
georiënteerd op Nederland’ en ‘dubbele bindingen’ – nemen vaak een tussenpositie in op
de diverse onderzochte terreinen. De categorie ‘gematigde segregatie’ – waartoe ongeveer
de helft van de Turkse en Marokkaanse Nederlanders behoort – scoort op het gebied van
gezondheid en geluk relatief goed, maar zit wat betreft de (negatieve) beeldvorming over
autochtone Nederlanders dicht bij de opvattingen van de twee groepen op verste afstand.
Ook voelen personen uit de categorie ‘gematigde segregatie’ zich naar verhouding weinig
geaccepteerd en is het vertrouwen in instituties beperkt. In tegenstelling tot vrij veel eerder
onderzoek neemt de groep met dubbele bindingen – in Berry’s terminologie (1997) is dat
de integratiecategorie – níét de gunstigste posities in, bijvoorbeeld op het gebied van wel-
bevinden en gezondheid.
15 samenvatting en slotbeschouwing
