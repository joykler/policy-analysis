mh4 Ikzelf, ik heb daar echt maling aan. Het boeit mij niet. Lekker belangrijk.
l1 Een jas is maar een jas.
ml1 Als ’ie je maar warm houdt.
mh4 Als mijn zakken zijn gevuld, dan ben ik…
l2 Dat klinkt op een of andere manier heel Nederlands.
mh4 Maar ik geef het wel uit. [Gelach.] Als je het zo bekijkt, ben ik de Marokkaan.
8.2.2 De Marokkaanse identiteit als stigma
Terwijl de jongeren in het voorgaande citaat (schijnbaar?) gelaten reageren, toont een deel
van de jongeren veel frustratie over het feit dat ze Nederlands zijn en zich Nederlands
voelen, maar niet als zodanig worden gezien. Ze stellen dat je je wel kunt identificeren als
Nederlands, maar dat dit door autochtone Nederlanders vaak niet wordt geaccepteerd.
De vrouwen in het volgende citaat, alle hoogopgeleide, werkende, orthodoxe moslima’s,
zijn strijdbaar en claimen het recht om zich Nederlands te noemen met grote felheid.
Maar wat ik zo gek vind, wij zijn eigenlijk Nederlanders, maar we noemen onszelf
vm4
Marokkaans. Nederlanders noemen ons Marokkanen, maar we zijn eigenlijk
Nederlanders. Snap je? Dat [zijn we] gewend, maar het klopt niet helemaal.
l1 Jullie zeggen dat je eraan gewend bent geraakt, maar het zit jullie toch wel dwars, proef
ik. Je vindt het niet leuk.
vh5 Nee, want ik hoor erbij. Ik ben Nederlander, ik ben hier geboren. Dit is mijn land. Als
iemand zegt: ‘Ga terug naar je eigen land.’ […] ‘Doe geen moeite, ik ben er al.’ […] Ik hoor
erbij, daarom vecht ik door.
vh2 Ik ben hier. Er was ook laatst iemand die tegen mij zei: ‘Hoe is het om in Marokko te
wonen?’ Ik zeg: ‘Geen idee.’ Ik zeg: ‘Hoe is het om in China te wonen?’ ‘O ja, natuurlijk, je
bent Nederlands.’ Dan word je eraan herinnerd, dat blijft maar doorgaan.
vm1 Daardoor voel je je geen Nederlander, denk ik.
vh5 Ik hou me eraan vast. Ik ben hier geboren. Dit is mijn land.
l1 En hoe is dat bij de anderen? Jij voelt je ook Marokkaan? Jij identificeert je als
Marokkaans?
vm1 Ja, het is een soort van gewoonte geworden. Iedereen noemt je Marokkaans, dan ben je
Marokkaans. Ik ben ook Nederlands, maar ik ben niet Nederlands-Nederlands. Dat is
ook iets wat met de jaren mee gewoon… wat met de paplepel ingegoten is.
l1 Wanneer ben je Marokkaans? En wanneer Nederlands?
vh2 Eigenlijk ben ik 110% Nederlands. Ik voel me Marokkaans op het moment dat ik eraan
herinnerd word dat ik Marokkaan ben.
Terwijl de Turkse identiteit een krachtige, positieve manier is voor jongeren met een Turkse
achtergrond om zich te identificeren (zie hoofdstuk 7), heeft de Marokkaanse identiteit in
de verhalen van de jongeren met een Marokkaanse achtergrond meer het karakter van een
stigma. De meeste jongeren hebben het gevoel dat ze binnen de Nederlandse samenleving
systematisch op afstand worden gezet, als anders worden gezien en anders worden
behandeld op grond van hun etniciteit. Op dit gevoel, de ervaringen die eraan ten grond-
222 met twee maten gemeten
