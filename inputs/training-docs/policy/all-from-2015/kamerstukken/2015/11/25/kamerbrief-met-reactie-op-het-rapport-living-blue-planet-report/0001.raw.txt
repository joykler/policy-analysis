> Retouradres Postbus 20401 2500 EK Den Haag 
 
Directoraat-generaal Agro en 
 
Natuur 
De Voorzitter van de Tweede Kamer 
Directie Europees Landbouw- en 
der Staten-Generaal Visserijbeleid en 
Voedselzekerheid 
Binnenhof 4 
Bezoekadres 
2513 AA  's-GRAVENHAGE 
Bezuidenhoutseweg 73 
2594 AC Den Haag 
Postadres 
Postbus 20401 
2500 EK Den Haag 
Factuuradres 
Postbus 16180 
2500 BD Den Haag 
 
Overheidsidentificatienr 
00000001003214369000 
Datum 25 november 2015 
T 070 379 8911 (algemeen) 
Betreft Oceanen 
www.rijksoverheid.nl/ez 
 
 
Geachte Voorzitter, 
Ons kenmerk  
 
DGAN-ELVV / 15163997  
Middels deze brief kom ik tegemoet aan het verzoek van de vaste commissie voor 
 
Economische Zaken om een reactie te geven op het rapport "Living Blue Planet 
Report" van het Wereld Natuur Fonds (2015Z17037/2015D35327). In dit rapport 
schetst het Wereld Natuur Fonds (WNF) de staat van de oceanen en zeeën. Dit is 
een beeld van een grote afname van het leven in de oceaan en de sociaal en 
economische effecten daarvan, als ook de gevolgen voor de voedselzekerheid. Ik 
zie het rapport van het WNF als een steun in de rug voor het standpunt dat niets 
doen geen optie is. We zijn immers voor een groot deel afhankelijk van de 
oceanen voor de wereldwijde voedselproductie, werkgelegenheid maar ook het 
behoud van soortenrijkdom. Een en ander sluit goed aan bij de uitkomsten van de 
Global Oceans Action Summit for Food Security and Blue Growth die mijn 
ambtsvoorganger vorig jaar in Den Haag heeft georganiseerd. 
 
Onlangs is in het kader van de Verenigde Naties de Duurzame Ontwikkelings 
'Agenda 2030' aangenomen met de bijbehorende Sustainable Development Goals 
(SDGs), waaronder SDG-14. SDG-14 luidt: Het in stand houden en duurzaam 
gebruikmaken van oceanen, zeeën en mariene hulpbronnen voor duurzame 
ontwikkeling. SDG-14 hangt nauw samen met SDG-2, die luidt als volgt: Het 
uitbannen van honger, het realiseren van voedselzekerheid en verbeterde 
voeding en het bevorderen van duurzame landbouw. Ik deel de opvatting van het 
WNF dat deze opgave alleen waargemaakt kan worden met voldoende 
investeringen voor het herstel en behoud van onze mariene hulpbronnen.  
 
Het is van groot belang dat de implementatie van de deze en de andere SDGs met 
voortvarendheid ter hand wordt genomen. Het verreist een mondiale en integrale 
aanpak, waarin ook ik mijn verantwoordelijkheid neem. Overheden, bedrijfsleven, 
wetenschap, NGO's en de samenleving zullen deze uitdaging gezamenlijk moeten 
aangaan. De zogenaamde Blue Growth aanpak, waar ik volledig achter sta, omvat 
voedsel, duurzaamheid, werkgelegenheid, en mogelijkheden voor ontwikkeling 
van baten vanuit oceanen en kust. Het benadrukt het behoud en het duurzaam 
beheer van ecosystemen en visbestanden en billijke voordelen voor de 
kustgemeenschappen die van hen afhankelijk zijn. 
 
Ik wil hieronder kort ingaan op twee recente ontwikkelingen rondom schone 
oceanen, te weten  de lancering van een Global Network for Action on Blue 
 Pagina 1 van 3
