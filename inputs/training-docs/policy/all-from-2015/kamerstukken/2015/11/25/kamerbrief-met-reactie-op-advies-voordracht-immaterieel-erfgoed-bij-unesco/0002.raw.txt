Onze referentie 
meer dan 2200 leden. In de loop van haar bestaan hebben ruim 1900 kandidaten 
834290 
met succes examen gedaan. Ook kunnen mensen lid worden die een cursus 
 
‘molengids’ willen volgen. Voor jongeren bestaat de mogelijkheid jeugdlid te 
worden om onder begeleiding van een professionele molenaar het ambacht alvast 
te oefenen. Vereniging De Hollandsche Molen zet zich in voor het behoud van 
molens en het molenaarsambacht. Zij verzorgt onder meer de examens voor de 
kandidaat-molenaars. Een veertigtal molenaarsbedrijven is verenigd in Het 
Ambachtelijk Korenmolenaarsgilde en in de provincie Friesland verzorgt het Gild 
Fryske Mounders de opleiding en de examens voor de vrijwillige molenaars. 
 
Zoals de raad constateert, zijn bij het draaiend houden van de molens in 
Nederland honderden vrijwilligers betrokken. In stichtingen en verenigingen 
zetten zij zich in voor publieksactiviteiten zoals de jaarlijkse Nationale Molendag 
en dragen zij hun kennis over technieken over aan een volgende generatie 
molenaars. Kinderen leren bij een bezoek aan het UNESCO Werelderfgoed 
Kinderdijk hoe het unieke systeem van de poldermolens het water weg maalt. En 
met de molenapp kan iedereen die onderweg is de dichtstbijzijnde molens en 
molenaarsactiviteiten vinden. Het ambacht van molenaar is onlosmakelijk met 
Nederland verbonden. De brede belangstelling voor het levende vakmanschap van 
de molenaar maakt dit ambacht een breed gedragen en actueel immaterieel 
erfgoedelement dat een interessante relatie heeft met het materiële erfgoed van 
de molen. Naar verwachting zal dit alles een kansrijk nominatiedossier opleveren, 
waarmee Nederland zich internationaal kan profileren.  
 
Het VIE zal het Gilde van Vrijwillige Molenaars begeleiden bij de samenstelling 
van het voordrachtdossier. Het dossier dient voor 31 maart 2016 bij UNESCO te 
worden ingediend. Ik maak binnenkort met de verschillende stakeholders 
afspraken over planning en samenstelling van het dossier. 
 
Vervolg in 2016 
De belangstelling van gemeenschappen om een immaterieel erfgoedelement aan 
te melden voor plaatsing op de nationale inventaris is toegenomen sinds de 
ratificatie in 2012, zo merkt de raad op. Voor sommige thematische categorieën 
zijn echter nog geen of slechts enkele elementen voorhanden. Op mijn vraag om 
maximaal vijf kansrijke immaterieel erfgoedkandidaten te selecteren voor 
nominatie, antwoordt de raad dat de nationale inventaris immaterieel erfgoed op 
dit moment nog onvoldoende een gevarieerd beeld geeft van het immaterieel 
erfgoed in het Koninkrijk. 
 
Met name de afwezigheid van immaterieel erfgoedelementen uit de Caribische 
landen en Caribisch Nederland in de inventaris van het Koninkrijk, gaf voor de 
raad de doorslag af te zien van de beantwoording van mijn adviesvraag om  
meerdere kandidaten te selecteren. De raad adviseert om daarmee te wachten tot 
volgend jaar. Dan zal er, naar de verwachting van het Nederlands Centrum voor 
Volkscultuur en Immaterieel Erfgoed (VIE), meer te kiezen zijn uit de 
2
verschillende thematische categorieën  en uit de Caribische landen en Caribisch 
Nederland. Zoals ik meerdere malen heb aangegeven, vind ik het van groot 
belang dat de landen in het Caribisch gebied en Caribisch Nederland 
 
                                                
 
2
 Beeld en Geluid, Eten en Drinken, Rituelen en Gebruiken, Ambacht en Techniek, Feest en 
Spel. 
 
 Pagina 2 van 3
