Ministerie van 
Infrastructuur en Milieu 
 
 
Ons kenmerk 
Werkprogramma Schoon Water 
IENM/BSK-2015/221573 
 
In aanvulling hierop werken Rijk, regionale overheden, maatschappelijke 
organisaties en het bedrijfsleven samen aan het Werkprogramma Schoon Water. 
Het Werkprogramma draagt er aan bij dat de gemaakte afspraken voor het beleid 
ten aanzien van meststoffen en gewasbeschermingsmiddelen worden nagekomen 
en dat er een impuls wordt gegeven aan het beleid ten aanzien van nieuwe stoffen 
als geneesmiddelen en microplastics en problemen in specifieke gebieden, zoals 
kleine wateren en drinkwaterwinningen. De huidige versie van het 
Werkprogramma Schoon Water is bijgevoegd in bijlage 3. Hiermee geef ik 
invulling aan motie Jacobi c.s. (Kamerstukken 34 000 J, nr. 16). In deze brief ga 
ik nog specifiek in op de onderdelen geneesmiddelen en microplastics uit het 
werkprogramma. Tegelijk gaat het werken aan dit Werkprogramma door.  
Zo zal het Werkprogramma regelmatig worden geagendeerd in het Bestuurlijk 
Platform Zoetwater om de samenhang met zoetwater nader in te vullen en om 
verder af te stemmen met de maatschappelijke organisaties. Ik verwacht van de 
Adviescommissie Water in het voorjaar van 2016 een vervolg op haar eerdere 
briefadvies (bijlage bij Kamerstuk 34 000-J, nr. 25). Dit vervolgadvies zal ik 
gebruiken bij de verdere invulling van het Werkprogramma. De activiteiten die in 
het Werkprogramma worden genoemd worden verder geconcretiseerd en in een 
spoorboekje per onderwerp vastgelegd. De voortgang wordt jaarlijks gemonitord 
en de regie wordt ingevuld vanuit de Stuurgroep Water.  
 
Ik heb kennis genomen van de positieve conclusies van het Wereld Natuur Fonds 
2
over de zoete wateren en moerassen in Nederland . Sinds 1990 zijn de 
dierpopulaties hier met gemiddeld 40 procent vooruit gegaan. De diersoorten 
profiteren van verbeterde milieukwaliteit, aanleg van natuurvriendelijke oevers en 
vispassages, herstel van moerassen, toename moerasareaal en 
natuurontwikkeling langs de grote rivieren. Dit sluit aan bij de resultaten van de 
dit jaar uitgevoerde beleidsdoorlichting artikel 12 waterkwaliteit. Daarin wordt 
geconcludeerd dat de waterkwaliteit in het hoofdwatersysteem verbetert en dat 
aangenomen mag worden dat de inzet van de middelen op dit beleidsartikel 
doeltreffend en doelmatig zijn geweest. Het rapport met de resultaten van de 
beleidsdoorlichting zal ik u separaat toezenden. 
Het Wereld Natuur Fonds concludeert in bovengenoemd rapport ook dat hun 
bevindingen in tegenspraak lijken met de slechte KRW-beoordeling. Ik heb uw 
Kamer eerder aangegeven dat Nederland de verplichting te rapporteren via de 
‘one out, all out’ principe met succes bij de Europese Commissie heeft 
geagendeerd, waardoor er nu meer ruimte is om de verandering van de toestand 
op een andere manier te presenteren. Het is mijn wens de positieve ontwikkeling 
voor de waterkwaliteit door te zetten. Ik hoop dat uw Kamer dit herkent in mijn 
inzet voor het Werkprogramma Schoon Water. 
De staatssecretaris van IenM heeft u, zoals toegezegd in het AO water van 24 juni 
2015 per brief van 15 oktober 2015 (IENM/BSK-2015/65385) geïnformeerd over 
                                                
2
 https://www.wnf.nl/wat-wnf-doet/onze-aanpak/onderzoek-en-innovatie/living-planet-
report.htm  
Pagina 6 van 14
