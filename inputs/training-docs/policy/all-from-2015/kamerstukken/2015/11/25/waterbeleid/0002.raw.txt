Averijhaven. Dit depot, dat is opgebouwd uit een ringdijk van staalslakken, moet 
Ministerie van 
Infrastructuur en Milieu 
hiervoor worden ontmanteld. De vrijkomende specie en staalslakken moeten 
worden afgevoerd. Het blijkt dat de meest voordelige optie is om specie en 
Ons kenmerk 
staalslakken naar baggerdepot IJsseloog te brengen. Om dit mogelijk te maken 
IENM/BSK-2015/221573 
ben ik voornemens baggerdepot IJsseloog langer, vooralsnog tot 2019, open te 
houden. 
 
 
NATIONAAL WATERPLAN 2016-2021 (NWP2) 
 
Stand van zaken en routekaart NWP2  
 
In december 2015 stelt het kabinet het Nationaal Waterplan 2016-2021 (NWP2) 
vast en wordt dit aan de Kamer toegezonden.  
In deze definitieve versie zijn dan de kabinetsreactie op de ingediende zienswijzen 
uit de inspraak en het advies van de commissie voor de milieueffectrapportage 
verwerkt. Ook is gevolg gegeven aan de bevindingen uit het Algemeen Overleg 
met de Vaste Commissie voor Infrastructuur en Milieu op 24 juni 2015 waarin het 
ontwerp NWP2 is besproken.   
Het NWP2 geeft het integrale kader voor het waterbeleid van het Rijk voor de 
komende zes jaar. Het plan geeft uitvoering aan de Europese richtlijnen voor 
waterkwaliteit, de mariene strategie en overstromingsrisico’s. De 
stroomgebiedbeheerplannen, het programma van maatregelen mariene strategie 
en de overstromingsrisicobeheerplannen vormen onderdeel van het NWP2. 
De tussentijdse wijziging van het NWP 2009-2015, waarin de deltabeslissingen 
over waterveiligheid, zoetwater en ruimtelijke adaptatie en de 
voorkeursstrategieën uit het Deltaprogramma 2015 zijn verankerd, is eveneens in 
het NWP2 verwerkt. 
 
Het NWP2 vormt op zijn beurt een bouwsteen voor de ontwikkeling van de 
Nationale Omgevingsvisie die in 2018 wordt uitgebracht. De Nationale 
Omgevingsagenda die de richting aangeeft voor deze ontwikkeling zal ik in juni 
2016 aan de Kamer sturen. 
 
In het NWP2 is per thema een aantal mijlpalen genoemd. Over de voortgang 
hiervan zal ik jaarlijks in mei rapporteren in de ‘Staat van ons water’. Over de 
uitvoering van de deltabeslissingen en voorkeursstrategieën wordt in meer detail 
gerapporteerd in het jaarlijkse deltaprogramma, dat bij de begroting aan de 
Tweede Kamer wordt aangeboden. Een systematische monitoringsmethode voor  
adaptief deltamanagement wordt nader uitgewerkt in het kader van het 
Deltaprogramma. Over de voortgang van de grote projecten Ruimte voor de 
Rivier, Maaswerken en het Tweede Hoogwaterbeschermingsprogramma worden 
halfjaarlijkse voortgangsrapportages aan de Kamer aangeboden. 
 
Gezien de veelheid aan onderwerpen die speelt heb ik in het hiervoor genoemde 
AO Water van 24 juni jl. toegezegd de Kamer een routekaart te sturen over deze 
mijlpalen en de onderlinge relatie van de diverse stukken. De grafische uitwerking 
van deze toezegging treft u in bijlage 1 aan in de vorm van de figuren Water in de 
Nationale Omgevingsvisie en Mijlpalen Nationaal Waterplan 2016-2021 met een 
korte toelichting.   
 
Pagina 2 van 14
