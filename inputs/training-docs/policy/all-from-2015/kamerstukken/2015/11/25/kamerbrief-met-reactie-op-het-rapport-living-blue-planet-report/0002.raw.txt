Directoraat-generaal Agro en 
 
Natuur 
 Directie Europees Landbouw- en 
 
Visserijbeleid en 
 
Voedselzekerheid 
 
 
 
 
Ons kenmerk 
Growth and Food Security (het Global Network) en een nieuw internationaal DGAN-ELVV / 15163997 
 
verdrag voor mariene biodiversiteit op volle zee. Wat betreft duurzame visserij, 
nemen we binnen de Europese Unie de verantwoordelijkheid voor het duurzaam 
beheer voor oceanen en zeeën wereldwijd via het Gemeenschappelijk 
Visserijbeleid (GVB). Mondiaal wordt het visserijbeleid vooral bepaald onder het 
United Nations Fish Stock Resolution als onderdeel van het Zeerechtverdrag van 
de Verenigde Naties. Hierin vindt regulering plaats van highly migratory species, 
straddling stocks en het vermijden van bijvangsten van vogels en schildpadden. Ik 
zet me bijvoorbeeld samen met de EU in voor verdere regulering op het gebied 
van de deepsea bottom trawling en een verbod op sharkfinning. 
 
Intensivering voedselzekerheid en Blue Growth  
Begin dit jaar is in Grenada tijdens een strategische actiebijeenkomst over Blue 
Growth and Food Security het genoemde Global Network gelanceerd met de 
ondersteuning van onder andere Nederland, FAO en de Wereldbank. Dit initiatief 
is een vervolg op de Global Oceans Action Summit for Food Security and Blue 
Growth (Oceans Summit) die mijn voorganger begin 2014 heeft georganiseerd om 
nieuwe, concrete en innovatieve activiteiten en partnerschappen op te zetten. 
Tijdens een Oceans Summit in Lissabon dit jaar in juni en tijdens een side-event 
onlangs bij de Algemene Vergadering van de Verenigde Naties is het belang van 
het Global Network herbevestigd. Hierin is ook het belang aangegeven om met de 
verschillende partners op korte termijn een actiegerichte strategie te ontwikkelen 
om publieke en private investeringen onder het Global Network van de grond te 
krijgen.  
 
Samen met de partners wil ik de komende jaren het Global Network verder laten 
groeien en zorgen dat naast de bestaande partnerschappen, internationaal meer 
en meer activiteiten en partnerschappen worden opgezet en ook daadwerkelijk 
gerealiseerd worden. Samen met Grenada is Nederland co-voorzitter van het 
Global Network. Zoals ook aangegeven in het rapport van het WNF, is in relatie tot 
het voedselzekerheidsvraagstuk ook een belangrijke rol weggelegd voor de 
ontwikkeling van duurzame aquacultuur. Dit moet echter wel op een 
verantwoorde en duurzame manier gebeuren. Nederlandse kennis en expertise 
vanuit kennisinstellingen en bedrijfsleven (capacity building) kunnen behulpzaam 
zijn bij deze ontwikkeling met name ook in ontwikkelingslanden. Een goed 
voorbeeld hiervan is het lopende initiatief Food Tech Africa in Oost-Afrika met een 
focus op Kenia dat de voedselzekerheid bevordert door het opzetten van een 
volledig geïntegreerde aquacultuur keten. Het is een publiek-private 
samenwerking die de krachten van het Nederlandse bedrijfsleven, 
kennisinstellingen en overheidsorganen bundelt in samenwerking met lokale 
actoren. 
 
Mariene biodiversiteit op volle zee  
Binnen de Verenigde Naties wordt onderhandeld over een nieuw verdrag voor de 
oceanen, waardoor mariene biodiversiteit een nadrukkelijke plaats zal krijgen in 
het mondiale zeerecht (het VN Zeerechtverdrag). Samen met de EU ben ik 
voorstander van dit nieuwe verdrag. Het kan bijdragen aan een betere 
 
 Pagina 2 van 3
