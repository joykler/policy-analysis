piekafvoeren mogelijk worden overschat, omdat overstromingen in Duitsland in Ministerie van 
Infrastructuur en Milieu 
het laatste deel tot aan de grens niet goed worden gemodelleerd. De bepaling van 
het maximum debiet dat door dat deel van de Rijn kan stromen is daarom 
Ons kenmerk 
separaat gedaan. Zonder noodmaatregelen komt de maximale afvoer uit op 
IENM/BSK-2015/221573 
17.500 m3/s; met noodmaatregelen in Duitsland en rekening houdend met 
onzekerheden komt hier circa 1000 m3/s bij. Mogelijk kunnen die onzekerheden 
de komende jaren worden gereduceerd. Daarom wordt beleidsmatig gekozen om 
voor het jaar 2100 bij Lobith voorlopig 18.000 m3/s als maximale rivierafvoer te 
blijven hanteren.  
 
Bij de beoordeling van waterkeringen wordt gekeken naar afvoeren die nu kunnen 
optreden en wordt klimaatverandering niet meegenomen. Bij de komende 
beoordeling van de waterkeringen ten opzichte van de nieuwe normen zijn 
afvoeren tot circa 17.000 m3/s relevant. Als blijkt dat de dijk versterkt moet 
worden, wordt adaptief deltamanagement toegepast.  
Hierbij wordt tot 50 jaar vooruit gekeken en wordt wel rekening gehouden met 
klimaatontwikkelingen. Vervolgens wordt bepaald  wat de optimale levensduur is 
van een maatregel. Hierbij is de verwachte rivierafvoer en de bijbehorende 
waterstand een van de aspecten die het ontwerp mede bepalen. Rivierverruiming 
zorgt voor verlagen van de waterstanden waardoor de belasting op de dijken 
vermindert. Dit effect treedt ook op bij lagere waterstanden dan de maximale 
piekafvoer. Voor het reserveren van ruimte voor toekomstige maatregelen wordt 
verder vooruit gekeken en wordt rekening gehouden met de maximale rivierafvoer 
die in 2100 ons land kan binnenkomen. 
 
Komend jaar wordt onder andere gewerkt aan het beter modelleren in GRADE van 
de overstromingen in Duitsland in het laatste deel tot aan de grens. Het 
verbeterde GRADE is tijdig beschikbaar voor de volgende versie van de 
ontwerphandreiking in 2018. In dat kader zal ook een keuze worden gemaakt hoe 
de nieuwe KNMI 2014 klimaatscenario’s gehanteerd worden bij het ontwerpen van 
waterkeringen en wat dit betekent voor de maximale afvoer.  
 
Voor een nadere onderbouwing, inclusief een overzicht van en links naar de 
relevante rapporten, verwijs ik u naar bijlage 2 bij deze brief: “Rapportage 
piekafvoer bij Lobith”.  
 
Onderzoek sluizen in de Nieuwe Waterweg  
 
In het Wetgevingsoverleg Water van 17 november 2014 heb ik naar aanleiding 
van de motie Geurts (Kamerstuk 34 000 J, nr. 14) een onderzoek toegezegd over 
het eventueel aanleggen van sluizen in de Nieuwe Waterweg. Het onderzoek is 
afgerond. Het is belangrijk dat de groep ingenieurs die het sluizenplan heeft 
bedacht dit alternatief onder de aandacht heeft gebracht. 
 
Hoe de onderzoeksresultaten verwerkt worden in de adaptieve strategie van 
Rijnmond-Drechtsteden is besproken in de Stuurgroep Rijnmond-Drechtsteden op 
23 november. De Stuurgroep heeft een advies geformuleerd. Ook zal ik de heer 
Spaargaren, als vertegenwoordiger van de groep ingenieurs, uitnodigen voor een 
persoonlijk gesprek. Vervolgens zal ik uw Kamer informeren over mijn inzet. 
 
Evaluatie pilots meerlaagsveiligheid  
 
Met het concept meerlaagsveiligheid is de afgelopen jaren op verschillende 
Pagina 4 van 1
