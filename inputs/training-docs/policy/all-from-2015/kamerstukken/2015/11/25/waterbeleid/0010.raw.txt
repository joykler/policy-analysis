de verschillende kwaliteitselementen in een lagere klasse komen voor zover dat 
Ministerie van 
Infrastructuur en Milieu 
geen gevolgen heeft voor de toestandsklasse van het waterlichaam zelf. Deze 
lezing van de Nederlandse implementatie onderschrijf ik niet. Ik verwijs daarbij 
Ons kenmerk 
naar artikel 16 van het Besluit kwaliteitseisen en monitoring water 2009 (Bkmw 
IENM/BSK-2015/221573 
2009), waarin is bepaald dat niet aan het vereiste van geen achteruitgang is 
voldaan indien voor een stof of kwaliteitselement de toestand van een 
waterlichaam in een lagere toestandklasse terecht is gekomen of als de kwaliteit 
van het waterlichaam in de laagste toestandklasse is verslechterd. 
 
Ik wil de werking van de programmatische aanpak graag verduidelijken met een 
voorbeeld. Als er een verzoek komt voor de lozing van een stof die niet aan de 
doelstelling voldoet, dan is het denkbaar dat die vergunning toch verleend kan 
worden. In de plannen moet dan duidelijk gemaakt worden dat bestaande 
lozingen verder worden gereduceerd, bijvoorbeeld door toepassing van 
voortschrijdende inzichten in de beste beschikbare technieken. Als hieruit blijkt 
dat de concentratie van de betreffende stof, ook met de nieuwe lozing, wordt 
teruggebracht tot beneden de doelstelling, is de vergunning toelaatbaar. Een 
zelfde redenering is mogelijk als er een verzoek komt voor de lozing van een stof 
die wel aan de doelstelling voldoet, maar een klasse dreigt achteruit te gaan als 
gevolg van de nieuwe lozing. Ook dan is een vergunning toelaatbaar, (alleen) als 
door in de plannen opgenomen of op te nemen maatregelen achteruitgang naar 
een lagere klasse wordt voorkomen. 
 
Ik volg alle ontwikkelingen in het Europese waterrecht nauwlettend. In het kader 
van de vormgeving van de uitvoeringsregelgeving onder de Omgevingswet zal ik 
erop toezien dat de KRW-vereisten expliciet en op nauwkeurige wijze worden 
geïmplementeerd. Ik ben mij er ook van bewust dat de Nederlandse werkwijze 
hoge eisen stelt aan de plannen en dat de praktijk ingewikkeld kan zijn doordat 
beoogde maatregelen worden beschreven in verschillende plannen. Ik heb er 
vertrouwen in dat de waterbeheerders de uitspraak van Hof gebruiken om de 
plannen hier optimaal op aan te laten sluiten. 
 
Voorkomen verzilting in de Lek  
Uw Kamer heeft mij verzocht (motie Geurts, 31 710, nr. 40) u te informeren over 
het voorkomen van verzilting tot boven de wettelijke norm van 150 mg per liter 
bij innamepunten voor de drinkwatervoorziening aan de Lek, de Noord, de Nieuwe 
Maas, het Amsterdam-Rijnkanaal en het Lekkanaal, onder meer door juiste 
waterverdeling met behulp van onder andere stuwen en sluizen. Hierover kan ik u 
het volgende mededelen: Voor de inname van oppervlaktewater voor 
drinkwaterbereiding vormt het ‘Besluit kwaliteitseisen en monitoring water’ (Bkmw 
2009) het kader. Het Bkmw 2009 bevat de milieukwaliteitseisen waaraan op de 
innamepunten van oppervlaktewater voor de bereiding van drinkwater moet 
worden voldaan. Bij geplande ingrepen in het verziltingsgevoelige deel van het 
hoofdwatersysteem zal Rijkswaterstaat de effecten toetsen aan het Bkmw 2009. 
Hiermee is geborgd dat aan de wettelijke verplichtingen wordt voldaan. In tijden 
van watertekort of ernstige verziltingssituaties treedt de verdringingsreeks in 
werking en zal Rijkswaterstaat zich inspannen om door middel van de 
sturingsmogelijkheden (onder andere via stuwen en sluizen) in het 
hoofdwatersysteem de waterverdeling zo te organiseren dat 
drinkwaterinnamepunten zoveel mogelijk worden ontzien. Samen met 
Pagina 10 van 14
