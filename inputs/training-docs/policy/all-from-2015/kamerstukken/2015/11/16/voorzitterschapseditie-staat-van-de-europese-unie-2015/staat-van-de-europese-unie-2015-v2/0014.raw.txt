Strategie te behandelen op de Raad voor Concurrentievermogen tijdens het Nederlands
voorzitterschap om vanuit de Raad politieke sturing te geven bij de uitwerking van de belangrijkste
aangekondigde initiatieven en om input te geven aan de Europese Raad. Het is van belang dat de in
de Strategie aangekondigde (wetgevings)voorstellen spoedig gepubliceerd worden.
Onderzoek
In de Raad voor Concurrentievermogen (onderzoeksdeel) staat tijdens het Nederlands voorzitterschap
het innovatiever maken van Europa centraal. Dit sluit aan op de strategische agenda van de
Commissie gericht op een Unie van banen en groei en concurrentievermogen, en de kabinetsprioriteit
met betrekking tot de rol van de EU als innovator en banenmotor van Europa. De focus van de
informele ministersbijeenkomst zal liggen op randvoorwaarden voor onderzoek en innovatie en het
belang van investeringen in onderzoek en innovatie.
De resultaten van de evaluatie van het Zevende Kaderprogramma voor Onderzoek en Technologische
Ontwikkeling (‘KP7’) bieden de Raad de mogelijkheid om de positieve impact van investeringen voor
de toekomst te benadrukken. Het gaat echter niet alleen om investeringen. Voor het aangaan van
maatschappelijke uitdagingen en economische groei en banen moeten ook de randvoorwaarden voor
onderzoek en innovatie op orde zijn. Het is essentieel dat regelgeving onderzoeks- en
innovatievriendelijk wordt om te zorgen voor een optimaal onderzoeks- en vestigingsklimaat in
Europa. Dat sluit ook aan bij de ambitie die de Commissie in haar werkprogramma voor 2016
uitspreekt om het investerings- en innovatieklimaat in Europa te verbeteren, en ook de toegang tot de
Europese onderzoeksmiddelen via Horizon 2020 te vereenvoudigen. De impact van investeringen voor
wetenschap en maatschappij kan verder vergroot worden door een betere circulatie en ontsluiting van
(wetenschappelijke) kennis (‘open science’ en ‘open access’), waarbij onderzoek gefinancierd met
publieke middelen ook publiekelijk toegankelijk is.
Space
De Commissie heeft in haar werkprogramma opgenomen dat zij wil inzetten op een ‘Space strategy
21
for Europe’. Nederland is hier voorstander van, maar ziet dat dit onderwerp tijdens het Nederlandse
Voorzitterschap als zodanig nog niet zal gaan spelen. Nederland wil hier al wel een voorschot op
nemen met de agendering van de onderwerpen op Ruimtevaart in Raadskader. Het onderwerp betere
benutting van satellietdata (‘uptake Space data’) kan daar onderdeel van zijn.
Better Regulation/REFIT
Nederland verwelkomt het belang van betere regelgeving in het werkprogramma van de Commissie.
Het traject voor betere regelgeving heeft een continu karakter en is daarmee een blijvend en
doorlopend aandachtspunt. Met de agenda voor betere regelgeving wordt beoogd op transparante
wijze tot betere regelgeving te komen, waarbij onnodige regeldruk wordt voorkomen. Voor het
stimuleren van structurele economische groei en de verdere ontwikkeling van de interne markt is de
agenda voor betere regelgeving van groot belang. Tijdens het Nederlandse voorzitterschap zal dit
onderwerp in de Raad voor Concurrentievermogen hoog op de agenda staan. Er zal hierbij speciale
aandacht worden gegeven aan de inzet van sectorale reductiedoestellingen en het belang van
toekomstbestendige Europese regelgeving (zo vormgegeven dat zij geen belemmering vormen voor
nieuwe technologische ontwikkelingen, innovatie of het benutten van economische kansen).
Het Regulatory Fitness and Performance Programme (REFIT) is onderdeel van de agenda voor Betere
Regelgeving. REFIT is toepasbaar op Europese regelgeving waar sprake is van onnodige regeldruk en
aanpassing ter verbetering mogelijk is. Het komend jaar wil de Commissie een flink pakket bestaande
regelgeving onder de loep nemen, zo blijkt uit het werkprogramma. In Annex I van het
werkprogramma noemt de Commissie welke nieuwe initiatieven regelgeving bevatten die opnieuw zal
worden bekeken onder het REFIT-programma, zoals in het kader van de Energie Unie de energie-
efficiëntie voor gebouwen. Daarnaast bevat Annex II een opsomming van 27 REFIT-voorstellen, zoals
de vogel- en habitatrichtlijnen, REACH (regulering chemische stoffen), brandstofkwaliteit,
milieurapportages en diverse maritieme regels. Voor REACH betreft het aanpassingen die voortvloeien
21
Commissiewerkprogramma 2016, voorstel 13, ‘A Space Strategy for Europe’, Annex I.
