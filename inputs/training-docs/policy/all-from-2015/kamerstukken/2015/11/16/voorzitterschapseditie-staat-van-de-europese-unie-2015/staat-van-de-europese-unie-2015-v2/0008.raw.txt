Deel II – overzicht thema’s en inspanningen
Na bovenstaande schets van de context, de uitdagingen, de prioriteiten van het kabinet en de rol van
voorzitter, gaat dit deel van de Staat van de Unie meer in detail in op de plannen van de Commissie,
uiteengezet in haar werkprogramma voor 2016, de kabinetsappreciatie daarvan en de concrete
bijdrage die Nederland hieraan als voorzitter in en rond de verschillende Raadsformaties zal leveren.
Het recent uitgebrachte Commissiewerkprogramma geeft praktische invulling aan de uitgestippelde
koers voor de komende periode, waarvan een belangrijk deel onder Nederlands voorzitterschap
plaatsvindt. Het kabinet is verheugd te zien dat net als vorig jaar ook dit Commissiewerkprogramma,
met 23 nieuwe initiatieven, 27 REFIT-voorstellen en 28 voorstellen voor terugtrekking, zich richt op de
hoofdzaken en duidelijk is gestoeld op de Strategische Agenda van de Europese Raad en de politieke
richtsnoeren van de Commissie. Deze documenten vormen een belangrijk baken voor de Unie zoals
Nederland die voor zich ziet: een EU die zich richt op hoofdzaken, die door innovatie groei en banen
schept en die verbinding aangaat met samenlevingen. Nederland gaat hiermee in diverse
Raadsformaties actief aan de slag. In het onderstaande overzicht worden de, in de ogen van het
kabinet, belangrijkste elementen uit het Commissiewerkprogramma voor 2016 uitgelicht. Dit uiteraard
mede ten behoeve van de jaarlijkse EU-prioriteitstelling van de beide Kamers.
Raad Algemene Zaken
In de Raad Algemene Zaken zal, in lijn met de Raadsconclusies van december 2014, voor de tweede
maal de rechtsstatelijkheidsdialoog plaatsvinden, die mede op Nederlands initiatief tot stand is
gekomen. Nederland zet in op een open dialoog die bijdraagt aan een nieuwe cultuur waarin mogelijke
tekortkomingen van lidstaten tijdig aangekaart worden. In de eerste helft van 2016 organiseert
Nederland een seminar in Straatsburg over fundamentele rechten en rechtsstatelijkheid in het huidige
tijdsgewricht. Beoogd doel is dat lidstaten, EU instituties, de Raad van Europa en het maatschappelijk
middenveld gerelateerde actuele ontwikkelingen en trends samen bespreekbaar maken. Onder het
Slowaaks EU-voorzitterschap in de tweede helft van 2016 zal de rechtsstatelijkheidsdialoog worden
geëvalueerd om te bezien welke verbeteringen nodig en mogelijk zijn. Het kabinet betrekt hierbij de
motie Maij/Pechtold over een systematische beoordeling van lidstaten gekoppeld aan
3
sanctiemogelijkheden. Het is nu allereerst van belang, ook gezien de nog grote gevoeligheden, de
bestaande instrumenten zorgvuldig toe te passen en stapsgewijs te werken aan nadere invulling van
de wens voor versterking van de rechtsstaat binnen de EU. Essentieel onderdeel van een sterke
rechtsstaat, tot slot, is de bescherming van de fundamentele rechten, zoals vastgelegd in het
Handvest voor de grondrechten van de EU. Nederland zal hieraan specifiek aandacht besteden tijdens
het voorzitterschap met een seminar over de toepassing van het Handvest in het wetgevings- en
beleidsproces van de lidstaten.
Het voorzitterschap van de RAZ wordt eveneens gebruikt om in een vroeg stadium richting te geven
aan de discussie over het nieuwe Meerjarig Financieel Kader (MFK), gericht op mogelijke hervorming
4
van de Europese meerjarenbegroting en effectieve besteding van Europese middelen. Het huidige
MFK loopt voor de periode 2014-2020 en de ruimte voor tussentijdse wijzigingen is zeer beperkt.
Tijdens het voorzitterschap kijkt Nederland daarom vooruit naar de periode ná 2020. Op 28 januari
2016 organiseert Nederland een conferentie die dient als startschot voor de discussie over het nieuwe
MFK. De conferentie behandelt de inrichting en de financiering van het MFK, de mate van flexibiliteit
die gewenst is en het onderhandelingsproces zelf. Tijdens de informele RAZ in april zal de discussie
worden vervolgd op ministerieel niveau. Met de conferentie zal Nederland tijdens het voorzitterschap
pogen te komen tot een eerste open verkenning van mogelijke hervormingen, zonder de druk van een
lopende onderhandeling.
Zoals aangekondigd in het Commissiewerkprogramma presenteert de Commissie later in 2016 een
5
tussentijdse evaluatie van het MFK , waarvan de uitkomsten de eerste input vormen voor het
3
Motie Maij en Pechtold 34 166 nr. 5: over bevorderen van fundamentele democratische waarden.
4
Conform moties Van ‘t Wout 34 166 nr. 3 en Sjoerdsma 34 166 nr. 13 bij de Staat van de Europese Unie 2015.
5
Commissiewerkprogramma 2016, voorstel 4, ‘Review of the Multiannual Financial Framework (MFF) 2014-2020’,
Annex I.
8
