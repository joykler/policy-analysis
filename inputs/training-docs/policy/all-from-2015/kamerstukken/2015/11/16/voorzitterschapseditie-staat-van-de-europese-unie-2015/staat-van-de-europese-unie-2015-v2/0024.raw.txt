Onder de noemer “een nieuwe start voor werkende ouders” kondigt de Commissie in haar
werkprogramma voor 2016 een pakket aan maatregelen gericht op een beter evenwicht tussen werk
47
en privéleven voor werkende ouders . Het pakket bevat ook maatregelen ter ondersteuning van de
deelname van vrouwen aan de arbeidsmarkt. Het kunnen combineren van arbeid en zorg is essentieel
voor een goed functionerende arbeidsmarkt en het kabinet waardeert het dat de Commissie deze
thema’s in samenhang adresseert. Voor zover de Commissie wetgevende maatregelen op dit terrein
voorstelt, zal het kabinet de voorstellen op hun eigen merites beoordelen en tevens bezien aan de
hand van subsidiariteit en proportionaliteit. Het kabinet acht het van belang dat EU-regelgeving op dit
terrein de nodige flexibiliteit bevat, zodat lidstaten de ruimte houden om deze aan te passen aan de
nationale situatie. In dit verband is relevant dat er onvoldoende steun is gebleken voor de eerder
voorgestelde aanscherping van de Zwangerschapsverlofrichtlijn. De Commissie zal hiermee bij nieuwe
voorstellen rekening moeten houden.
48
De Commissie kondigt in het werkprogramma verder aan in 2016 een “pillar of social rights” te
zullen publiceren. De Commissie geeft aan dat dit initiatief beoogt gaten in bestaande wetgeving te
dichten en gemeenschappelijke principes en referentiewaarden te identificeren, teneinde op termijn te
komen tot een grotere convergentie van de prestaties van lidstaten op sociaal- en
werkgelegenheidsterrein. Het is nog niet duidelijk hoe het initiatief er concreet uit komt te zien. Het
kabinet wacht de concrete voorstellen met belangstelling af. Het kabinet zal de voorstellen op hun
eigen merites beoordelen en tevens bezien aan de hand van subsidiariteit en proportionaliteit.
Op het gebied van sociaal beleid is tot slot opvallend dat de Commissie geen nieuwe
Gendergelijkheidsstrategie aankondigt, maar wel de intentie uitspreekt om haar praktische werk op dit
gebied te zullen voortzetten. Nederland zal deze activiteiten, op basis van de inspanningen van de
vertegenwoordiging van de EU in VN-verband, ondersteunen.
Nederland zal daarnaast lopende discussies voortzetten over bijvoorbeeld de richtlijn gelijke
behandeling buiten de werkvloer en de richtlijn gendergelijkheid in besturen van beursgenoteerde
bedrijven. De eerdergenoemde Nieuwe Europese Vaardighedenagenda zal ook in deze Raad worden
49
gepresenteerd.
Op het gebied van de volksgezondheid heeft de EU een belangrijke rol ten aanzien van de
markttoegang van geneesmiddelen en medische hulpmiddelen. Nederland zal tijdens het
voorzitterschap aandacht besteden aan de vraag hoe innovatieve middelen sneller tegen een
maatschappelijk aanvaardbare prijs bij de patiënt kunnen komen. Tijdens het voorzitterschap zal
Nederland ook toewerken naar een akkoord met het Europees Parlement over de verordeningen
inzake medische hulpmiddelen en in vitro-diagnostica. Het kabinet dringt aan op meer samenwerking
tussen volksgezondheid- en landbouwministers op het terrein van antimicrobiële resistentie en zou
graag zien dat lidstaten en de Commissie elkaar gaan aanspreken op doelen en resultaten. Nederland
50
steunt daarom de in het Commissiewerkprogramma aangekondigde ambities op dit terrein en zal dit
onderwerp ook tijdens het Nederlandse EU voorzitterschap agenderen.
Nederland steunt de Commissie in haar inspanningen om de vrijwillige samenwerking en financiering
tussen lidstaten op het terrein van Health Technology Assessment (HTA) te versterken. Het is
Nederland echter nog onvoldoende duidelijk waaruit de door de Commissie genoemde voorbereidende
werkzaamheden bestaan, anders dan het ter beschikking stellen van middelen uit Joint Action 3 voor
de werkzaamheden van het vrijwillige HTA samenwerkingsverband EUnetHTA.
Daarnaast waardeert Nederland het werk dat de Europese Commissie verzet op het gebied van
hormoonverstorende stoffen. Het kabinet acht het van belang dat de risico’s van deze stoffen voor
mens, dier en milieu worden geadresseerd. Het formuleren van criteria voor het aanmerken van
stoffen als hormoonverstorend heeft vertraging opgelopen. Nederland zet zich er voor in verdere
vertraging te voorkomen.
47
Commissiewerkprogramma 2016, voorstel 2, ‘A New Start for Working Parents’, Annex I.
48
Commissiewerkprogramma 2016, voorstel 14, ‘Pillar of Social Rights’, Annex I.
49
Commissiewerkprogramma 2016, voorstel 1, ‘New Skills Agenda for Europe’, Annex I.
50
Commissiewerkprogramma 2016, pag. 5.
24
