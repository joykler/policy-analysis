Handel
Tijdens het Nederlands voorzitterschap zal de Europese handelsagenda worden geleid door de
onderhandelingen over bilaterale vrijhandelsakkoorden met de VS (TTIP) en Japan, de opvolging van
e
de 10 Ministeriële Conferentie van de WTO en de Verordeningen aangaande conflictmineralen en anti-
folterwerktuigen. De in oktober 2015 verschenen nieuwe Handelsstrategie van de Commissie, waarin
transparantie en het belang van gezamenlijke waarden wordt benadrukt, vormt een sterke basis voor
15
de Nederlandse handelsprioriteiten. Als voorzitter van de Handelsraad zal Nederland de Commissie
faciliteren in de onderhandelingen over vrijhandelsakkoorden en constructief met het EP samenwerken
om de lopende wetgevingsprocessen af te ronden.
De onderhandelingen over het vrijhandelsakkoord tussen de EU en de VS (Transatlantic Trade and
Investment Partnership, TTIP) staan in de gehele EU veel in de publieke belangstelling. Gezien de
ambitie van de Europese Raad om de onderhandelingen spoedig af te ronden zal Nederland zich
tijdens het voorzitterschap inzetten de onderhandelingen efficiënt verder brengen, met oog voor het
maatschappelijk debat. Mogelijk worden ook voor het vrijhandelsakkoord tussen de EU en Japan dat
tijdens het Nederlands EU-voorzitterschap de laatste zaken uitonderhandeld.
e
In december 2015 vindt de 10 Ministeriele Conferentie van de WTO plaats. Onder het Nederlands
voorzitterschap zal de EU starten met de precieze invulling van de hier gemaakte afspraken.
Daarnaast wil Nederland een aanjagende rol spelen in de Post-Nairobidiscussie over de toekomst en
rol van WTO in het multilaterale handelssysteem.
Mogelijk zal de Raad nog dit jaar met een gezamenlijke Raadspositie komen over het in 2014
gepubliceerde voorstel van de Europese Commissie met als doel het bevorderen van legale,
verantwoorde handel in mineralen afkomstig uit conflict- en hoogrisicogebieden. Daarnaast wordt op
dit moment onder het Luxemburgs Voorzitterschap ook gewerkt aan de Raadspositie over de
aanpassing van de anti-folterwerktuigverordening. Deze verordening stelt regels aan de handel in
goederen die gebruikt kunnen worden voor foltering en de tenuitvoerlegging van de doodstraf. Na het
vaststellen van de Raadsposities op deze dossiers, zullen onder het Nederlands voorzitterschap de
trilogen worden gestart met het Europees Parlement om het wetgevingsproces af te kunnen ronden.
Ontwikkelingssamenwerking
Nederland zal zich tijdens het EU-voorzitterschap op het gebied van ontwikkelingssamenwerking
vooral richten op een aantal grote dossiers. In de eerste plaats betreft dit de migratiecrisis zoals
hierboven ook beschreven bij de Raad Buitenlandse Zaken, inclusief de voorbereiding van de
humanitaire wereldtop in Istanbul 23-24 mei 2016. Ten tweede zal de implementatie van de
duurzame ontwikkelingsdoelen, die eerder dit jaar zijn vastgesteld door de Algemene Vergadering van
de Verenigde Naties, een belangrijk onderwerp van discussie zijn voor Nederland. Daarnaast zullen in
2016 de voorbereidingen worden getroffen voor de formele start van de onderhandelingen over de
onderlinge betrekkingen met de zogeheten ACS-landen. Tot slot biedt het voorzitterschap een
uitgelezen kans de Nederlandse ‘hulp en handel agenda’ op Europees niveau verder vorm te geven. In
het kader van de RBZ-OS zal migratie een dwarsdoorsnijdend thema zijn.
De duurzame ontwikkelingsdoelen vormen gezamenlijk de internationale agenda voor
armoedebestrijding en mondiale ontwikkeling tot 2030. De nieuwe agenda sluit nauw aan bij de
Nederlandse agenda van hulp en handel en bevat belangrijke prioriteiten zoals armoedebestrijding en
inclusieve groei, gendergelijkheid, rechtsorde en instituties, en klimaat, oceanen en biodiversiteit.
Nederland zal zich tijdens het voorzitterschap onder meer inspannen voor stevige monitoring en
verantwoording van de nieuwe doelen. Nederland hecht ook veel belang aan beleidscoherentie voor
ontwikkeling als bijdrage aan het realiseren van de 2030 agenda voor duurzame ontwikkeling.
Het aflopen van het verdrag van Cotonou in 2020 biedt een natuurlijk moment voor de EU en de
zogeheten ACS-landen (inmiddels 79 landen in Afrika, het Caribisch Gebied en de Stille Oceaan) om
de onderlinge betrekkingen tegen het licht te houden. Dit biedt een kans om op zoek te gaan naar een
15
Commissiewerkprogramma 2016, voorstel 16, ‘Follow-up to the Trade and Investment Strategy’, Annex I.
12
