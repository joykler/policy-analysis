11
Aanpak. Conform de motie Van ’t Wout zal het kabinet zich hiervoor blijven inspannen, ook tijdens
het voorzitterschap. Het kabinet is voornemens de jaarlijkse voortgangsrapportage van de
Gezamenlijke Aanpak in Raadsverband te bespreken na het verschijnen hiervan in het voorjaar van
2016. In aansluiting op de kabinetsinzet op een goed functionerende Europese Unie willen we hierin
ook meenemen of we met de Gezamenlijke Aanpak op de goede weg zijn wat betreft bevordering van
doelmatigheid, verantwoording en coherentie van de agentschappen.
Binnen het Europees Parlement worden momenteel twee initiatiefvoorstellen besproken, te weten een
voorstel tot vaststelling van de wijze van uitoefening van het enquêterecht van het Europees
Parlement (een voorstel dat in 2012 is aangenomen door het Europees Parlement) en één tot
herziening van de Akte betreffende de verkiezing van de leden van het Europees Parlement. Op het
moment dat de voorstellen zijn aangenomen door het Europees Parlement, moeten deze voorstellen
worden goedgekeurd door de Raad, en in het laatste geval ook door de nationale parlementen volgens
de grondwettelijke procedures. Tijdens het Nederlands voorzitterschap zal mogelijk over deze
voorstellen gesproken worden. Voorts kijkt het kabinet uit naar eventuele vervolgstappen van de
Commissie voor verbetering van het Europees Burgerinitiatief. Zoals genoemd in de vorige Staat van
de Unie zet het kabinet zich in voor verbetering van dit instrument. Daarnaast ziet Nederland het in
2016 verwachte rapport over het EU-burgerschap met belangstelling tegemoet.
Raad Buitenlandse Zaken (inclusief themaraden Defensie, Handel en OS)
Op extern beleid is het roulerend Voorzitterschap sinds het Verdrag van Lissabon ondersteunend aan
de Hoge Vertegenwoordiger, die de Raad Buitenlandse Zaken (RBZ) voorzit. De Handelsraad vormt
hier een uitzondering op. De agenda van de RBZ wordt bovendien in hoge mate bepaald door de
actualiteit. Dit geldt ook voor de informele RBZ en, zij het in mindere mate, voor de thematische
Raden Buitenlandse Zaken: Ontwikkelingssamenwerking, Handel en Defensie. Binnen de RBZ is
daarom slechts ruimte voor een bescheiden eigen agenda.
De Nederlandse inspanningen zullen er tijdens het voorzitterschap op zijn gericht bij te dragen aan
een wereld die veiliger, rechtvaardiger en toekomstbestendig is. Toegenomen connectiviteit,
concurrentie en complexiteit gaan gepaard met kansen en bedreigingen voor de EU. De strategische
context van de EU is veranderd door globalisering en groeiende instabiliteit in de nabuurregio van de
EU. In het oosten zien we geopolitieke spanning als gevolg van het niet-respecteren van principes van
internationaal recht en territoriale integriteit. In het zuiden zijn conflicten en schendingen van
mensenrechten belangrijke factoren voor instabiliteit en veroorzaken ze lange termijn uitdagingen op
het gebied van veiligheid, de humanitaire situatie en sociaaleconomische ontwikkeling. De huidige
migratieproblematiek is hier een gevolg van.
Aangezien interne en externe uitdagingen in toenemende mate met elkaar verweven zijn, brengt
instabiliteit buiten de EU verhoogde risico’s binnen de EU met zich mee en zal de EU hier een
antwoord op moeten vinden. Dit vraagt om een sterkere verbinding tussen intern en extern beleid en
effectieve, geïntegreerde inzet van het brede Europese instrumentarium, alsook een actieve
diplomatieke inzet van de Hoge Vertegenwoordiger en de lidstaten. Dit geldt ook ten aanzien van de
migratiecrisis. Het gaat hierbij zowel om het adresseren van de politieke- en economische
grondoorzaken van migratie en de, aanpak van mensensmokkel en grensbewaking. Het kabinet hecht
er eveneens aan dat afspraken worden gemaakt over verbeterde opvang en bescherming in de regio.
Vluchtelingen moeten een toekomstperspectief worden geboden in de eigen regio, onder meer via
mogelijkheden om zelfvoorzienend te worden, totdat veilige en duurzame terugkeer naar het land van
herkomst mogelijk is. Hierdoor kan een aanvraag voor asiel in Europa op gronden van veilige derde
landen worden afgewezen, op basis van de vigerende Europeesrechtelijke kaders (in lijn met de brief
van het kabinet van 8 september jl. - Kamerstuk 19 637, nr. 2030, de conclusies van de JBZ-raad van
8 oktober jl. en de conclusies van de Europese Raad van 15 oktober jl.). Zowel bilateraal als in EU-
verband zet het kabinet hier op in.
Nederland hecht tevens bijzonder aan versterking van het Gemeenschappelijk Buitenland- en
Veiligheidsbeleid (GBVB), inclusief het Gemeenschappelijk Veiligheids- en Defensie Beleid (GVDB). De
11
Motie van het lid Van 't Wout c.s. 33 848 nr. 19: over doorlichting van de Europese agentschappen.
