41
mediarichtlijn in 2016 (mogelijk nog aan het eind van ons Voorzitterschap) en zal zich inzetten het
debat verder te brengen. Hierbij gaat speciale aandacht uit naar het stimuleren van de circulatie van
Europese audiovisuele producties.
Verder overweegt Nederland tijdens het voorzitterschap het debat te bevorderen over de bijdrage van
het onderwijs aan de opvang en integratie van migranten en de rol van het onderwijs en het
jeugdwerk om de radicalisering van jongeren tegen te gaan. Dit wordt gedaan in samenhang met de
conclusies van het Luxemburgse Voorzitterschap, actuele ontwikkelingen en eventuele Commissie-
initiatieven. Een discussie over de bijdrage van het jeugdwerk sluit aan bij de speerpunten van de
Commissie die zich richten op de inclusie en participatie van jongeren in de maatschappij. Ook zal
aandacht worden gevraagd voor de (maatschappelijke) participatie van jongeren en jongvolwassenen
met (milde) psychische problemen. Het is belangrijk dit vanuit een sectoroverstijgende invalshoek te
benaderen en naast de gebruikelijke stakeholders ook de volksgezondheidshoek te betrekken.
Op basis van het EU-werkplan sport 2014-2017, zal Nederland de integriteit van de sport agenderen.
De inzet zal zich richten op de voorbereidingen en organisatie van grote internationale
sportevenementen en met name de vraag hoe te komen tot positieve sociale, economische en
duurzame opbrengsten, die kunnen rekenen op maatschappelijk draagvlak. Er zal nauw worden
samengewerkt met de sportsector.
Het Nederlandse EU-voorzitterschap wordt, zoals te doen gebruikelijk, omlijst door een cultureel
programma. Dit programma is erop gericht de Nederlandse cultuur in ruime zin onder de aandacht te
brengen en voorziet in verschillende activiteiten in Amsterdam, Brussel en op de Nederlandse
ambassades in EU-lidstaten
Transport, Telecom en Energie
42
In 2014 presenteerde de Europese Commissie een kaderstrategie voor een Europese Energie Unie .
In maart 2015 zijn, met steun van Nederland, Raadsconclusies aangenomen over de strategie, met
richtsnoeren voor de verdere uitwerking. De strategie is gebaseerd op vijf pijlers, namelijk
maatregelen voor verbeterde energievoorzieningszekerheid, een betere interne energiemarkt, reductie
van de energievraag, vermindering van CO -uitstoot en onderzoek en innovatie op energiegebied.
2
Doel is een meer betaalbare energievoorziening, het verminderen van de energieafhankelijkheid van
de EU, en de totstandkoming van een toekomstbestendig klimaatbeleid. Ter implementatie van de
43
Energie Unie strategie heeft de Commissie al een voorstel gedaan voor de herziening van de richtlijn
energielabeling. In de komende periode is verdere uitwerking van de strategie te verwachten. Zo
zullen komend jaar belangrijke voorstellen worden gedaan om het ontwerp van de elektriciteitsmarkt
te wijzigen. Dit zal bijdragen aan het verhogen van de flexibiliteit van het energiesysteem, de
coördinatie van beleid op het terrein van leveringszekerheid, de marktintegratie van duurzame energie
en regionale samenwerking. Ook zal de Commissie voorstellen publiceren om de Europese
voorzieningszekerheid te versterken. Nederland is verheugd met het feit dat de Commissie ambitieus
doorpakt met de implementatie van de Energie Unie strategie. Nederland zal zich tijdens het
voorzitterschap inzetten om de nodige voortgang te boeken op genoemde voorstellen en schenkt
daarbij bijzondere aandacht aan het nieuwe marktontwerp voor elektriciteit en regionale
samenwerking; dat zijn essentiële bouwstenen voor de Energie Unie.
Op het gebied van Transport zijn het Vierde Spoorpakket en de verwachte Luchtvaartstrategie de
belangrijkste dossiers voor de komende periode. De onderhandelingen met het Europees Parlement
over de voorstellen van de marktpijler van het Vierde Spoorpakket zullen naar verwachting onder
Nederlands voorzitterschap worden afgerond. De Luchtvaartstrategie wordt in december verwacht. In
het bijzonder zal Nederland een discussie over de strategie faciliteren op de Aviation Summit op 20-21
januari 2016. De strategie zal naar verwachting ook voorstellen bevatten voor herziening van de EASA
Verordening, voor drones en voor mandaten voor luchtvaartonderhandelingen met onder meer de
Golfstaten. Indien een oplossing wordt gevonden m.b.t. Gibraltar kan Nederland de luchtvaartdossiers
SES2+ en Passagiersrechten agenderen en mogelijk afronden tijdens haar Voorzitterschap. Nederland
41
Commissiewerkprogramma 2016, voorstel 6, ‘Implementation of the Digital Single Market Strategy’, Annex I.
42
Commissiewerkprogramma 2016, voorstel 7, ‘Energy Union Package’, Annex I.
43
COM(2015)341 - Kader voor energie-efficiëntie-etikettering en tot intrekking van Richtlijn 2010/30/EU.
22
