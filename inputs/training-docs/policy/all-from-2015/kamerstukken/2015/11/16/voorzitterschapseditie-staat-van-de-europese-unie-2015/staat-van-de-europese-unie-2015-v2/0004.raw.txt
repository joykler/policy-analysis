2. een integrale aanpak van migratie en internationale veiligheid
3. solide en toekomstbestendige Europese financiën en een robuuste Eurozone, en
4. een vooruitblikkend klimaat- en energiebeleid.
Onder druk van de crisis is die eerste dimensie, de rol van de EU als innovator en banenmotor van
Europa, uit zicht geraakt. Absolute troef in dat kader is de interne markt, de grootste ter wereld, die
als stuwende kracht van de Europese samenwerking alle lidstaten verbindt. Nu de Europese economie
weer aantrekt, hebben de Raad en zijn leden, de Commissie en het Europees Parlement een (grote)
gedeelde verantwoordelijkheid om de opwaartse trend vast te houden. Het creëren van structurele,
innovatieve groei en banen blijft daarom topprioriteit binnen de Unie.
Dit betekent bestaande afspraken in álle lidstaten uitvoeren, innovatief ondernemerschap stimuleren,
nieuwe diensten en sectoren met veel potentieel versterken, gezamenlijk investeren in onderzoek, en
toekomstbestendige, evenwichtige handelsverdragen met derde landen afsluiten. Het uitwerken van
de Digitale Interne Markt Strategie en de Interne Markt Strategie voor Goederen en Diensten in
concrete voorstellen zijn belangrijk bij het bevorderen van innovatie in de gehele economie. Bedrijven
moeten de ruimte krijgen te innoveren en banen te scheppen. Op het terrein van kennis en innovatie
zijn synergievoordelen te behalen door in EU-verband gezamenlijk te investeren in
grensoverschrijdende samenwerking en concurrentie. Dat levert innovatieve groei, banen en
oplossingen voor maatschappelijke uitdagingen op. Voor een krachtige economie, tot slot is modern
en hoogstaand onderwijs in de lidstaten onmisbaar, aangezien deze bijdragen aan voor de toekomst
noodzakelijke vaardigheden.
Tegelijkertijd moet de Europese Unie met volle vaart doorgaan om modernere, simpelere en waar
mogelijk minder Europese regelgeving echt voor burgers en ondernemers te laten werken. Onnodig
ingewikkelde regels moeten worden vereenvoudigd, administratieve lasten verlaagd en de impact van
wet- en regelgeving tegen het licht gehouden zodat deze innovatie niet in de weg staat. Innovatieve
groei en banen betekenen ook: banen van goede kwaliteit. Vrij verkeer van goederen en diensten kan
niet los worden gezien van vrij verkeer van werknemers: economische vrijheden mogen niet worden
misbruikt om met schijnconstructies kostenvoordelen te behalen ten koste van werknemers. Een
betere bescherming van mobiele werknemers versterkt de fundamentele vrijheid van verkeer van
werknemers binnen de Unie.
De tweede prioriteit is actueel. Extra aandacht voor de integrale aanpak van migratie en internationale
veiligheid is noodzakelijk gezien de fundamentele veranderingen de afgelopen vijf jaar in de nabije
omgeving van de EU. De toegenomen instroom van mensen op zoek naar een veilig toevluchtsoord
maakt overduidelijk dat een gezamenlijk grens-, asiel- en migratiebeleid nodig is. Lidstaten hebben
een gedeelde verantwoordelijkheid hun capaciteiten aan te wenden om het menselijk leed als gevolg
van oorlog en armoede te helpen verzachten en migratiestromen beter te beheersen. Het kabinet
heeft in zijn brief van 8 september een lange termijn perspectief uiteengezet en een tussenfase om de
2
migratie crisis het hoofd te bieden . De migratiecrisis brengt verschillende mankementen aan het licht
in de Europese ruimte van vrijheid, veiligheid en recht en vraagt om actie. Het gaat er nu om de
directe opvang van vluchtelingen in Europa en in de regio te verbeteren en de lasten eerlijker te
verdelen. Wanneer goede afspraken zijn gemaakt met derde landen over een veilige opvang en
hervestiging een reële mogelijkheid is, kunnen vluchtelingen op veilige derde landen gronden worden
afgewezen, op basis van de huidige internationaal- en Europeesrechtelijke kaders.
We moeten onze aandacht zeker ook richten op de oorzaken van deze crisis. De EU kan het zich niet
veroorloven zich terug te trekken. Met een gezamenlijk buitenlands- en veiligheidsbeleid dat Europese
oplossingen ondersteunt, kan de EU de wereld om haar heen actief en verenigd tegemoet treden. Voor
een effectieve aanpak van deze crisis is geïntegreerd beleid nodig dat een antwoord geeft op
problemen binnen en buiten de EU. Het kabinet is erop gebrand in aanloop naar en zeker ook tijdens
het Nederlandse EU-voorzitterschap bij te dragen aan de spoedige uitwerking en implementatie van
het door de Commissie gepresenteerde migratiepakket, alsook aan de spoedige afronding van de
strategische herziening van het EU-buitenlands en veiligheidsbeleid.
2
Kamerbrief inzake Europese asielproblematiek d.d. 8 september jl. - Kenmerk 682347
4
