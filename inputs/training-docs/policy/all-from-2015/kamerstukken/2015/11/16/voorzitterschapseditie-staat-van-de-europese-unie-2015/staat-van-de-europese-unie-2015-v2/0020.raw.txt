Ook zal Nederland aandacht vragen voor de onbalans tussen het octrooi- en kwekersrecht die de vrije
toegang tot genetische bronnen, van belang voor plantenveredeling, belemmert.
Op de wetgevingsdossiers op visserijgebied wil Nederland een verdere verduurzaming bereiken, zoals
dat in het kader van het hervormde Gemeenschappelijk Visserijbeleid is afgesproken. Het vastleggen
van afspraken voor het meerjarig duurzaam beheer van visbestanden en de verdere invoering van de
aanlandplicht ter voorkoming van voedselverspilling, zijn daarbij prioriteiten. Ook hier is het
perspectief zowel Europees als mondiaal: schone oceanen zijn essentieel voor de wereldwijde
voedselzekerheid. Nederland wil tijdens het voorzitterschap stappen zetten op het gebied van Blue
Growth en Food Security.
Tenslotte komen naar verwachting evaluaties door de Europese Rekenkamer en de Europese
Commissie aan de orde van EU-inspanningen op het gebied van bossen en de aanpak van de handel
in illegaal hout. Nederland wil op basis daarvan komen tot een effectievere en coherente aanpak die
ook een impuls geeft aan het stopzetten van ontbossing.
Milieuraad
Als voorzitter zal Nederland vraagstukken op het gebied van klimaat, milieu en duurzaamheid
integraal behandelen. Daarmee wil Nederland waarborgen dat maatregelen op verschillende
beleidsterreinen elkaar zoveel mogelijk versterken en dat economische doelstellingen en een
verantwoord gebruik van grondstoffen en energiebronnen samenkomen in een toekomstbestendig
model van duurzame groei. De aankondiging van het Commissievoorstel, volgende stappen voor een
33
duurzame Europese toekomst , om economische groei en duurzaamheid ook in de periode na 2020 te
waarborgen, ziet Nederland dan ook als een belangrijk initiatief. Als voorzitter zal Nederland o.a. de
Milieuraad benutten om de Europese gedachtevorming hiervoor te voeden in relatie tot de
implementatie van de 2030 duurzame ontwikkelingsagenda.
De voorbereidingen voor de VN klimaattop (COP21) die eind dit jaar in Parijs zal plaatsvinden zijn in
2015 een belangrijk terugkerend thema geweest in de Milieuraad. De internationale gemeenschap
heeft zich gecommitteerd aan het bereiken van een nieuw mondiaal klimaatakkoord in Parijs, om
temperatuurstijging op aarde beperkt te houden tot maximaal 2 graden Celsius ten opzichte van het
pre-industriële niveau. De EU streeft naar een juridisch bindend akkoord waarin alle landen naar
vermogen bijdragen aan het bereiken van klimaatneutrale en klimaatbestendige groei. Een nieuw
mondiaal klimaatakkoord in Parijs vormt een belangrijke stap op weg naar dat doel. De uitkomst van
COP21 en de verdere uitwerking zullen tijdens het Nederlandse voorzitterschap en later in 2016 dan
ook volop in de belangstelling staan. De Europese Raad heeft zich voorgenomen de uitkomsten van
Parijs en de implementatie van het Europese Klimaat- en Energiepakket 2030 nader te bespreken.
Tegelijkertijd wordt sinds juli onderhandeld over het Commissievoorstel voor herziening van het EU
emissiehandelssysteem (ETS). In het tweede kwartaal van 2016 worden Commissievoorstellen
verwacht voor de nationale doelstellingen voor het verder terugdringen van CO -emissies in de non-
2
34
ETS-sectoren (effort sharing decision) . Als Voorzitter zet Nederland zich in voor concrete voortgang
in deze onderhandelingen waarmee de Europese bijdrage aan de mondiale aanpak van klimaat, ten
minste 40% reductie in 2030 t.o.v. 1990, wordt geïmplementeerd in EU-beleid en wetgeving.
Duurzame groei gaat echter verder dan enkel CO -reductie: onze economie moet niet alleen
2
klimaatneutraal worden, maar ook circulair. Een circulaire economie draait om zuinig omgaan met
grondstoffen, hergebruik van materialen en het benutten van afval als grondstof. Het biedt een
oplossing voor het realiseren van een economische groei die voorkomt dat het natuurlijke kapitaal
uitgeput raakt, dat er grote afhankelijkheid is van primaire grondstoffen en dat er een enorme
hoeveelheid afval ontstaat. Een EU-brede inzet op de transitie naar een circulaire economie biedt
kansen voor de Europese concurrentiepositie, nieuwe innovatiemogelijkheden en significant potentieel
voor groei en banen. Het nieuwe Circulaire Economie pakket, dat naar verwachting eind 2015 door de
35
Commissie wordt uitgebracht , zal een belangrijk dossier worden onder het Nederlands
voorzitterschap. Naar verwachting zal dit pakket bestaan uit een actieplan met verschillende
33
Commissiewerkprogramma 2016, voorstel 5, ‘Next steps for a sustainable European Future’, Annex I.
34
Commissiewerkprogramma 2016, voorstel 7, ‘Energy Union Package’, Annex I.
35
Commissiewerkprogramma 2016, voorstel 3, ‘Circular Economy Package’, Annex I.
