houden. Het kabinet zal eventuele voorstellen voor externe vertegenwoordiging in andere
internationale financiële instellingen op eigen merites beoordelen.
Het kabinet deelt met de Commissie het streven naar een sterkere externe vertegenwoordiging van de
EMU in het IMF. Het kabinet deelt ook het uitgangspunt van de Commissie dat de externe
vertegenwoordiging van de eurozone versterkt wordt door een uniforme vertegenwoordiging in het
IMF met één EMU-stoel in de Raad van Bewindvoerders en één EMU-stoel in het IMFC. Het IMF is een
instelling waarbij een muntunie als de eurozone belang heeft bij nauwe samenwerking. Er kunnen
echter een aantal kanttekeningen worden gezet bij de wijze waarop de Commissie dit doel wil
bereiken. Het kabinet ziet de voordelen van meer coördinatie tussen de eurozone lidstaten, maar vindt
het tegelijkertijd van belang dat de samenwerking met EU-lidstaten in stand wordt gehouden. Het is
ook nog onduidelijk of het in de praktijk zal lukken om één EMU-stoel te vormen, omdat dit
verschillende juridische, beleidsmatige en praktische implicaties met zich meebrengt. Het kabinet kan
zich niet vinden in het voorstel om al gedurende de weg naar één Eurozone-stoel, de huidige stoelen
waarover de EMU-landen verdeeld zijn geleidelijk te herschikken. Het kabinet hecht veel belang aan
de relatie met de EU-lidstaten en derde landen die in de Nederlands-Belgische kiesgroep
vertegenwoordigd zijn.
De Commissie heeft eveneens een voorstel gedaan voor een Raadsaanbeveling ter oprichting van
nationale raden voor concurrentievermogen. Objectieve doorrekeningen van hervormingen leiden
volgens het kabinet tot realistische assumpties over de effecten van beleid op economische groei en
werkgelegenheid. Het voorstel van de Commissie voor de oprichting van de raden wijkt echter op
onderdelen af van de opzet die het kabinet voor ogen heeft, gebaseerd op het CPB, en is meer gericht
op eenzijdige adviezen en oordelen.
Nederland steunt stappen die zien op een transparanter Stabiliteits- en Groeipact (SGP) en is
eveneens voorstander van vereenvoudiging van het SGP. De uitwerking van deze voorstellen is
cruciaal en moet leiden tot versterkte budgettaire regels. In tegenstelling tot het voorstel van de
Commissie acht Nederland het echter niet noodzakelijk een nieuwe Europese instantie op te richten in
de vorm van een Europese Budgettaire Raad voor versterking van de transparantie.
In de context van het Five Presidents’ report zijn de komende periode geen besluiten voorzien voor de
lange termijn. De Commissie zal het komend jaar een brede consultatie starten en medio 2016 zal een
expertgroep worden opgezet om de juridische, economische en politieke voorwaarden voor de lange
termijn voorstellen uit het Five Presidents’ report te verkennen. Nederland is zoals bekend meer
gereserveerd over de in het rapport genoemde denkrichtingen voor de lange termijn ontwikkeling van
de EMU.
In het kader van het vervolmaken van de bankenunie volgt voor eind 2015 een voorstel inzake een
Europees depositoherverzekering. Dit kan gezien worden als een eerste stap richting een volwaardig
24
Europees Depositogarantiestelsel (DGS) . Nederland heeft vanaf het begin van de opzet van de
bankenunie aangegeven dat een Europees DGS het sluitstuk moet zijn, omdat dit Europese
risicodeling met zich meebrengt. Eerst is verdere harmonisatie van regelgeving voor banken nodig
(single rulebook) en dient de bankenunie zich voldoende te hebben bewezen.
De Commissie heeft 30 september jl. ook haar actieplan voor de Kapitaalmarktunie gepresenteerd. De
Kapitaalmarktunie is een aanvulling op de derde pijler van het EU investeringsplan en moet zorgen
voor een impuls aan het functioneren van Europese kapitaalmarkten ten behoeve van de reële
economie. Als onderdeel van dit actieplan zijn twee verordeningen voor securitisaties gepresenteerd.
Het Luxemburgs Voorzitterschap streeft naar een spoedig akkoord binnen de Raad hierover. Later dit
jaar wordt een voorstel tot herziening van de prospectusrichtlijn verwacht.
Een aantal andere belangrijke dossiers zal ook de nodige aandacht vragen tijdens het Nederlands
voorzitterschap. Over het Commissievoorstel ten aanzien van Bank Structural Reform, wat beoogt bij
te dragen aan het terugdringen van de ‘too big to fail’-problematiek bij banken en onder meer ingaat
op de vraag in hoeverre grote banken hun risicovolle handelsactiviteiten moeten afsplitsen van
24
Commissiewerkprogramma 2016, voorstel 15, ‘European Bank Deposit Insurance’, Annex I.
16
