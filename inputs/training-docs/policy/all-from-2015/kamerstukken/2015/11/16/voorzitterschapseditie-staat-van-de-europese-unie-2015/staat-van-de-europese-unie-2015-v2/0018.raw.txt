In 2016 presenteert de High Level Working Group on Own Resources (HLGOR) zijn eindrapport.
Voorafgaand zal de HLGOR een interparlementaire conferentie organiseren met het Europees
parlement en nationale parlementen. Deze conferentie is voorzien in juni. Behandeling van het
eindrapport zal derhalve onder het Slowaakse voorzitterschap vallen.
Tijdens het Nederlandse EU-voorzitterschap vindt tot slot de déchargeprocedure plaats over de
Europese begroting 2014. De Raad zal in januari en februari een déchargeadvies overeenkomen ten
behoeve van het Europees Parlement, dat later in het voorjaar een besluit neemt over het verlenen
van décharge aan de Europese Commissie. Nederland heeft de afgelopen jaren, samen met het
Verenigd Koninkrijk en Zweden, tegen het déchargeadvies van de Raad gestemd als uitdrukking van
ongenoegen over het feit dat de Europese Rekenkamer vanwege de hoge foutenpercentages en het
slechts gedeeltelijk doeltreffend financieel beheer al twintig jaar geen goedkeurende verklaring afgeeft
over EU-uitgaven. Tijdens het voorzitterschap zal Nederland zorgen voor een zo soepel mogelijk
verlopend déchargeproces.
Raad Justitie en Binnenlandse Zaken
In een Europa zonder binnengrenzen zijn gemeenschappelijke oplossingen nodig op het terrein van
justitie, politiesamenwerking, asiel en migratie. Het kabinet blijft onverminderde steun geven aan het
streven naar een Europese ruimte van vrijheid, veiligheid en recht, waarin alle Europese burgers erop
kunnen vertrouwen dat hun rechten zowel offline als online gerespecteerd worden en hun veiligheid
gewaarborgd. Tegelijkertijd streeft het kabinet ook naar versterken van een vrij dataverkeer in de
Unie, en een betere benutting van de digitale interne markt, om zo innovatie en groei aan te jagen,
uiteraard gepaard met een krachtige dataprotectie en een evenwichtig en effectief contractenrecht ten
bate van zowel ondernemers als consumenten. Dergelijke garanties zijn essentieel om de voordelen
van Europese samenwerking voor de burgers te maximaliseren en een betrouwbaar
ondernemingsklimaat binnen de interne markt te bevorderen. Het kabinet kijkt verder uit naar de
publicatie van het voorstel voor online aankopen, wat een actiepunt is van de Digitale Interne Markt
Strategie.
De huidige Europese migratieproblematiek treft alle lidstaten eigen wijze en vraagt om een
daadkrachtige Europese oplossing. Het kabinet spant zich in om tot een gezamenlijke Europese
aanpak te komen. Deze moet een eind maken aan de verdrinkingen, verstikkingen en mensensmokkel
en vorm geven aan de invulling van onze plicht vluchtelingen te beschermen en aan een aanpak van
het probleem op een manier die houdbaar is voor Europa. Het kabinet zal zich tijdens het
Voorzitterschap inspannen om de uitvoering van de Europese migratieagenda van mei jl. en de
aanvullende voorstellen van de Commissie op dit terrein, zoals ook aangekondigd in het
Werkprogramma 2016 van de Europese Commissie, verder te brengen en te helpen implementeren.
Nederland wil graag stappen zetten die leiden tot een billijke verdeling van de eerste aankomsten van
asielzoekers en de behandeling van asielaanvragen, alsook de verdere verbetering van de beveiliging
van de Europese buitengrenzen. Bovendien dient voor de middellange termijn het perspectief in de
regio van eerste opvang te worden vergroot, ten einde het model van risicovolle doorreis te
doorbreken.
Nederland streeft er naar om de verschillende uitdagingen die er op dit terrein zijn, door middel van
een geïntegreerde Europese aanpak te vatten. Daarom hecht het kabinet aan de voorspoedige
implementatie van de recent genomen besluiten gericht op de herplaatsing van 160.000 asielzoekers,
het goed functioneren van de hotspots en het bevorderen van de operationele samenwerking tussen
lidstaten. De gepresenteerde wetsvoorstellen met betrekking tot een herplaatsingsmechanisme en de
Europese lijst veilige landen van oorsprong zullen tijdens het Voorzitterschap eveneens een
prominente rol spelen. Op het terrein van de externe dimensie zijn in de afgelopen maanden ook de
nodige maatregelen overeengekomen, zoals het actieplan mensensmokkel en terugkeer. Het kabinet
kijkt in het bijzonder uit naar het grensbeheerpakket dat de Europese Commissie in december zal
30
presenteren, waar onder meer een versterking van het mandaat van Frontex wordt verwacht.
Daarnaast heeft de Europese Commissie in haar Werkprogramma ook maatregelen aangekondigd om
30
Commissiewerkprogramma 2016, voorstel 19, ‘Border Management Package’, Annex I.
18
