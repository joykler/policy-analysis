> Retouradres Postbus 90801 2509 LV  Den Haag 
 
 
De Voorzitter van de Tweede Kamer 
Postbus 90801 
der Staten-Generaal 
2509 LV  Den Haag 
Binnenhof 1 A 
Parnassusplein 5 
T 070 333 44 44 
2513 AA  S GRAVENHAGE 
F 070 333 44 00 
2513AA22XA 
www.rijksoverheid.nl 
 
 
 
Onze referentie 
2015-0000279020 
 
 
Datum  24 november 2015 
Betreft Bevallings- en vaderschapsverlof Caribisch Nederland 
 
 
 
 
Bij gelegenheid van de begrotingsbehandeling van Koninkrijksrelaties is het 
bevallings- en zwangerschapsverlof in Caribisch Nederland aan de orde gekomen. 
Met de motie Van Laar (Kamerstukken II 2015/16, 34 300 IV, nr. 10) wordt de 
regering verzocht om op korte termijn te verkennen of de gelijkstelling van het 
bevallings- en vaderschapsverlof uiterlijk per 1 januari 2017 geregeld kan worden, 
zodat dit zowel in Europees als in Caribisch Nederland zestien weken is.  
 
Met deze brief kom ik tegemoet aan het in de motie verwoorde verzoek om uw 
Kamer hierover een brief te zenden voorafgaand aan de begrotingsbehandeling 
van het ministerie van Sociale Zaken en Werkgelegenheid.  
 
Zwangerschaps- en bevallingsverlof 
Inhoudelijk spreek ik graag mijn sympathie uit voor het uitbreiden van het 
zwangerschaps- en bevallingsverlof in Caribisch Nederland. Ik beschouw het als 
vanzelfsprekend dat de overheid op dit punt borg staat voor een adequaat 
beschermingsniveau voor de zwangere en pas bevallen werknemer. Verschillen in 
regelgeving en voorzieningenniveau tussen Caribisch Nederland enerzijds en het 
Europees deel van Nederland kunnen legitiem zijn - op verschillende terreinen is 
dat het geval - , maar in de onderhavige situatie acht ik het argument voor het 
uitbreiden van het in Caribisch Nederland geldende zwangerschaps- en 
bevallingsverlof van twaalf naar zestien weken zwaarwegend. Het gaat hier 
immers om het belang van de bescherming van de gezondheid van de moeder en 
het jonge kind.  
 
De kosten voor het verlengen van het zwangerschaps- en bevallingsverlof voor 
werknemers worden geraamd op € 130.000 structureel (in verband met een 
langer beroep op het wettelijk ziekengeld zoals dit is geregeld in de Wet 
ziekteverzekering BES). Van de totale kosten komt 80% via de Wet 
ziekteverzekering BES voor rekening van de overheid, 20% is voor rekening van 
de werkgevers. In verband met het ontbreken van financiële dekking kan ik op dit 
moment geen harde toezegging over de uitbreiding van het zwangerschaps- en 
bevallingsverlof in Caribisch Nederland doen. Ik zeg wel toe me te zullen 
inspannen om aankomend voorjaar bij de begrotingsvoorbereiding voor de 
begroting 2017 in de benodigde financiële middelen te voorzien.  
 Pagina 1 van 2
