Artikel 27 lid 3 van het VEU is de rechtsbasis voor de Europese Dienst voor Extern Optreden 
(EDEO). De inrichting en werking van EDEO zijn conform art. 27 lid 3 VEU vastgesteld bij besluit 
1
van de Raad. Als functioneel autonoom orgaan valt EDEO onder het gezag van de Hoge 
Vertegenwoordiger van de Europese Unie (HVEU) en dient ter ondersteuning van de HVEU om zijn 
mandaat op het gemeenschappelijk buitenland en veiligheidsbeleid (GBVB) uit te oefenen. EDEO 
draagt de zorg voor een samenhangend extern optreden van de EU, zoals beschreven in de 
artikelen 18 en 27 van het VEU. Voor wat betreft contra-terrorisme, houdt EDEO zich bezig met de 
externe dimensie van CT in nauwe samenwerking met de lidstaten in de Raadswerkgroep COTER 
en andere relevante EU-instellingen. Het is de taak van EDEO de externe CT-samenwerking te 
coördineren, samen met de EU-Lidstaten te zorgen voor capaciteitsversterking in derde landen en 
te zorgen voor coherentie en efficiëntie. De algemene doelstellingen van het EU-externe beleid op 
2
gebied van CT zijn : 
- Het opstellen en, na goedkeuring van de Raad, implementeren van specifieke EU CT regionale 
strategieën en actieplannen, zoals: de Syrië/Irak CT/Foreign Fighters strategie,de EU-Pakistan 
CT/security strategie, de Sahel ontwikkeling en veiligheidsstrategie en het EU Hoorn van 
Afrika/Jemen CT-Actieplan; 
- EU capaciteitsversterkende programma’s in derde landen om CT-inspanningen te 
ondersteunen samen met key partners en donoren, en;  
- Multilaterale CT-coördinatie, waarin EDEO de implementatie van relevante VN-resoluties 
ondersteunt. 
 
b. EU CTC 
De Europese Contra Terrorisme Coördinator (CTC) – de heer Gilles de Kerchove d’Ousselghem – 
valt onder de Raad en is verantwoordelijk voor: 
-  Binnen de Raadsstructuren zorgdragen voor effectieve coördinatie en coherentie van EU 
beleid op het gebied van terrorismebestrijding; in het bijzonder door het effectief promoten en 
tijdig implementeren van de EU-strategie voor terrorismebestrijding.  
-  de samenwerking en de dialoog over initiatieven voor terrorismebestrijding tussen de Raad, 
de Europese Commissie en het Europees Parlement versterken, waarbij de 
bevoegdheidsverdeling in acht genomen moet worden; 
-  zorgdragen dat derde landen en internationale organisaties nota nemen van de hoge prioriteit 
die de strijd tegen terrorisme binnen de EU geniet, en hiertoe contacten onderhouden.  
De CTC werkt binnen het secretariaat-generaal van de Raad en zal het werk van de Raad 
coördineren en regelmatig aan de Raad rapporteren. 
 
c. INTCEN 
Het EU Intelligence Analysis Centre (INTCEN) is kort na de aanslagen van 9/11 opgericht door de 
Europese Raad als organiek onderdeel van het Raadssecretariaat. De naam was toen EU SITCEN 
(EU Situation Centre). Besluit 2010/427/EU tot vaststelling van de organisatie en de werking van 
de Europese dienst voor extern optreden (EDEO) is de rechtsbasis voor INTCEN. In artikel 4, derde 
lid, sub a, derde gedachtestreepje, is bepaald dat EU SITCEN deel uitmaakt van EDEO. 
Bij intern besluit van medio maart 2012 is de naam van EU SITCEN veranderd in EU INTCEN.  
Recent is het afstoten van taken dat gepaard ging met de overgang van SITCEN naar INTCEN weer 
teruggedraaid door het management van EDEO. Naast een analyse-eenheid, voornamelijk bemenst 
door de nationale experts uit de lidstaten, en een open bronnen centrum, zal opnieuw een 
3
crisisroom en een consulaire bijstandseenheid deel uitmaken van INTCEN.  
 
d. Europol 
In art. 88 VWEU krijgt Europol de opdracht het optreden van de politie-instanties en andere 
wetshandhavingsdiensten van de lidstaten, en hun wederzijdse samenwerking, bij de voorkoming 
en bestrijding van georganiseerde criminaliteit, terrorisme en andere vormen van ernstige 
criminaliteit waarbij twee of meer lidstaten betrokken zijn, te ondersteunen en te versterken. Het 
4
mandaat, de bevoegdheden en de taken van Europol zijn vastgelegd in het Europol Raadsbesluit 
                                                           
1
 Raadsbesluit 2010/427/EU, 26 juli 2010.  
2
 http://eeas.europa.eu/fight-against-terrorism/index_en.htm 
3
 http://eeas.europa.eu/factsheets/docs/20150206_factsheet_eu_intcen_en.pdf 
4
 Raadsbesluit 2009/371/JBZ, 6 april 2009.
