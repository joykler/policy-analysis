het gehanteerde beleid en voorkomen dat studenten voor voldongen feiten worden 
geplaatst. 
Het advies van de deelnemersraad kan de instelling niet zomaar naast zich neerleggen 
maar zal serieus gewogen moeten worden. Zo nodig kan de landelijke 
11
geschillencommissie medezeggenschap ingeschakeld worden (op verzoek van de 
deelnemersraad) (artikel 8a.4.2, onderdeel c, van de WEB), indien het bevoegd gezag 
een besluit heeft genomen waarover advies door de deelnemersraad is uitgebracht, het 
bevoegd gezag daarbij het uitgebrachte advies niet of niet geheel heeft gevolgd en de 
deelnemersraad van oordeel is dat daardoor de belangen van de deelnemers ernstig 
worden geschaad. Kortom, een adviesrecht t.a.v. het schoolkostenbeleid van de 
instellingen zal bijdragen aan een beter gedragen beleid en minder onrust op het front 
van schoolkosten mbo.  
 
Uit de consultatie op basis van het wetsvoorstel is gebleken dat de JOB en de MBO Raad 
geen uitbreiding van het instemmingsrecht voor de deelnemersraden willen voor het 
beleid inzake de schoolkosten. Met name de JOB vindt dat een deelnemersraad geen 
politieagent moet gaan spelen.  
 
Omdat niet-bekostigde instellingen niet de verplichting hebben een deelnemersraad in te 
stellen en het hen bovendien wel vrijstaat om de inschrijving afhankelijk te stellen van 
een door hen vastgestelde bijdrage, geldt deze bepaling niet voor de niet-bekostigde 
instellingen met diploma-erkenning.  
 
Het beleid inzake schoolkosten omvat al hetgeen met betrekking tot de kosten die 
gemaakt moeten worden voor het volgen van het onderwijs. Daar valt dus ook het 
beleid onder ten aanzien van de vrijwillige bijdrage evenals het beleid met betrekking tot 
de onderwijsbenodigdheden waarvan het redelijk is dat de student daar verantwoordelijk 
voor gehouden wordt.  
De deelnemersraad kan dus op grond van de opgenomen bepaling invloed uitoefenen op 
de uitgangspunten die het bevoegd gezag hanteert bij het voorschrijven van de 
onderwijsbenodigdheden, zoals boeken en werkkleding. Voorts heeft de deelnemersraad, 
zoals hierboven eerder vermeld, met betrekking tot de hoogte en de besteding van de 
vrijwillige ouder- of deelnemerbijdrage, alsmede de wijze waarop deze bijdrage tussen 
student en bevoegd gezag wordt overeengekomen ingevolge het reeds bestaande artikel 
8a.2.2, derde lid, onderdeel d, van de WEB nog een verdergaande bevoegdheid dan het 
geven van advies, te weten instemmingsbevoegdheid. 
 
 
4. Het inkorten van sanctietrajecten 
 
4.1 Aanleiding 
In het kader van het voorkomen van opleidingen die niet van voldoende 
onderwijskwaliteit zijn, is aan de vaste commissie voor Onderwijs, Cultuur en 
Wetenschap van de Tweede Kamer toegezegd te bezien of de procedure tot het 
ontnemen van de rechten, als bedoeld in artikel 1.3.1 van de WEB, versneld kan 
worden, zodat na één jaar de rechten ontnomen kunnen worden indien de kwaliteit van 
12
het onderwijs ook na de verbetertermijn nog onvoldoende is. Gelet op de wettelijke 
termijnen die gelden voor het nemen van een intrekkingsbesluit kan het namelijk 
voorkomen dat pas drie jaar na de constatering dat de opleiding van onvoldoende 
kwaliteit is, de rechten ontnomen kunnen worden. Dit heeft als gevolg dat studenten 
gedurende een lange periode onderwijs aangeboden kunnen krijgen van onvoldoende 
kwaliteit.  
 
4.2 Procedure ontnemen rechten 
Tussen het moment dat de inspectie constateert dat de kwaliteit van een opleiding van 
onvoldoende kwaliteit is tot het ontnemen van de rechten, als bedoeld in artikel 1.3.1 
van de WEB, kan een lange periode zitten. Nadat de inspectie een opleiding beoordeeld 
heeft en geconstateerd heeft dat deze van onvoldoende kwaliteit is, dient eerst een 
waarschuwing gegeven te worden, ingevolge artikel 6.1.5 van de WEB. Pas nadat ten 
minste een jaar verstreken is na de waarschuwing, kan de minister op grond van artikel 
6.1.4, eerste lid, van de WEB overgaan tot het ontnemen van rechten. Bij een dergelijke 
                                                
11
 De Landelijke Commissie voor Geschillen deelnemers en ouders mbo die is ondergebracht bij de Stichting 
Onderwijsgeschillen. De uitspraken van de Commissie zijn bindend. 
12
 Kamerstukken II, 2009/10, 31524, nr. 48. 
    W6630.K-2 11
