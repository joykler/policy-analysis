a. voorziet erin dat de klachten worden behandeld door een klachtencommissie die 
bestaat uit ten minste drie leden, waaronder een voorzitter die geen deel uitmaakt van 
het bevoegd gezag en niet werkzaam is voor of bij het bevoegd gezag, en 
b. waarborgt dat aan de behandeling van een klacht niet wordt deelgenomen door een 
persoon op wiens gedraging de klacht rechtstreeks betrekking heeft. 
5. De klager en degene over wie is geklaagd krijgen de gelegenheid: 
a. hun zienswijze mondeling of schriftelijk toe te lichten en 
b. zich bij de behandeling van de klacht te laten bijstaan. 
6. De klachtencommissie vormt zich een oordeel over de gegrondheid van de klacht en 
deelt dit oordeel, al dan niet vergezeld van aanbevelingen, schriftelijk mede aan de 
klager, degene over wie is geklaagd en het bevoegd gezag. 
7. Het bevoegd gezag deelt de klager en de klachtencommissie, bedoeld in het tweede 
lid, onderdeel a, binnen 4 weken na ontvangst van het in het zesde lid bedoelde oordeel 
van de klachtencommissie schriftelijk mede of hij het oordeel over de gegrondheid van 
de klacht deelt en of hij naar aanleiding van dat oordeel maatregelen zal nemen en zo ja 
welke. Bij afwijking van de in de eerste volzin bedoelde termijn, doet het bevoegd gezag 
daarvan met redenen omkleed mededeling aan de klager en de klachtencommissie 
onder vermelding van de termijn waarbinnen het bevoegd gezag zijn standpunt bekend 
zal maken. 
8. Degene die betrokken is bij de uitvoering van dit artikel en daarbij de beschikking 
krijgt over gegevens waarvan hij het vertrouwelijke karakter kent of redelijkerwijze 
moet vermoeden, is verplicht tot geheimhouding daarvan, behoudens voor zover enig 
wettelijk voorschrift hem tot mededeling verplicht of uit zijn taak de noodzaak tot 
mededeling voortvloeit. 
9. Gegevens die betrekking hebben op een klacht worden bewaard op een plaats die 
uitsluitend toegankelijk is voor de leden van de klachtencommissie en het bevoegd 
gezag. 
 
B 
Aan artikel 7.4.13 wordt het volgende lid toegevoegd: 
6. Artikel 7.4.10a is van overeenkomstige toepassing. 
 
Artikel III 
Indien het bij koninklijke boodschap van 19 februari 2015 ingediende voorstel van wet 
tot wijziging van onder meer de Wet educatie en beroepsonderwijs in verband met het 
regelen van keuzedelen waarop beroepsopleidingen mede worden gebaseerd 
(Kamerstukken 34 160), tot wet is of wordt verheven, en artikel I, onderdeel B, onder 2, 
van die wet later in werking treedt dan, onderscheidenlijk op dezelfde datum in werking 
treedt als, artikel I, onderdeel A, onder 3, van deze wet, wordt in die wet in artikel I, 
onderdeel B, onder 2, “In het zesde lid” vervangen door: In het tiende lid. 
 
 
Artikel IV 
De artikelen van deze wet treden in werking op een bij koninklijk besluit te bepalen 
tijdstip, dat voor de verschillende artikelen of onderdelen daarvan verschillend kan 
worden vastgesteld. 
 
Lasten en bevelen dat deze in het Staatsblad zal worden geplaatst en dat alle 
ministeries, autoriteiten, colleges en ambtenaren die zulks aangaat, aan de nauwkeurige 
uitvoering de hand zullen houden. 
 
Gegeven 
 
    W6630.K-2 4
