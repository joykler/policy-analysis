De JOB gaf in haar reactie aan dat studenten bij het intrekken van een diploma-
erkenning de opleiding zouden moeten kunnen vervolgen binnen een redelijke afstand. 
Een niet-bekostigde instelling zou afspraken met de student moeten maken vóór het 
begin van de opleiding over de wijze waarop de opleiding kan worden afgerond als de 
erkenning niet wordt verlengd. Nu is in het wetsvoorstel opgenomen de verplichting dat 
het bevoegd gezag (aspirant-)studenten ervan op de hoogte stelt dat de opleiding op dat 
moment over een ‘voorlopige’ erkenning beschikt en hen informeert over de 
mogelijkheden waarop de opleiding kan worden afgerond indien de diploma-erkenning 
niet verlengd wordt.  
 
7. Uitvoerbaarheid en handhaafbaarheid 
DUO acht het wetsvoorstel uitvoerbaar.  
 
8. Financiële gevolgen rijksbegroting 
De voorgestelde wijzigingen hebben geen financiële consequenties voor de 
rijksbegroting. 
 
9. Gevolgen voor Caribisch Nederland 
Het uitgangspunt is dat bij wijzigingen van de Europees Nederlandse onderwijswetten, 
diezelfde wijzigingen ook in de BES equivalenten worden voorgesteld, tenzij de 
specifieke situatie op de eilanden zich tegen een voorgenomen wijziging verzet. 
Hierna wordt voor alle vier de voorstellen nagegaan of voor Caribisch Nederland een 
overeenkomstige regeling moet worden getroffen. 
 
Wettelijke verankering van het klachtrecht  
Voor Caribisch Nederland geldt evenals voor het Europese deel van Nederland dat  
er momenteel geen wettelijke regeling is voor de klachtenprocedure in het mbo.  
Bij Besluit van 1 maart 2014, houdende vaststelling van het tijdstip van 
inwerkingtreding van de klachtregeling voor po en vo en de vereenvoudigde 
medezeggenschap voor po, vo en mbo in Caribisch Nederland (Stb. 2014, 104), is 
inmiddels voor deze sectoren het klachtrecht wettelijk voorgeschreven. Omdat in 
Caribisch Nederland het mbo is verbonden aan de scholen voor voortgezet onderwijs, 
hadden personeelsleden en studenten c.q. hun ouders, de facto al de mogelijkheid 
klachten in te dienen op grond van de klachtenregeling en de klachtencommissie voor 
het voortgezet onderwijs. Met de onderhavige wetswijziging wordt dit voor het mbo in 
Caribisch Nederland nu ook wettelijk voorgeschreven.  
 
Medezeggenschap schoolkostenbeleid  
De medezeggenschap op grond van artikel 5.1 van de Wet educatie en 
beroepsonderwijs BES, dat onlangs bij Besluit van 1 maart 2014, houdende vaststelling 
van het tijdstip van inwerkingtreding van de klachtregeling voor po en vo en de 
vereenvoudigde medezeggenschap voor po, vo en mbo in Caribisch Nederland (Stb. 
2014, 104) in werking is getreden, kent geen wettelijke advies- en instemmingsrechten 
ten aanzien van een aantal in de wet genoemde onderwerpen, maar kent een 
systematiek waarin bevoegd gezag en geledingen (vertegenwoordiging van ouders, 
studenten en personeel) bijeenkomen als daarom onder opgave van redenen wordt 
verzocht door bevoegd gezag of een of meer van de geledingen. Dat kan dus gaan over 
alle onderwerpen die op de desbetreffende instelling spelen. In die systematiek is het 
niet nodig om in de wetgeving een onderwerp –in casu schoolkostenbeleid- expliciet te 
noemen in de wetgeving.  
 
Het inkorten van sanctietrajecten  
In de Wet educatie en beroepsonderwijs BES is een regeling opgenomen voor het 
ontnemen van rechten aan instellingen (artikelen 6.2.1 t/m 6.2.5 van de Wet educatie 
en beroepsonderwijs BES). In voornoemde artikelen is geen datum vóór wanneer een 
intrekkingsbesluit moet zijn genomen, opgenomen, zoals in de WEB (artikel 6.1.4, 
vierde lid). De problematiek van een te langdurige procedure kan zich dus niet 
voordoen. Daarom behoeven deze artikelen geen aanpassing.  
 
Aanpassing diploma-erkenning voor niet-bekostigde opleidingen 
Voor de aanpassingen die hierboven in paragraaf 5 zijn beschreven voor niet-bekostigde 
opleidingen, is in de situatie van Caribisch Nederland geen noodzaak aanwezig. 
Aanvragen voor erkenning van nieuwe niet-bekostigde opleidingen doen zich zeer 
    W6630.K-2 19
