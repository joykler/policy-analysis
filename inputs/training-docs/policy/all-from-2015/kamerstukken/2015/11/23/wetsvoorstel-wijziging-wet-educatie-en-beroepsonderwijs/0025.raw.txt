afgezien om artikel 9:10, tweede lid, onderdeel a, dat de situatie betreft dat de klacht 
kennelijk ongegrond is, van overeenkomstige toepassing te verklaren; 
 
artikel 9:11 (termijnen) 
Dit betreft de termijn waarbinnen het bevoegd gezag een ontvangen klacht moet hebben 
afgehandeld. Omdat bij de klachtbehandeling in het derde lid van het onderhavige 
voorgestelde artikel van de WEB sprake is van een klachtencommissie die adviseert aan 
het bevoegd gezag, bedraagt deze termijn tien weken. Het gaat er natuurlijk om dat 
klachten zo snel mogelijk de wereld uit worden geholpen, maar het is denkbaar dat 
klachten meer tijd vergen, omdat ze complex zijn of om andere niet voorziene redenen. 
Daarom voorziet het tweede lid van artikel 9:11 in de mogelijkheid, bedoeld voor 
bijzondere gevallen in gecompliceerde zaken, tot uitstel. Verder uitstel is alleen mogelijk 
als de klager daarmee schriftelijk instemt; 
 
artikel 9:12, eerste lid (afdoeningsbericht) 
In het eerste lid van dit artikel is het voorschrift vervat dat de klager schriftelijk 
gemotiveerd in kennis moet worden gesteld van de bevindingen van het onderzoek naar 
de klacht, het oordeel van het bevoegd gezag daarover en de eventuele conclusies die 
het daaraan verbindt. 
Het tweede lid betreft de verwijzing naar een ombudsman. Omdat het hier een externe 
klachtenvoorziening voor het openbaar bestuur betreft, is niet bepaald dat dit lid van 
overeenkomstige toepassing is; 
 
artikel 9:12a (registratie en publicatie) 
Dit artikel verplicht tot registratie en jaarlijkse publicatie van schriftelijk ingediende 
klachten. Overigens dienen mbo-instellingen al sinds 1 januari 2008 ook in het 
(openbare) jaarverslag verslag te doen van de afhandeling van klachten, zodat 
betrokkenen en bijvoorbeeld deelnemersraden hiervan kennis kunnen nemen; 
 
artikelen 9:15 en 9:16 
Omdat voor de mbo-instellingen een klachtencommissie wordt voorgeschreven (derde lid 
van het voorgestelde artikel 7.4.8a), zijn ook de artikelen 9:15 en 9:16 van toepassing 
verklaard; 
 
artikel 9:15 (behandeling van de klacht) 
Op grond van artikel 9:15, eerste lid, dient het bevoegd gezag bij de 
ontvangstbevestiging aan te geven dat de klachtencommissie de zaak behandelt en over 
de klacht zal adviseren. Volgens het tweede lid gebeurt het “horen” van partijen door de 
klachtencommissie, dan wel de voorzitter of een lid van die commissie. Op grond van 
het vierde lid zendt de klachtencommissie een rapport van haar bevindingen, vergezeld 
van haar advies en eventuele aanbevelingen aan het bevoegd gezag. Het derde lid heeft 
betrekking op situaties waarin niet hoeft te worden gehoord;  
 
artikel 9:16 (motivering bij afwijking van advies) 
Op grond van artikel 9:16 dient het bevoegd gezag als het afwijkt van het advies van de 
klachtencommissie, hiervoor expliciet de redenen aan te geven. 
 
Derde lid 
Dit lid van artikel 7.4.8a voorziet erin dat de klachten worden behandeld door een 
klachtencommissie van ten minste drie leden, waaronder een voorzitter. De commissie 
heeft twee taken: behandeling en advisering. Behandeling betekent: het onderzoeken 
van de klacht, inclusief het horen van klager en aangeklaagde. De commissie heeft niet 
tot taak om een definitief oordeel uit te spreken. Dat is voorbehouden aan het bevoegd 
gezag. Met het oog op de onafhankelijkheid van de commissie mag de voorzitter niet 
werkzaam zijn voor of bij het bevoegd gezag en mag bovendien aan de behandeling van 
een klacht niet worden deelgenomen door een persoon op wiens gedraging de klacht 
rechtstreeks betrekking heeft. 
De instelling kan een eigen klachtencommissie instellen, maar ook kan de instelling zich 
aansluiten bij een bij een (landelijke) klachtencommissie, c.q. daarbij aangesloten 
blijven. Op dit moment is een groot aantal mbo-instellingen al aangesloten bij een 
professionele landelijke klachtencommissie.  
 
Vierde lid 
    W6630.K-2
