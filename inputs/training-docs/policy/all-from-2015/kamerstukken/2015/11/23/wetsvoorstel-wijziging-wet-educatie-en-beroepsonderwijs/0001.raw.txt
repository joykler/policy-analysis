Wijziging van de Wet educatie en beroepsonderwijs en de Wet educatie en 
beroepsonderwijs BES met betrekking tot enkele kwaliteitsaspecten in het 
beroepsonderwijs 
 
Voorstel van wet 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het ter verbetering van de kwaliteit van 
het beroepsonderwijs op enkele aspecten, wenselijk is onder meer de Wet educatie en 
beroepsonderwijs aan te passen om een goede klachtenprocedure en klachtencommissie 
te verankeren; medezeggenschap te regelen in relatie tot schoolkosten; de 
sanctietrajecten bij het intrekken van de licentie van bekostigde opleidingen bij 
onvoldoende kwaliteit in te korten en de erkenningsprocedure van niet-bekostigde 
instellingen aan te scherpen; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
 
 
Artikel I 
De Wet educatie en beroepsonderwijs wordt als volgt gewijzigd: 
 
A   
Artikel 1.4.1 wordt als volgt gewijzigd:  
1. In het eerste lid wordt “een diploma of certificaat als bedoeld in artikel 7.4.6” 
vervangen door: een diploma als bedoeld in artikel 7.4.6 of een certificaat als bedoeld in 
artikel 7.2.3. 
2. De laatste volzin van lid 1a komt te luiden: Het tweede tot en met elfde lid zijn van 
overeenkomstige toepassing. 
3. Na het tweede lid worden, onder vernummering van het derde tot en met zevende lid 
tot zevende tot en met elfde lid, vier leden ingevoegd, luidend: 
3. In afwijking van het eerste lid kan Onze Minister de aanvraag toewijzen voor 
anderhalf jaar, indien een aanvraag wordt gedaan door: 
a. een bevoegd gezag dat geen andere beroepsopleiding verzorgt waaraan een diploma 
of certificaat als bedoeld in het eerste lid is verbonden, of   
    W6630.K-2
