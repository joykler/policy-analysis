Sinds 2010 is een Ombudslijn mbo ingesteld als vangnet en tweedelijnsvoorziening voor 
klachten. Reden hiervoor was de constatering dat studenten en ouders bij klachten 
onvoldoende gehoor vonden bij de instellingen. De Ombudslijn mbo werd daarom 
verlengd om de periode waarin er nog geen wettelijke klachtenregeling geldt, te 
overbruggen.  
Gelet op  de uitkomsten van de onderzoeken van de inspectie (2008, 2009, 2011-2012) 
5
en de uitkomsten van de jaarrapportages van de Ombudslijn mbo sinds 2012  is aan de 
Tweede Kamer de toezegging gedaan om het klachtrecht voor het mbo wettelijk te 
6
verankeren.  
 
Daarbij dient opgemerkt te worden dat er op deelaspecten wel reeds wettelijk 
vastgelegde mogelijkheden bestaan: 
 de Commissie van Beroep voor de examens die oordeelt over beslissingen van 
de examencommissie of van de examinatoren; en 
 de vertrouwensinspecteur van de inspectie die fungeert als aanspreekpunt bij 
onder meer seksueel misbruik, discriminatie of geweld. 
 
2.2 Klachtrecht 
Sinds de onderzoeksuitkomsten van de inspectie in voorgaande jaren hebben MBO Raad, 
NRTO, JOB, Ombudslijn mbo en het ministerie van OCW samengewerkt aan 
noodzakelijke verbetering. Er zijn verbeteringen doorgevoerd onder meer via de 
branchecodes en de richtlijn voor de mbo-instellingen. Maar ook is duidelijk dat verdere 
verbetering en verankering noodzakelijk is. Met de wettelijke verankering wordt nu ook 
een handhavende bevoegdheid gecreëerd voor de inspectie voor het onderwerp klachten 
in het mbo. Het wetsvoorstel biedt daarnaast een gelijk wettelijk kader voor zowel het 
bekostigd als niet-bekostigd onderwijs en daarmee een gelijkwaardige bescherming van 
mbo-studenten wat betreft het klachtrecht. Ook zal na invoering de inspectie een 
jaarlijks beeld kunnen geven van de naleving van de wettelijke eisen en kunnen 
handhaven waar nodig in individuele gevallen. Met dit wetsvoorstel wordt de positie van 
studenten versterkt. De mogelijkheden die zij nu hebben om klachten aan de orde te 
stellen, worden aangevuld met een wettelijke regeling van het klachtrecht. Het 
klachtrecht heeft een belangrijke beschermingsfunctie voor de student als het bevoegd 
gezag de plichten die zijn overeengekomen in de onderwijsovereenkomst niet of 
onvoldoende nakomt. Ook vervult het klachtrecht een signaalfunctie met betrekking tot 
de kwaliteit van het onderwijs. Het kan eraan bijdragen dat, indien er een klimaat heerst 
van onvrede op de instelling, dit aan de orde wordt gesteld en de instelling maatregelen 
ter verbetering kan treffen. In het primair, voortgezet en hoger onderwijs is het 
klachtrecht reeds wettelijk verankerd.  
 
Het klachtrecht voorziet erin dat alle mbo-instellingen (zowel bekostigde als niet-
bekostigde instellingen) een klachtenregeling moeten hebben, die ertoe leidt dat 
klachten van studenten (waaronder ook begrepen aspirant-, dat wil zeggen studenten 
die aan de desbetreffende instelling onderwijs willen gaan volgen maar nog niet zijn 
ingeschreven), voormalige studenten, examendeelnemers, het personeel en andere 
betrokkenen bij het onderwijs of het praktijkdeel van de opleiding over gedragingen van 
het bevoegd gezag of ten behoeve van de instelling met taken belaste personen 
behoorlijk behandeld worden.  
Studenten krijgen met dit klachtrecht bijvoorbeeld de mogelijkheid om een klacht in te 
dienen als zij van mening zijn dat een instelling haar inspanningsverplichting voor de 
beschikbaarheid van een praktijkplaats niet nakomt. Ook krijgen ze met dit klachtrecht 
de mogelijkheid om een klacht in te dienen over de begeleiding op de praktijkplaats. Het 
praktijkdeel van de opleiding valt immers onder de eindverantwoordelijkheid van het 
bevoegd gezag.  
Het klachtrecht biedt voor de student, waaronder mede begrepen de aspirant-, de 
voormalige student en de examendeelnemer de mogelijkheid om een klacht in te dienen. 
In het geval van minderjarige studenten zullen ook de ouders of de wettelijke verzorgers 
een klacht kunnen indienen. Het kan voorkomen dat ook in het geval van een 
meerderjarige student de ouder betrokken is bij het indienen van de klacht, bijvoorbeeld 
omdat de student het moeilijk vindt om de klacht goed te verwoorden of het indienen 
van een klacht lastig vindt in verband met de verstandhouding binnen een groep of klas. 
                                                
5
 In het eerste jaar (2011/2012) van de oprichting van de Ombudslijn mbo zijn er 137 klachten ingediend. In de 
periode 2013/2014 zijn er 127 klachten binnengekomen bij de Ombudslijn mbo. De jaarrapportage van het 
afgelopen jaar (2014/2015) is momenteel nog in de maak.  
6
 Kamerstukken II, 2011/12, 31 524, nr. 151. 
    W6630.K-2 8
