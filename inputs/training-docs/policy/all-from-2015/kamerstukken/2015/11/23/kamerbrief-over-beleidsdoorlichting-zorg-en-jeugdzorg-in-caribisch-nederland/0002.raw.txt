Om dit te kunnen bereiken is per 1 januari 2011 het Besluit zorgverzekering BES 
Kenmerk 
838909-141421-IZ 
van kracht geworden, dat wordt uitgevoerd door het Zorgverzekeringskantoor. Dit 
besluit regelt enerzijds dat alle inwoners van Caribisch Nederland verzekerd zijn en 
 
anderzijds de aanspraken op zorg. Tevens is er geïnvesteerd in het 
voorzieningenniveau op de eilanden.  
 
Op het gebied van jeugd is geïnvesteerd in de jeugdgezondheidszorg en 
opvoedondersteuning door de realisatie van een Centrum voor Jeugd op elk deel 
van Caribisch Nederland. Het Centrum voor Jeugd op Bonaire valt echter onder de 
verantwoordelijkheid van het Openbaar Lichaam Bonaire. Daarnaast is 
geïnvesteerd in de jeugdzorg en in de jeugdbescherming door het opzetten van 
gezinshuizen. Ook worden aanbieders van naschoolse activiteiten financieel 
ondersteund om zo hun activiteiten voor een brede groep jeugdigen uit te breiden.  
 
Zorg en Jeugdzorg op Caribisch Nederland beslaat de volgende onderdelen:  
 Acute zorg en spoedvervoer (ambulance)  
 Huisartsenzorg  
 Paramedische zorg (vooral fysiotherapie) 
 Medisch specialistische zorg en ziekenhuiszorg 
 Geneesmiddelenvoorziening 
 Langdurige zorg (vooral ouderenzorg) 
 Geestelijke Gezondheidszorg en verslavingszorg 
 Gehandicaptenzorg 
 Mondzorg 
 Geboortezorg  
 Jeugd(gezondheids)zorg  
 
De beleidsdoorlichting beslaat daarmee het gehele artikel 4.5 inclusief de 
uitvoering via het zorgverzekeringskantoor en Jeugd en Gezin Caribisch Nederland 
(JGCN). De uitvoeringskosten van het zorgverzekeringskantoor en JGCN worden 
verantwoord op artikel 10 (apparaatsuitgaven).  
  
Tabel 1 Gerealiseerde (2011-2013) en geraamde kosten voor zorg en welzijn van 
Caribisch Nederland in miljoenen euro’s.  
 2011 2012 2013 2014 2015 
Zorg 50,7 72,5 76 77,1 105,7 
Jeugdzorg 4,6 4,6 4,9 4,9 4,9 
Uitvoeringskosten 6 6 6 6,4 5,7 
zorg 
 
In de inventarisatie wordt ook een aantal onderwerpen op het terrein van publieke 
gezondheidszorg meegenomen. Deze onderwerpen worden wel door VWS 
gefinancierd, maar formeel ligt de verantwoordelijkheid voor de uitvoering bij de 
Openbare Lichamen. In de doorlichting worden over deze onderwerpen geen 
uitspraken gedaan over de doelmatigheid of doeltreffendheid.  
 
Aanpak beleidsdoorlichting 
Het doel van de beleidsdoorlichting is het gevoerde beleid ten aanzien van zorg en 
jeugdzorg op Caribisch Nederland en de uiteindelijke beleidseffecten te evalueren.  
 
 
 
Pagina 2 van 4
