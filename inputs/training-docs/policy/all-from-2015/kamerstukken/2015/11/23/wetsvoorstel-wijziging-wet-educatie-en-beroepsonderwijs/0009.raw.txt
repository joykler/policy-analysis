Indien een student ermee instemt, kan in dat geval een ouder namens de student een 
klacht indienen. De ouder treedt daarmee als gemachtigde op van de meerderjarige 
student. Dit is ook geheel in lijn met het regeringsbeleid om ouders meer te betrekken 
bij het onderwijs dat hun (meerderjarige)kind volgt.  
Ook is, mede naar aanleiding van opmerkingen hierover in de internetconsultatie en van 
de MBO Raad, het klachtrecht breder opengesteld naar personeel en overige 
betrokkenen bij het onderwijs of de praktijkbegeleiding van de instelling.  
  
De klachtenregeling wordt, met inachtneming van de desbetreffende wetsbepalingen die 
in de artikelsgewijze toelichting worden toegelicht, vastgesteld door het bevoegd gezag. 
Dit houdt in dat het bevoegd gezag daarvoor verantwoordelijk is, maar bij het opstellen 
van de klachtenregeling staat het het bevoegd gezag natuurlijk vrij om advies in te 
winnen bij bijvoorbeeld experts of de ondernemingsraad. De deelnemersraad heeft 
instemmingsbevoegdheid met betrekking tot voorgenomen besluiten van het bevoegd 
gezag ten aanzien van klachtenregelingen (op grond van artikel 8a.2.2, derde lid, 
onderdeel c, van de WEB). 
Een belangrijk aspect van het klachtrecht is dat het bevoegd gezag moet voorzien in een 
onafhankelijke klachtencommissie. De onafhankelijkheid van deze commissie is geborgd 
doordat de commissie moet bestaan uit ten minste drie leden alsmede doordat de 
voorzitter geen deel mag uitmaken van het bevoegd gezag en evenmin werkzaam is 
voor of bij het bevoegd gezag. Het bevoegd gezag kan ook voorzien in een 
onafhankelijke klachtencommissie door aansluiting bij een landelijke klachtencommissie, 
zoals momenteel in de praktijk al gebeurt. Dat kan bij de landelijke klachtencommissie 
onderwijs die is ondergebracht bij de Stichting Onderwijsgeschillen of bij een van de 
landelijke klachtencommissies die samenwerken in de Stichting Geschillen Bijzonder 
Onderwijs. Veel mbo-instellingen zijn daarbij reeds aangesloten.   
 
Bij de vormgeving van het klachtrecht in dit wetsvoorstel is zoveel mogelijk aangesloten 
bij de bepalingen over het klachtrecht in de Algemene wet bestuursrecht (hierna: Awb) 
en worden de betreffende artikelen in titel 9.1 van de Awb voor het overgrote deel van 
overeenkomstige toepassing verklaard. Alleen in die gevallen dat een bepaling niet past 
bij het karakter van dit onderwijs is deze buiten toepassing gelaten. In de 
artikelsgewijze toelichting bij artikel I, onderdelen G en H, wordt dit nader toegelicht.  
 
Een wettelijke klachtenregeling en onafhankelijke klachtencommissie zijn belangrijke 
waarborgen ter bescherming van onder meer de student en vormen tevens 
instrumenten om de kwaliteit van de klachtbehandeling en uiteindelijk van het mbo-
onderwijs te verhogen.  
Om alle studenten die staan ingeschreven bij een beroepsopleiding dezelfde waarborgen 
te bieden, geldt het klachtrecht voor zowel bekostigde als niet-bekostigde instellingen 
met erkende beroepsopleidingen of opleidingen educatie. 
 
Het met dit wetsvoorstel geïntroduceerde klachtrecht doet niet af aan de al bestaande 
mogelijkheden om te ageren tegen een besluit van de examencommissie of een 
examinator. Evenmin komt met het voorgestelde artikel de mogelijkheid van de student 
zich te wenden tot een vertrouwensinspecteur te vervallen.  
 
3. Medezeggenschap schoolkostenbeleid 
 
3.1 Aanleiding 
In de afgelopen jaren is gebleken dat onduidelijkheden bestaan bij zowel de studenten 
als de instellingen over schoolkosten en over de vrijwillige bijdrage. In verband daarmee 
heeft de JOB in 2012 een ‘Zwartboek schoolkosten’ aangeboden aan de vaste commissie 
voor Onderwijs, Cultuur en Wetenschap van de Tweede Kamer, met voorbeelden van 
mogelijk onterechte doorberekening van schoolkosten aan studenten, onduidelijke 
7
facturen en onvoldoende transparantie over extra kosten. Om deze onduidelijkheden 
weg te nemen heeft de toenmalige minister Onderwijs, Cultuur en Wetenschap met de 
8
brief van 11 mei 2012 een handreiking gegeven aan de instellingen over de wijze 
waarop met deze materie kan worden omgegaan. Deze handreiking is een aanvulling op 
                                                
7
 “Zwartboek schoolkosten 2012” van de JOB, http://www.job-
site.nl/uploads/managed_media/files/Zwartboek%20Schoolkosten%202012%20def2.pdf 
8
 Kamerstukken II, 2011-2012, bijlage bij 31524, nr. 134. 
    W6630.K-2
