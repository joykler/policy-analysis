personeel en overige betrokkenen bij het onderwijs of de praktijkbegeleiding van de 
instelling over gedragingen van het bevoegd gezag of ten behoeve van de instelling met 
taken belaste personen.  
2. Het bevoegd gezag voorziet in de klachtbehandeling met overeenkomstige toepassing 
van in elk geval de artikelen 9:3 tot en met 9:7, eerste lid, 9:8, eerste lid, aanhef en 
onderdelen a tot en met e, en derde lid, eerste volzin, 9:9, 9:10, eerste lid, tweede lid, 
onderdelen b en c, en derde lid, 9:11, 9:12, eerste lid, 9:12a, 9:15 en 9:16 van de 
Algemene wet bestuursrecht. 
3. Het bevoegd gezag voorziet in een klachtencommissie die is belast met de 
behandeling van en advisering over klachten en die bestaat uit ten minste drie leden, 
waaronder een voorzitter die geen deel uitmaakt van het bevoegd gezag en niet 
werkzaam is voor of bij het bevoegd gezag. 
4. Op een ieder die is betrokken bij de uitvoering van dit artikel is artikel 2:5, eerste lid, 
van de Algemene wet bestuursrecht van overeenkomstige toepassing. 
5. Het bevoegd gezag stelt voor de instelling een regeling vast waarin de 
klachtbehandeling met inachtneming van de voorgaande leden nader is uitgewerkt en 
maakt deze openbaar. 
 
H 
Artikel 7.4.11, zesde lid, komt te luiden: 
6. De artikelen 7.4.8, eerste, tweede, vierde en vijfde lid, en 7.4.8a, zijn van 
overeenkomstige toepassing.  
   
I 
In artikel 8a.2.2, vierde lid, wordt onder vervanging van de punt aan het slot van 
onderdeel f door een puntkomma, het volgende onderdeel toegevoegd: 
g. het beleid met betrekking tot het beperkt en beheersbaar houden van de middelen die 
van de deelnemers worden gevraagd voor schoolkosten die door het bevoegd gezag 
noodzakelijk worden bevonden. 
 
Artikel II 
De Wet educatie en beroepsonderwijs BES wordt als volgt gewijzigd: 
 
A 
Na artikel 7.4.10 wordt het volgende artikel ingevoegd: 
 
Artikel 7.4.10a. Klachten 
1. Ouders dan wel deelnemers, en personeelsleden kunnen bij de klachtencommissie, 
bedoeld in het tweede lid, onderdeel a, een klacht indienen over gedragingen en 
beslissingen van het bevoegd gezag of het personeel, waaronder discriminatie, dan wel 
het nalaten van gedragingen en het niet nemen van beslissingen door het bevoegd 
gezag of het personeel. 
2. Het bevoegd gezag treft een regeling voor de behandeling van klachten. Deze 
regeling vermeldt in ieder geval: 
a. de instelling van een klachtencommissie, die klachten behandelt, 
b. de wijze waarop de klachtencommissie haar werkzaamheden verricht, 
c. de termijn waarbinnen de klager een klacht kan indienen en 
d. de termijn waarbinnen mededeling plaatsvindt van het oordeel, bedoeld in het zesde 
lid, en hoe bij noodzakelijke afwijking van deze termijn wordt gehandeld. 
3. Deze regeling strekt ter vervanging van klachtenregelingen op grond van andere 
voorschriften dan dit artikel en strekt niet ter vervanging van een andere voorziening die 
op grond van een wettelijke regeling, niet zijnde een klachtenregeling, voor de klager 
openstaat of heeft opengestaan. 
4. Deze regeling 
    W6630.K-2
