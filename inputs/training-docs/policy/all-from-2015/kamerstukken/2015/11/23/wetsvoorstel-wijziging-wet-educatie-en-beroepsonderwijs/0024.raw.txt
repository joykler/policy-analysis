artikel 9:7, eerste lid (onpartijdigheid klachtbehandelaar) 
Hiermee wordt vastgelegd dat de behandelaar van de klacht niet betrokken mag zijn 
geweest bij de gedraging waarover wordt geklaagd. Dit is een waarborg voor een 
eerlijke klachtbehandeling. Het tweede lid van artikel 9:7 bepaalt dat het eerste lid niet 
van toepassing is indien de klacht betrekking heeft op een gedraging van het bevoegd 
gezag of van de voorzitter of een lid daarvan. Dit artikellid is niet van overeenkomstige 
toepassing verklaard, omdat het derde lid van artikel 7.4.8a voorziet in een 
klachtencommissie. Daardoor is het altijd mogelijk om de klachtbehandeling in handen 
te geven van een persoon die niet bij de gedraging waarop de klacht betrekking heeft, 
betrokken is geweest; 
 
artikel 9:8, eerste lid, aanhef en onderdelen a t/m e en derde lid, eerste volzin 
(uitzonderingen op behandelingsplicht) 
Het eerste lid bevat een limitatieve opsomming van gevallen waarin het bestuursorgaan 
niet verplicht (maar wel bevoegd) is een klacht te behandelen. Het gaat onder andere 
om klachten die al eerder zijn behandeld, of die betrekking hebben op gedragingen van 
meer dan een jaar geleden, of zaken waarbij samenloop bestaat met een mogelijkheid 
van bezwaar of beroep.  
Zoals hierboven aangegeven in de toelichting bij het eerste lid van artikel 7.4.8a, kan 
een gedraging ook een besluit omvatten. Als het gaat om een besluit waartegen een 
aparte voorziening openstaat, bijvoorbeeld de mogelijkheid van beroep bij de 
examencommissie bij beslissingen over examens, is het de geëigende weg om van die 
voorziening gebruik te maken in plaats van gebruikmaking van het klachtrecht. Het 
bevoegd gezag kan in de klachtenregeling op grond van het vijfde lid van artikel 7.4.8a 
aangeven waar klagers kunnen ageren als het gaat om klachten waartegen bezwaar of 
beroep openstaat. 
Onderdeel f van het eerste lid is uitgezonderd, omdat het hier betreft een samenloop 
met een procedure bij de strafrechter. Dit om te voorkomen dat een klacht over  de 
gedraging die in het geding is, niet wordt behandeld omdat van de mogelijkheid gebruik 
gemaakt wordt te wachten op de afloop van een strafrechtelijke procedure. Het kan 
immers zijn dat de gedraging in kwestie geen strafrechtelijke consequenties heeft, maar 
wel aanleiding is voor een klacht en de klager baat heeft bij spoedige behandeling 
daarvan.  
Het tweede lid van artikel 9:8 van de Awb bepaalt dat het bestuursorgaan niet verplicht 
is een klacht te behandelen indien het belang van de klager dan wel het gewicht van de 
gedraging kennelijk onvoldoende is. Deze bepaling is niet van overeenkomstige 
toepassing verklaard, om te voorkomen dat klachten die voor de klager wel belang 
hebben, niet behandeld worden.  
Volgens het derde lid wordt de indiener van een klacht die niet wordt behandeld, 
daarover zo spoedig mogelijk schriftelijk geïnformeerd; 
 
artikel 9:9 (afschrift aan aangeklaagde) 
Dit artikel bepaalt dat degene tegen wie de klacht is gericht, een afschrift van het 
klaagschrift en van de daarbij meegezonden stukken toegezonden krijgt, zodat deze op 
de hoogte is van de klacht en zich kan daartegen kan verweren, zo nodig op een 
mogelijke hoorzitting (zie hierna artikel 9:10). Privacygegevens kunnen daarbij 
natuurlijk, al dan niet op verzoek van de klager, worden verwijderd;  
 
artikel 9:10, eerste lid, tweede lid, onderdelen b en c, en derde lid (recht van 
hoor en wederhoor) 
Dit artikel betreft het recht van hoor en wederhoor, zodat klager en aangeklaagde op 
elkaars standpunten kunnen reageren. Dat is een beginsel van behoorlijke 
klachtbehandeling. Klager en degene op wiens gedraging de klacht betrekking heeft 
worden in de gelegenheid gesteld te worden gehoord (eerste lid). Niet is voorgeschreven 
dat klager en degene op wiens gedraging de klacht betrekking heeft, in elkaars 
aanwezigheid moeten worden gehoord.  
Het tweede lid betreft de mogelijkheid dat wordt afgezien van horen, te weten als de 
klager heeft verklaard geen gebruik te willen maken van het recht te worden gehoord of 
de klager niet binnen een door het bevoegd gezag gestelde redelijke termijn verklaart 
dat hij gebruik wil maken van het recht te worden gehoord.  
Van het horen wordt een verslag gemaakt (derde lid). Het is van belang dat partijen in 
elk geval in de gelegenheid worden gesteld te worden gehoord, zodat zij hun visie op het 
gebeurde dat tot de klacht heeft geleid, kunnen toelichten. Om die reden is ervan 
    W6630.K-2 24
