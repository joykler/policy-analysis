9
de brief van 13 januari 1994 van de toenmalige minister van Onderwijs en is bedoeld 
als uitleg van de bedoeling van de WEB op dit punt. In voornoemde brief van 11 mei 
2012 heeft de minister aangekondigd samen met de JOB en de MBO Raad te verkennen 
op welke wijze de deelnemersraad ook op het punt van het instellingsbeleid inzake 
schoolkosten, onderwijsbenodigdheden en informatie daarover aan (aspirant-)studenten, 
een rol kan spelen. Op die manier kan de medezeggenschap nog verder worden 
versterkt en kan tegelijkertijd het betreffende beleid binnen de instelling rekenen op 
draagvlak onder de studenten. In voornoemde brief is tevens opgenomen dat het 
onderwerp schoolkosten een vast element in het reguliere toezicht van de inspectie 
wordt. Dat betekent dat bij de driejaarlijkse instellingsanalyse (Staat van de instelling) 
de inspectie ook naar schoolkosten/vrijwillige bijdrage zal kijken. Daarnaast zal 
onderzoek plaatsvinden naar aanleiding van signalen en risico’s.  
 
De inspectie meldt in het Onderwijsverslag van 2015 nog tekortkomingen. Zo 
communiceren instellingen het vrijwillige karakter van sommige kosten niet altijd helder. 
Ook geven ze niet altijd duidelijk aan wanneer het niet afnemen van zaken die vrijwillig 
zijn, een belemmering vormt om de opleiding te volgen of om examen te kunnen doen. 
Kosten worden vaak niet helder gespecificeerd; het is studenten of ouders niet duidelijk 
waarvoor ze moeten betalen. Daarnaast worden verschillende zaken onterecht als 
verplichtend in rekening gebracht, zoals examenkosten.  
 
3.2 Adviesrecht beleid schoolkosten 
Schoolkosten bestaan uit vier elementen: 
 de wettelijk vastgestelde verplichte bijdrage (les-of cursusgeld); 
 de vrijwillige bijdrage; 
 de ‘basisuitrusting’ waarvoor de instelling vanuit de overheidsbekostiging 
verantwoordelijk is; 
 onderwijsbenodigdheden waarvoor de student zelf verantwoordelijkheid draagt. 
 
De deelnemersraad heeft op dit moment reeds instemmingsrecht op de hoogte en de 
besteding van de vrijwillige bijdrage.  
Ook heeft de deelnemersraad instemmingsbevoegdheid op het model van de 
onderwijsovereenkomst (artikel 8a2.2, derde lid, van de WEB) en dus ook invloed op 
wat er in dat model wordt opgenomen. Daarmee kunnen deelnemersraden “verborgen of 
tussentijdse verhoging van schoolkosten” nu al voorkómen. Indien in het model 
voorschriften worden opgenomen over de kosten van schoolbenodigdheden, wordt de 
informatie voorafgaand aan de inschrijving transparanter voor de student en ouders. 
  
In het servicedocument “onderwijsovereenkomst 2014-2015” van de MBO Raad is 
opgenomen dat in de onderwijsovereenkomst een bepaling kan worden opgenomen over 
schoolkosten opdat de student zich vóór de inschrijving een goed beeld kan vormen van 
de kosten van die opleiding. De MBO Raad beveelt aan om de 
onderwijsbenodighedenlijst ruim voor het begin van het studiejaar te publiceren. In de 
onderwijsovereenkomst kan de instelling een bepaling opnemen waarin de student 
verklaart dat hij door de instelling op de hoogte is gesteld over de 
onderwijsbenodigheden waarover hij voor die betreffende opleiding geacht wordt te 
beschikken.  
 
De bovengenoemde instemmingsbevoegdheden zijn nuttig maar niet toereikend, omdat 
daarmee de onduidelijkheid over wie in welke onderwijsbenodigdheden moet voorzien 
10
niet wordt opgelost. Gezien de problematiek en de gevoeligheid van dit onderwerp is 
het noodzakelijk dat de bevoegdheid van deelnemersraden wordt uitgebreid.  
Om die reden wordt met dit wetsvoorstel voorzien in adviesrecht van de deelnemersraad 
op het beleid inzake het beperkt en beheersbaar houden van de middelen die van de 
studenten worden gevraagd voor schoolkosten die door het bevoegd gezag noodzakelijk 
worden bevonden (Artikel I, onderdeel I, artikel 8a.2.2, vierde lid, onderdeel g, van de 
WEB). Adviesrecht versterkt de betrokkenheid en kan uitermate nuttig zijn voor de 
instelling omdat zij zo van studenten kunnen vernemen hoe deze aankijken tegen het 
schoolkostenbeleid. Dit kan immers leiden tot een breed draagvlak onder studenten voor 
                                                
9
 Kamerstukken II, 2011-2012, bijlage bij 31524, nr. 134. 
10
 Over het onderwerp schoolkosten zijn reeds vele malen Kamervragen gesteld en dit onderwerp 
levert nog regelmatig spanning op tussen mbo-instellingen en studenten/ouders. Ook wordt aan het 
onderwerp schoolkosten nog regelmatig aandacht besteed in diverse media. 
    W6630.K-2
