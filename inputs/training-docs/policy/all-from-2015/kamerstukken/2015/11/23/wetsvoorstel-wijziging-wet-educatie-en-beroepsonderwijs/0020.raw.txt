sporadisch voor en de aanvraagprocedure voor de Nederlandse situatie (zie hierboven 
paragraaf 5.1) is niet van toepassing op Caribisch Nederland.  
 
 
10. Administratieve lasten  
Er wordt geen toename voorzien van de administratieve lastendruk voor de instellingen 
bij het inkorten van sanctietrajecten, het aanscherpen van de erkenningsprocedure voor 
niet-bekostigde instellingen, het instellen van een adviesrecht met betrekking tot het 
schoolkostenbeleid voor de deelnemersraad en het wettelijk verankeren van het 
klachtrecht aangezien deze maatregelen voor de instellingen geen extra 
informatieverplichtingen aan de overheid met zich mee brengen. Ook de verduidelijking 
van artikel 6.4.4, derde lid, van de WEB zal niet leiden tot een toename van de 
administratieve lastendruk. De wijziging die met dit wetsvoorstel plaatsvindt, zorgt er 
enkel voor dat verduidelijkt wordt wanneer een diploma-erkenning ambtshalve kan 
worden ingetrokken. De geschetste procedure van het indienen van een zienswijze op 
een voorgenomen besluit en het indienen van bezwaar en beroep tegen het definitieve 
besluit geldt nu al voor ambtshalve doorhalingen.  
 
Ten aanzien van het laten vervallen van de verplichting voor aanbieders van opleidingen 
overige educatie, als bedoeld in artikel 7.3.1, eerste lid, onderdelen b tot en met f, van 
de WEB, die diploma-erkenning hebben, om gegevens aan BRON te leveren wordt juist 
een afname van de administratieve lastendruk voorzien.  
 
In BRON dienden alleen door aanbieders van opleidingen overige educatie met diploma-
erkenning, per student een aantal velden te worden ingevuld. Voor aanbieders van 
dergelijke opleidingen zonder diploma-erkenning geldt een dergelijke verplichting niet. 
Contactgemeenten mogen, samen met de overige gemeenten binnen een vastgestelde 
regio, zelf besluiten of ze de educatiemiddelen inzetten voor opleidingen met, of 
opleidingen zonder diploma-erkenning. De regionale opleidingencentra hebben met 
ingang van 1 januari 2015 niet langer een wettelijke taak om overige educatie te 
verzorgen en hoeven dus reeds op grond daarvan gegevens daarover niet meer aan 
BRON te leveren (tenzij een roc op grond van artikel 1.4a.1 van de WEB diploma-
erkenning aanvraagt). Met dit wetsvoorstel komt ook de verplichting voor aanbieders 
van opleidingen overige educatie om aan BRON te leveren, te vervallen. Middels de 
verplichting in artikel 1.4a.1, zesde lid, van de WEB dient het bevoegd gezag nog wel 
jaarlijks voor 15 oktober een opgave te doen van de opleidingen educatie, die de 
instelling verzorgt in het lopend studiejaar alsmede van de opleidingen educatie die de 
instelling heeft verzorgd in het daaraan voorafgaande studiejaar.  
 
De tijdsinspanning die gemoeid is met de invulling van één veld wordt, inclusief 
voorwerk en de benodigde controle, geschat op ongeveer 5 minuten. Uitgaande van 50 
aanbieders met diploma-erkenning, 10 verplichte velden per student en 2000 studenten 
die in totaal bij instellingen met diploma-erkenning een educatieopleiding volgen, komt 
dit, bij een evenredige verdeling van de studenten over de instellingen, gemiddeld neer 
op circa 33,3 uur aan administratieve lasten per instelling per jaar. Uitgaande van een 
tarief van € 45,– per uur komt dit neer op een totale lastenverlichting van € 74.925, - 
(33,3 x 50 x € 45,-). 
 
 
II ARTIKELSGEWIJS 
 
Artikel I, onderdeel A, onder 1, onderdeel D, onder 1, en E (artikelen 1.4.1, 
6.1.4 en 6.2.2 WEB) 
In deze onderdelen wordt een foutieve verwijzing naar certificaten rechtgezet.  
 
Artikel I, onderdeel A, onder 2 (artikel 1.4.1, lid 1a) 
In dit onderdeel wordt de laatste volzin technisch aangepast omdat er in dit artikel 
nieuwe leden worden ingevoegd. 
 
Artikel I, onderdeel A, onder 3 (artikel 1.4.1, nieuwe leden 3 tot en met 6 WEB) 
In het derde lid (nieuw) wordt bepaald, dat indien een aanvraag als bedoeld in het 
eerste lid (diploma-erkenning voor een opleiding in de beroepsopleidende leerweg en de 
beroepsbegeleidende leerweg) en lid 1a (opleiding in de derde leerweg) wordt gedaan 
door 
    W6630.K-2
