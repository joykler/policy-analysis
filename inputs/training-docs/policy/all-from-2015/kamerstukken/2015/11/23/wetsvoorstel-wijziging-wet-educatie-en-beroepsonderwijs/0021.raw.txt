a. een bevoegd gezag dat geen andere beroepsopleiding verzorgt waaraan een diploma 
of certificaat als bedoeld in het eerste lid is verbonden, of   
b. een bevoegd gezag dat voor een andere beroepsopleiding die het verzorgt drie jaar of 
minder geleden een waarschuwing als bedoeld in de artikelen 6.1.5 of 6.2.3 heeft 
gekregen, de minister een beschikking tijdelijk kan geven, voor anderhalf jaar. 
 
Hiermee wordt geregeld dat de minister aan nieuwe instellingen en instellingen die 
relatief kort geleden een formele waarschuwing hebben ontvangen, een beschikking kan 
geven met de geldigheidsduur van anderhalf jaar. Dat betekent dat de minister naar 
aanleiding van een dergelijke aanvraag drie opties heeft: inwilligen zonder voorbehoud, 
een beschikking geven met een geldigheidsduur van anderhalf jaar, of niet inwilligen.  
Artikel 1.4.1, derde lid, onderdeel b, verwijst naar de formele waarschuwing, bedoeld in 
de artikelen 6.1.5 (bekostigde instellingen) of 6.2.3 (niet-bekostigde instellingen) van de 
WEB, die is gegeven voor een andere opleiding die door de instelling wordt aangeboden 
dan waarvoor diploma-erkenning wordt aangevraagd. Beide artikelen worden genoemd 
omdat voor de derde leerweg zowel bekostigde als niet-bekostigde instellingen diploma-
erkenning moeten aanvragen, willen ze deze leerweg kunnen aanbieden. In het geval 
dus dat een bekostigde instelling diploma-erkenning aanvraagt voor de derde leerweg, 
zijn ook de waarschuwingen die gegeven zijn op grond van artikel 6.1.5 van de WEB 
relevant. De inspectie kan in uitzonderlijke gevallen de minister adviseren om af te 
wijken van de termijn van drie jaar geleden, als blijkt dat de waarschuwing van het 
begin van die termijn stamt en overduidelijk niet meer aan de orde is en bij de 
onderwijsinstelling geen andere toezichtsrisico’s te verwachten zijn. In dat geval is er 
geen aanleiding meer om een tijdelijke beschikking te geven. 
 
Deze beschikking voor anderhalf jaar, wordt van rechtswege verlengd voor onbepaalde 
tijd als de instelling binnen die periode genoegzaam heeft kunnen aantonen dat de 
kwaliteit van de opleiding voldoende is. De inspectie zal beoordelen of de kwaliteit 
inderdaad voldoende is. Indien dit niet het geval is, wordt toewijzing ingetrokken. 
Hetzelfde gebeurt, als de instelling te kennen geeft de opleiding niet langer te willen 
verzorgen, of als deze niet binnen één jaar na de toewijzing is gestart. De beschikking 
dat de toewijzing wordt ingetrokken zal uiterlijk twee maanden voor het verstrijken van 
de termijn van anderhalf jaar aan de instelling worden gegeven. Het vijfde lid is 
opgenomen om te voorkomen dat opnieuw een beschikking voor anderhalf jaar wordt 
gegeven aan de hand van een aanvraag die op papier wel lijkt te voldoen, maar in de 
praktijk, naar al is gebleken, niet van voldoende kwaliteit is terwijl de aanvrager geen 
kwaliteit verbeterende maatregelen heeft getroffen. 
Het zesde lid (nieuw) voorziet erin, dat de instelling studenten en aspirant-studenten 
informeert over het feit dat de erkenning (voorlopig) voor anderhalf jaar is gegeven, 
zodat deze ervan op de hoogte zijn dat de opleiding na die periode niet langer erkend 
kan zijn.  
 
Artikel I, onderdeel B (artikel 1.4a.1, achtste lid, WEB) 
Met deze aanpassing is het voor aanbieders van opleidingen educatie als bedoeld in 
artikel 7.3.1, onderdelen b tot en met f, van de WEB (opleidingen overige educatie) niet 
langer nodig om gegevens als genoemd in artikel 2.3.6a van de WEB aan te leveren aan 
BRON. Met de Wet van 9 juli 2014 tot wijziging van onder meer de Wet 
participatiebudget en de Wet educatie en beroepsonderwijs inzake het invoeren van een 
specifieke uitkering educatie en het vervallen van de verplichte besteding van 
educatiemiddelen bij regionale opleidingencentra (Stb. 2014, 288) is een specifieke 
uitkering educatie ingevoerd en staat het contactgemeenten vrij om de 
educatiemiddelen te besteden aan opleidingen overige educatie die zowel gegeven 
worden door organisaties met diploma-erkenning als organisaties zonder diploma-
erkenning. Met het aanleveren aan BRON zou dan ook slechts een klein gedeelte van de 
gegevens over de opleidingen educatie plaatsvinden. Met voornoemde wet van 9 juli 
2014 is evenwel een mogelijkheid in de WEB opgenomen om bij ministeriële regeling 
contactgemeenten en de bijbehorende gemeente binnen een regio te verzoeken 
beleidsinformatie aan te leveren. Middels die mogelijkheid kan een volledig beeld over 
de opleidingen overige educatie worden gevraagd aan de gemeente die de 
coördinerende rol uit moet voeren binnen een regio en dus het beste zicht hebben op 
onder andere de effecten en uitvoering van de opleidingen.  
 
    W6630.K-2 21
