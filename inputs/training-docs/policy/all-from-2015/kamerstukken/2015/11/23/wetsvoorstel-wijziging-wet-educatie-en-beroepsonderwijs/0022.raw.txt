Daarnaast wordt de uitkering educatie aan contactgemeenten vastgesteld op basis van 
objectieve maatstaven. De gegevens, bedoeld in artikel 2.3.6a van de WEB, zijn dan ook 
niet nodig voor het verstrekken van de middelen.  
 
De verplichting om de gegevens, bedoeld in artikel 2.3.6a van de WEB, aan te leveren 
aan BRON blijft wel bestaan voor instellingen die diploma-erkenning hebben verkregen 
voor vavo-opleidingen. Dat is van belang omdat voor deze opleidingen ook geldt dat de 
diploma’s en certificaten opgenomen worden in het diploma-register.  
 
Artikel I, onderdeel C (artikel 2.2.2 WEB) 
Deze aanpassing in de aanhef van het zevende lid verbetert een verouderde verwijzing 
aangezien de basisregistratie personen in de plaats is gekomen van de 
basisadministratie persoonsgegevens, bedoeld in de Wet gemeentelijke 
basisadministratie persoonsgegevens. 
 
Artikel I, onderdeel D, onder 2 (artikel 6.1.4 WEB) 
Met het vervallen van het vierde lid van artikel 6.1.4, verdwijnt de verplichting dat de 
minister een besluit tot intrekking van de licentie voor een opleiding moet nemen vóór 1 
november voorafgaand aan het studiejaar waarin de datum van de intrekking valt. In 
het algemeen deel van de toelichting is dit toegelicht in paragraaf 4.3. 
 
Artikel I, onderdeel F (artikel 6.4.4 WEB) 
Deze wijziging van het derde lid maakt mogelijk dat erkenning nu ook ambtshalve kan 
worden ingetrokken wanneer er gedurende één jaar of langer geen studenten meer zijn 
ingeschreven aan de opleiding. Deze termijn is gelijkgesteld met de termijn waarbinnen 
een opleiding gestart moet zijn, nadat een diploma-erkenning voor anderhalf jaar is 
afgegeven. Indien diploma-erkenning wordt afgegeven is het de bedoeling dat de 
opleiding ook daadwerkelijk gegeven wordt. Indien een opleiding niet langer verzorgd 
wordt, dient ingevolge artikel 6.4.4, eerste en tweede lid, van de WEB het bevoegd 
gezag dit tijdig te melden. Indien bij een opleiding gedurende een jaar geen studenten 
staan ingeschreven (in geen van de leerjaren), kan worden aangenomen dat de 
opleiding niet langer wordt verzorgd. Indien er zwaarwegende redenen zijn waarom er 
geen studenten staan ingeschreven, kan de instelling dit aangeven in het kader van de 
zienswijzeprocedure bij het voorgenomen besluit tot ambtshalve intrekken en kan de 
minister besluiten in dat geval uitstel te geven.  
 
Artikel I, onderdelen G en H (artikelen 7.4.8a en 7.4.11 WEB) 
Met het invoegen van de artikelen 7.4.8a en 7.4.11, zesde lid, wordt het klachtrecht in 
het mbo wettelijk verankerd voor zowel de beroepsopleidingen als de opleidingen 
educatie. Artikel 7.4.8a geldt voor de beroepsopleidingen en opleidingen educatie met 
uitzondering van opleidingen voortgezet algemeen volwassenenonderwijs en opleidingen 
Nederlands als tweede taal I en II. Door de toevoeging van het nieuwe zesde lid aan 
artikel 7.4.11, wordt deze bepaling van overeenkomstige toepassing verklaard op de 
opleidingen voortgezet algemeen volwassenenonderwijs en opleidingen Nederlands als 
tweede taal I en II. In artikel 7.4.8a wordt zoveel mogelijk aangesloten bij de 
bepalingen over het klachtrecht in de Algemene wet bestuursrecht (Awb).  
De Awb bevat in titel 9.1 (artikel 9:1-9:16) normen voor een goede behandeling door 
bestuursorganen van klachten over overheidsoptreden. Die titel bevat een volledige 
regeling voor de behandeling van klachten, waarin met name procedurele vereisten zijn 
opgenomen. De bepalingen van deze klachtenregeling kunnen zowel van toepassing 
worden verklaard op privaatrechtelijke als op publiekrechtelijke organisaties. In het 
rapport “Anders, of toch niet? Een onderzoek naar de mogelijkheden van meer Awb-
15
conforme onderwijswetgeving” bevelen de auteurs aan gebruik te maken van deze 
mogelijkheid en de klachtenregeling van Awb zo veel mogelijk overeenkomstig toe te 
passen in het onderwijs. De wijze van klachtbehandeling volgens de Awb biedt garanties 
voor een kwalitatief goede klachtbehandeling waarmee wordt voldaan aan de essentiële 
principes die ook de JOB en de MBO Raad in de eerder genoemde (in paragraaf 2.1 van 
het Algemeen deel van de toelichting) door hen gezamenlijk in 2009 opgestelde en in 
2014 geactualiseerde richtlijn voor “Klachtenbehandeling in het middelbaar 
beroepsonderwijs” hebben geformuleerd. Daarom wordt in dit artikel bepaald dat deze 
Awb-titel zoveel mogelijk van overeenkomstige toepassing is. Het hoger onderwijs kent 
                                                
15
 J.A. de Boer, F.C.M.A. Michiels, W. den Ouden, P.J.J. Zoontjens. Anders, of toch niet? Een onderzoek naar de 
mogelijkheden van meer Awb-conforme onderwijswetgeving, Tilburg/Leiden, maart 2013. 
    W6630.K-2
