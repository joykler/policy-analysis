MEMORIE VAN TOELICHTING 
 
De regels in dit wetsvoorstel gelden ook voor het middelbaar beroepsonderwijs op het 
gebied van landbouw, natuurlijke omgeving en voedsel. Het wetsvoorstel en de 
toelichting zijn in overeenstemming met de Staatssecretaris van Economische Zaken tot 
stand gekomen. Er is niet meer voorzien in mede-ondertekening van de beoogde wet 
door de Staatssecretaris van Economische Zaken, aangezien dit wetsvoorstel het mbo in 
algemene zin betreft en niet specifiek het groene mbo-onderwijs. In dit verband verwijs 
ik tevens naar de recente brief aan de Tweede Kamer over het groen onderwijs 
(Kamerstukken II 2015/16, 34 284, nr 1). In deze memorie van toelichting wordt, in 
navolging van de praktijk, gesproken over studenten in het middelbaar 
beroepsonderwijs. 
 
 
I ALGEMEEN 
 
1. Aanleiding 
Goed opgeleide en weerbare vakmensen afleveren kan alleen als de kwaliteit van het 
beroepsonderwijs hoog is. Het middelbaar beroepsonderwijs (hierna: mbo) is op de 
goede weg met het verbeteren van kwaliteit van het beroepsonderwijs, maar deze kan 
nog verder verbeterd worden. Daarvoor is het van belang om door te gaan met de 
implementatie van het actieplan mbo ‘Focus op vakmanschap 2011-2015’ 
(Kamerstukken II, 2010/11, 31 524, nr. 88). Met dit wetsvoorstel wordt uitvoering 
gegeven aan de in voornoemd actieplan aangekondigde wetgeving inzake 
kwaliteitsborging. Het omvat onder andere wettelijke verankering van het klachtrecht en 
het inkorten van sanctietrajecten. Hiermee wordt tevens uitwerking gegeven aan 
1
toezeggingen aan de Tweede Kamer.  
Verder wordt met dit wetsvoorstel een adviesrecht aan deelnemersraden toegekend met 
betrekking tot het schoolkostenbeleid en wordt de erkenningsprocedure voor niet-
bekostigde opleidingen aangescherpt door het mogelijk te maken een erkenning te 
verlenen voor de periode van anderhalf jaar met de mogelijkheid van verlenging.  
 
In deze memorie van toelichting wordt ingegaan op bovengenoemde onderwerpen. 
Voorts komt met dit wetsvoorstel de gegevenslevering aan het basisregister onderwijs 
voor aanbieders van opleidingen overige educatie, als bedoeld in artikel 7.3.1, eerste lid, 
onder b t/m f, van de Wet educatie en beroepsonderwijs (hierna: WEB), die voor deze 
opleidingen diploma-erkenning hebben, te vervallen. Dit wordt nader toegelicht in de 
artikelsgewijze toelichting bij artikel I, onderdeel B (artikel 1.4a.1, achtste lid, van de 
WEB). 
 
 
2. Wettelijke verankering van het klachtrecht  
 
2.1 Aanleiding 
De Inspectie van het Onderwijs (hierna: inspectie) heeft onderzoek uitgevoerd naar de 
2
klachtbehandeling in het mbo. De eerste twee onderzoeken vonden plaats in 2008 en 
2009. In februari 2009 hebben de MBO Raad en de Jongeren Organisatie 
Beroepsonderwijs (hierna: JOB) ten aanzien van het klachtrecht een gezamenlijk richtlijn 
3
voor uit ’s Rijks kas bekostigde instellingen en studenten in het mbo geformuleerd. Na 
het eerste herhalingsonderzoek in 2009 was echter nog geen grote verbetering 
zichtbaar. Gelet op de korte tijd die was verstreken na het eerste onderzoek kon dat ook 
niet. Het implementeren van veranderingen vergt immers een zekere doorlooptijd.  
                                                
1
 Voor verkorten sanctietraject zie Kamerstukken II 2009-2010, 31 524, nr. 48. Voor verankeren klachtrecht zie 
Kamerstukken II, 2011/12, 31 524, nr. 151. 
2
 Zie http://www.onderwijsinspectie.nl/actueel/publicaties/klachtenbehandeling-in-het-mbo---onderzoek-2011-
2012.html  
3
 “Klachtenbehandeling in het middelbaar beroepsonderwijs”. In 2014 is deze Richtlijn geactualiseerd, zie 
http://www.onderwijsgeschillen.nl/fileadmin/bestanden/Publicaties/MBO_en_Klachtenbehandeling.pdf  
    W6630.K-2
