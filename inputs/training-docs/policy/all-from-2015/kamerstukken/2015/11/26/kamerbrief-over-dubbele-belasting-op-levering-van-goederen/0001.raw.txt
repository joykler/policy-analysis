> Retouradres Postbus 20011 2500 EA  Den Haag 
 Ministerie van 
Binnenlandse Zaken en 
  
Koninkrijksrelaties 
Aan de Voorzitter van de Tweede Kamer  
Turfmarkt 147 
der Staten-Generaal 
Den Haag 
Postbus 20018 
Postbus 20011 
2500 EA  Den Haag 
2500 EA DEN HAAG 
 
 
Kenmerk 
2015-0000666273 
 
 
Uw kenmerk 
34300-IV-5/2015D40961 
  
Datum 26 november 2015 
Betreft Dubbele belasting op levering van goederen 
  
 
In uw brief van 29 oktober jl. verzoekt u mij uw Kamer te berichten wie 
uiteindelijk politiek verantwoordelijk is voor de heffing van dubbele belasting op 
leveringen van goederen via Sint Maarten aan Sint Eustatius en Saba. 
 
In antwoord hierop merk ik op dat de verantwoordelijkheid voor de 
belastingstelsels van Sint Maarten en Caribisch Nederland ligt bij de 
respectievelijke bewindslieden van de landen, derhalve de minister van Financiën 
van Sint Maarten en de staatssecretaris van Financiën van Nederland. Indien en 
voor zover sprake is van dubbele belastingen is het aan de respectievelijke 
bewindspersonen om met elkaar in overleg te treden.  
 
Vanwege mijn rol binnen het Koninkrijk en specifiek mijn coördinerende rol ten 
aanzien van Caribisch Nederland heb ik het initiatief genomen om in samenspraak 
met beide bewindspersonen te inventariseren in welke gevallen die dubbele 
belastingdruk zich voordoet en zo mogelijk ook oplossingsrichtingen te 
beschrijven om deze dubbele druk weg te nemen of te beperken. Ik heb uw 
Kamer per brief van 29 september 2015 over de uitkomsten geïnformeerd. Uit 
deze inventarisatie is naar voren gekomen dat slechts in een beperkt aantal 
gevallen cumulatie van belastingen kan plaatsvinden, namelijk vooral als 
ondernemers de in de wet opgenomen vrijstellingen niet toepassen of niet 
doorberekenen aan de afnemer. Hoewel onwenselijk, blijft het lastig om in 
dergelijke situaties effectief vanuit de overheden op te treden. Zoals toegezegd in 
het begrotingsdebat van 8 oktober jl. zullen wij vanuit Nederland, door middel 
van bijvoorbeeld voorlichting, al het nodige doen om vanuit onze 
verantwoordelijkheid dubbele belasting te voorkomen.  
 
De minister van Binnenlandse Zaken en Koninkrijksrelaties, 
 
 
 
 
 
dr. R.H.A. Plasterk 
 
 Pagina 1 van
