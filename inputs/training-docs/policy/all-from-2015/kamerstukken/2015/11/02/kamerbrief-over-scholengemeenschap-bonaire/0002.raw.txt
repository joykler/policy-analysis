Onze referentie 
Nederlands niveau liggen. Daarvoor moet nog te veel gebeuren en is de 
815961 
achterstand van de SGB nog te groot. Daarnaast blijven de fluctuaties in de 
 
slaagpercentages groot, vanwege het geringe aantal leerlingen.  
 
Bestuur SGB 
De verbetering van de onderwijskwaliteit is voor een belangrijk deel afhankelijk 
van een daadkrachtig bestuur. Bestuurlijk is er het afgelopen jaar veel veranderd 
op de SGB. Kortheidshalve geef ik een overzicht van de ondernomen acties. 
 In januari 2015 heeft de Inspectie van het Onderwijs (hierna: inspectie) een 
rapport over het bestuurlijk handelen opgesteld. De inhoud van het rapport 
was aanleiding voor het mogelijk geven van een aanwijzing.  
 Alvorens een aanwijzing te geven, is per 2 maart 2015 een voornemen tot 
aanwijzing verstuurd.  
 Dit voornemen heeft tot gevolg gehad dat in april 2015 nieuwe bestuurders 
zijn aangetreden.  
 In het Algemeen Overleg over Onderwijs in Caribisch Nederland op 23 april 
2015 heb ik met uw Kamer gesproken over het net aangetreden bestuur van 
de SGB. Ik heb te kennen gegeven dat een adviescommissie mij zou 
adviseren over de vraag of het bestuur van de SGB in deze samenstelling 
geschikt was voor de belangrijke en complexe taak waarvoor zij staat.  
 Ik heb u bij brief 22 mei 2015 (Kamerstukken II 2014/2015 31 568, nr. 162) 
geïnformeerd over de uitkomsten van de adviescommissie. Op basis van het 
advies heb ik het bestuur van de SGB laten weten welke acties ik verlang. 
Deze brief is als bijlage bij mijn brief van 22 mei 2015 aan u gezonden. 
 De SGB heeft per 29 augustus 2015 een voltallig bestuur bestaande uit vijf 
personen. 
 Het bestuur heeft het door mij gevraagde actieplan opgesteld. In eerste 
instantie zonder begeleiding van het programma “leren verbeteren”. Pas eind 
september 2015 heeft een uitgebreid overleg plaatsgehad. Ik heb het bestuur 
nogmaals dringend verzocht gebruik te maken van de ervaring en expertise 
van dit programma.  
 
Met de nieuwe samenstelling van het bestuur is in potentie de benodigde 
expertise aanwezig om de belangrijke en complexe taak waarvoor het staat vorm 
te geven. Ik zet het voornemen tot aanwijzing daarom niet om in een definitieve 
aanwijzing. Het bestuur moet zich nog wel bewijzen. De inspectie zal de komende 
periode intensief toezicht blijven houden op het bestuurlijk handelen en de 
kwaliteitsontwikkeling van de SGB.  
 
de staatssecretaris van Onderwijs, Cultuur en Wetenschap, 
 
 
 
Sander Dekker 
 
 Pagina 2 van 2
