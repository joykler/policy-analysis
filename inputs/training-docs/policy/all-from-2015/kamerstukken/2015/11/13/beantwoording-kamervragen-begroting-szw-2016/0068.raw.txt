Hoe hoog is het beschikbare budget voor de derde tranche sectorplannen? Hoe 
hoog is het totale bedrag waarvoor aanvragen zijn ingediend in de derde tranche? 
 
Wanneer worden de beschikkingen voor de derde tranche vastgesteld? 
 
Antwoord 164 
Datum 
 
Het beschikbare budget (subsidieplafond) voor de inmiddels gesloten derde 
 
tranche sectorplannen bedroeg € 150 miljoen. In de derde tranche is voor een Onze referentie 
2015-0000270922 
totaal bedrag van afgerond € 99 miljoen aan aanvragen ingediend. Deze 
 
aanvragen worden thans beoordeeld. De eerste subsidies zijn inmiddels verleend. 
 
Vraag 165 
Welk deel van het Macrobudget Participatiewetuitkeringen wordt besteed aan 
Algemene bijstand en welk deel aan loonkostensubsidies in de jaren van 2015 tot 
2020? 
Antwoord 165 
In het Macrobudget Participatiewetuitkeringen wordt geen onderscheid gemaakt 
tussen Algemene bijstand en loonkostensubsidies. Door mensen met 
loonkostensubsidie aan het werk te helpen kunnen gemeenten besparen op de 
uitgaven aan bijstandsuitkeringen. Gemeenten bepalen wanneer ze 
loonkostensubsidie inzetten. Het is daarom afhankelijk van de keuzes van 
gemeenten welk deel van het budget wordt ingezet voor het verstrekken van 
uitkeringen en welk deel voor het betalen van loonkostensubsidies.  
 
Vraag 166 
Hoeveel mensen met een bijstandsuitkering werken met behoud van uitkering 
(tegenprestatie, leerwerkstage, participatieplaats, werkervaringsplek) bij een 
overheidsinstelling? Kan per instelling en dienst aangegeven worden om hoeveel 
mensen het gaat en welke werkzaamheden moeten worden verricht? 
Antwoord 166 
Het is aan de gemeenten om het re-integratiebeleid vorm te geven en de 
instrumenten daarvoor te kiezen. De inzet en het bereik van de re-integratie-
instrumenten verschilt per gemeente en over het aantal mensen dat met behoud 
van uitkering werkt bij een overheidsinstelling zijn geen gegevens bekend.  
 
Vraag 167 
In hoeveel gevallen heeft de arbeidsinspectie verdringing geconstateerd door de 
inzet van uitkeringsgerechtigden in de periode 1-1-2014 tot 1-10-2015? 
Antwoord 167 
De Inspectie SZW doet geen onderzoek naar mogelijke verdringing door de inzet van 
uitkeringsgerechtigden. De Inspectie SZW heeft wel onderzoek gedaan naar de inzet van 
verschillende re-integratie-instrumenten onder de gemeenschappelijke noemer van werken 
met behoud van uitkering. Uit het onderzoek komt naar voren dat veel gemeenten de 
beoordeling of er bij de inzet van re-integratie-instrumenten sprake is van additionele arbeid 
overlaten aan de klantmanager. Deze aanpak kan een risico op verdringing met zich mee 
brengen. In de brief van de staatssecretaris van 19 juni 2015 (Tweede Kamer, 29 544, nr. 
624) is een reactie op het onderzoek van de Inspectie SZW gegeven. Daarin is aangegeven 
dat verdringing van reguliere arbeid op grond van oneerlijke concurrentie door de inzet van 
re-integratievoorzieningen moet worden vermeden, en dat dit op lokaal niveau moet worden 
beoordeeld. 
 
Vraag 168 
Hoeveel mensen met een bijstandsuitkering hebben in de periode 1-1-2015 tot 1-
10-2015 een in het kader van de Participatiewet een re-integratievoorziening 
moeten volgen? Hoeveel van deze mensen is uitgestroomd naar duurzaam werk? 
Antwoord 168 
 Pagina 68 van 103
