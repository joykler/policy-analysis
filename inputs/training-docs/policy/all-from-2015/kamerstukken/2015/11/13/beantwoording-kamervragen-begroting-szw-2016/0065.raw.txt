Vraag 155 
Aan welke persoonlijke omstandigheden van de bijstandsgerechtigde denkt de 
 
regering waarmee rekening gehouden dient te worden in geval van mogelijke 
 
36
verlaging van de uitkering in het kader van de Wet taaleis Participatiewet? 
Datum 
 
Antwoord 155 
 
Het is expliciet ter beoordeling aan het college van burgemeesters en wethouders Onze referentie 
2015-0000270922 
om te bepalen of er sprake is van dringende redenen of elke vorm van 
 
verwijtbaarheid ontbreekt met betrekking tot onvoldoende inspanning en 
voortgang om tot beheersing van de Nederlandse taal te komen. De bijzondere 
omstandigheden die tot dringende redenen leiden, kunnen gelegen zijn in het 
maatschappelijk belang en de zorgplicht van de overheid in relatie tot individuele 
omstandigheden en kinderen in het gezin. Persoonlijke omstandigheden als 
dyslexie, analfabetisme, leerproblemen, cognitieve problemen, 
gezondheidsredenen en/of medische gronden, en audio- en visuele beperkingen, 
zijn bijvoorbeeld omstandigheden die in de beoordeling van verwijtbaarheid een 
rol kunnen spelen. 
 
Vraag 156 
Kan de regering specifieker aangeven wanneer in 2016 verwacht wordt dat de 
wetswijziging inzake de vereenvoudiging van de beslagvrije voet naar de Kamer 
gestuurd zal worden? Wat is de beoogde inwerkingtredingsdatum? 
Antwoord 156 
De staatssecretaris van SZW zal eind van dit jaar een hoofdlijnennotitie over de 
vereenvoudiging van de beslagvrije voet aan de Tweede Kamer sturen. Daarna wordt het 
nieuwe systeem in wetgeving vervat. De benodigde wetgeving wordt medio 2016 aan de 
Tweede Kamer gezonden. Na de behandeling van het wetsvoorstel door het parlement moet 
aan alle betrokken partijen enige tijd worden gegeven om de nieuwe regeling te 
implementeren. Hierdoor zullen de nieuwe regels waarschijnlijk op zijn vroegst op 1 juli 
2017 in werking kunnen treden.  
 
Vraag 157 
Welke maatregelen neemt de regering om de huidige vaststelling van de 
beslagvrije voet te verbeteren? 
Antwoord 157 
In afwachting van het nieuwe systeem voor de berekening van de beslagvrije voet neemt de 
regering diverse maatregelen om de huidige vaststelling van de beslagvrije voet te 
verbeteren. Het betreft veelal maatregelen die gericht zijn op de communicatie omtrent de 
beslagvrije voet. Vanuit diverse invalshoeken worden hier stappen in gezet. Zie hiervoor ook 
de brief van 26 juni jl. (Tweede Kamer, 24 515, nr. 308).  
Het ministerie van V&J en de Koninklijke Beroepsorganisatie van Gerechtsdeurwaarders 
(KBvG) zijn een traject gestart om meer bekendheid te geven aan de in het preadvies 
genoemde jurisprudentie, om de uitvoering meer houvast te geven. Daarnaast heeft de KBvG 
haar processen en brieven onder de loep genomen en hier verbeteringen in aangebracht. 
In opdracht van het ministerie van SZW wordt een webtool ontwikkeld met als 
doel om burgers inzicht te geven in de berekening van hun beslagvrije voet en 
burgers te stimuleren actie te ondernemen wanneer dit nodig is. De ontwikkeling 
van de webtool ligt op schema en deze moet in het laatste kwartaal van 2015 
operationeel zijn. 
Daarnaast wordt momenteel verkend op welke wijze vorm kan worden gegeven aan de door 
partijen uit het veld zelf aangedragen initiatieven (proeftuin van de G4 en het initiatief van de 
gemeente Breda). Hierover vinden momenteel gesprekken plaats.  
                                                
36
 St. blad jaargang 2015, nr. 136 
 Pagina 65 van 103
