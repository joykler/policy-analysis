middelen in te zetten voor het doel waarvoor deze bestemd zijn en zich met name in te zetten 
voor het versterken van een preventieve aanpak en voor kinderen die onvoldoende kunnen 
 
meedoen. Uit onderzoek naar het gemeentelijk armoede- en schuldenbeleid, dat de 
 
staatssecretaris op 19 november 2014 aan de Tweede Kamer heeft aangeboden (Tweede 
Datum 
Kamer, 24 515, nr. 294), blijkt dat gemeenten deze extra middelen in belangrijke mate 
 
 
inzetten voor deze speerpunten. Natuurlijk zal de staatssecretaris richting gemeenten het 
Onze referentie 
belang van preventie en vroegsignalering van schulden blijven benadrukken.   
2015-0000270922 
 
 
Vraag 84 
Op welke wijze brengt de regering de ervaringen met (vormen van) een 
kindpakket in kaart? 
Antwoord 84 
De staatssecretaris laat deze ervaringen in beeld brengen via een onderzoek. Zij 
heeft de Tweede Kamer hierover op 2 juli 2015 geïnformeerd (Tweede Kamer, 24 
515, nr. 310). De Kinderombudsman, VNG, Divosa, stichting Leergeld, 
Jeugdsportfonds en Jeugdcultuurfonds nemen deel in de klankbordgroep van het 
onderzoek. In het onderzoek worden gemeenten geraadpleegd waar sprake is van 
een kindpakket of een bundeling van kindvoorzieningen in natura met een gelijke 
strekking. Ook zal voor een aantal gemeenten een casusbeschrijving worden 
gemaakt, zodat andere gemeenten en maatschappelijke organisaties hun voordeel 
kunnen doen met de praktijkervaringen die in deze gemeenten zijn opgedaan. De 
uitkomsten van het onderzoek komen in het najaar beschikbaar. De 
staatssecretaris van SZW zal de resultaten beschikbaar stellen aan gemeenten en 
andere partijen. 
 
Vraag 85 
Hoeveel mensen houden te weinig geld over om in hun levensonderhoud te 
kunnen voorzien? 
Antwoord 85 
De cijfers uit het Armoedesignalement 2014 van het CBS en het SCP laten zien 
dat circa 726.000 huishoudens moeten rondkomen van een inkomen onder de 
lage-inkomensgrens. Het aantal personen dat deel uitmaakt van een huishouden 
met een laag inkomen, bedroeg in 2013 circa 1,4 miljoen personen. Dit betekent 
echter niet per definitie dat zij te weinig geld hebben om in hun levensonderhoud 
te voorzien. De lage inkomensgrens is namelijk gebaseerd op de hoogte van de 
bijstand voor een alleenstaande in 1979, gecorrigeerd voor inflatie om zodoende 
een gelijkblijvende koopkrachtniveau in de tijd aan te geven. Het niveau van het 
sociaal minimum van 1979 is historisch gezien het hoogste. Met deze grens wordt 
vooral de kans op armoede weergegeven, waarbij overigens geen rekening wordt 
gehouden met toeslagen en andere (gemeentelijke) vormen van 
inkomensondersteuning. Er kan uit deze cijfers derhalve niet worden 
geconcludeerd dat genoemde personen ook daadwerkelijk te weinig geld hebben 
voor hun levensonderhoud. Indien personen niet kunnen voorzien in de 
noodzakelijk kosten van hun bestaan en er geen voorliggende voorziening 
voorhanden is, kunnen gemeenten individuele ondersteuning bieden. Gemeenten 
zijn immers verantwoordelijk voor het armoedebeleid en beschikken over 
middelen om huishoudens waar nodig bij te staan. 
 
Vraag 86 
Wat verstaat de regering onder voldoende inkomen in de zin “ouderen mogen 
rekenen op voldoende inkomen”? 
Antwoord 86 
De overheid vindt dat iedere gepensioneerde minimaal een basisinkomen dient te 
hebben. Daarom verschaft zij een basispensioen (AOW) aan diegenen die de 
pensioengerechtigde leeftijd hebben bereikt. Mede dankzij de AOW behoort de 
 Pagina 46 van 103
