Daarmee komt de totale afname aan fte als gevolg van doorwerking van de 
taakstelling en tijdelijke uitbreidingen in 2016 op 166 fte en in 2018 op totaal 221 
 
fte. 
 
 
Datum 
 
Vraag 123 
 
Als er niets aan de opgelegde taakstelling bij SZW verandert, hoeveel formatie bij Onze referentie 
2015-0000270922 
de Inspectie SZW zal er dan in 2016 precies verdwijnen? 
 
Antwoord 123 
De afname van de formatie bij de Inspectie SZW als gevolg van de doorwerking 
van de taakstellingen en afname van tijdelijke uitbreidingen bedraagt in 2016 in 
totaal (163+3=) 166 fte. Zie hiervoor het antwoord op vraag 122. 
 
Vraag 124 
Kunt u aangeven hoe het op bandbreedte begroten voor 2016 door de Inspectie 
SZW er precies uitziet? Wat voor inzichten moeten hieruit gedestilleerd kunnen 
worden? 
Antwoord 124 
In toenemende mate komt de Inspectie SZW complexe fenomenen tegen, 
waaronder schijnconstructies. Daarnaast zijn juridische procedures die gevoerd 
moeten worden omvangrijker en brengen deze een toenemende druk teweeg op 
de tijd die besteed moet worden aan de zaken. Het vraagt immers tijd om de 
aangetroffen situatie zorgvuldig vast te leggen en bewijsvoering juridisch sluitend 
te krijgen. Voorts vragen ongevalonderzoeken gemiddeld genomen meer tijd om 
te komen tot een afgewogen oordeel. Hierdoor is extra inspectietijd nodig voor 
een zaak, waardoor de zaaktijden oplopen en met dezelfde capaciteit per saldo 
minder zaken afgehandeld kunnen worden. De invloed van de genoemde factoren 
is bij het opstellen van een jaarplan lastig te kwantificeren. Met het hanteren van 
een bandbreedte maakt de Inspectie SZW deze toegenomen onzekerheid een 
onderdeel van de verwachte productie. Zo wordt in tabel 1.4 van de begroting 
2016 bij het aantal inspecties en onderzoeken op het terrein van de 
arbeidsomstandigheden een bandbreedte van 15.500 tot 16.500 genoemd in 
plaats van één getal zoals bij de raming voor 2015 (16.000). In het jaarverslag 
2016 worden de gerealiseerde productieaantallen afgezet tegen de geraamde 
aantallen en worden de eventuele verschillen toegelicht.  
 
Vraag 125 
Hoeveel extra formatie bij de Inspectie SZW is nodig voor het correct 
doorgronden en passend actie ondernemen op complexe fenomenen als 
schijnconstructies? 
Antwoord 125 
Het is nog te vroeg om daar op dit moment een concrete uitspraak over te doen. 
Voor de intensivering van de aanpak van schijnconstructies heeft de minister 
extra capaciteit (tot 35 inspecteurs) beschikbaar gesteld (Tweede Kamer, 33 566, 
nr. 15). Eind 2013 is een speciaal team opgericht bij de Inspectie SZW dat zich 
richt op de aanpak van schijnconstructies en de ondersteuning van cao-partijen 
bij cao-nalevingsonderzoeken. De middelen daarvoor lopen nog door tot eind 
2017. Tijdens de behandeling van de Wet aanpak schijnconstructies in de Tweede 
Kamer (Handelingen Tweede Kamer, 2014-2015, nr. 57, item 11) heeft de 
minister aangegeven dat de resultaten van het speciale team van de Inspectie 
SZW, en dus van de extra capaciteit, in de loop van 2017 geëvalueerd kunnen 
worden.  
 
Vraag 126 
 Pagina 60 van 103
