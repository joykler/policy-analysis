De ministers van SZW en OCW hebben op 31 oktober 2014 een brief over een 
leven lang leren aan de Tweede Kamer gezonden (Tweede Kamer, 30 012, nr. 
 
41). In deze brief presenteert het kabinet een groot aantal acties die er op gericht 
 
zijn de leercultuur te versterken. Gezamenlijk met de minister van OCW heeft de 
Datum 
 
minister van SZW een voortgangsrapportage naar de Tweede Kamer gestuurd 
 
(Tweede Kamer, 30 012, nr. 55) waarin een nadere stand van zaken van de Onze referentie 
2015-0000270922 
maatregelen gegeven wordt. 
 
Het komende jaar gaat het kabinet door met de acties die in de brief leven lang 
leren zijn aangekondigd. De pilots flexibilisering en experimenten 
vraagfinanciering, gericht op het creëren van meer ruimte voor maatwerk in het 
hoger onderwijs, zullen vanaf september 2016 van start gaan. Vanaf schooljaar 
2016/2017 kunnen volwassenen in het niet-bekostigde onderwijs delen van mbo-
opleidingen volgen die afgesloten kunnen worden met een certificaat. Werkenden 
en werkgevers hebben zelf, onder andere mede aangemoedigd door de 
sectorplannen, de handschoen opgepakt om zelf de leercultuur te versterken. Het 
kabinet blijft voortdurend met werkenden, werkgevers, onderwijsinstellingen en 
de regio's in gesprek om verdere concrete afspraken te maken om leren en 
werken sterker te verweven. Dit wordt ondersteund met de aanpak 'Werkend 
leren'. Door succesfactoren van best practices in beeld te brengen en verder te 
verspreiden wil het kabinet werkgevers en werkenden aanmoedigen om te blijven 
investeren in het op peil houden en ontwikkelen van nieuwe kennis en 
vaardigheden. 
 
Vraag 117 
Zijn er inmiddels effecten van het programma Zelfregulering Gezond en Veilig 
Werken zichtbaar?  
Klopt het dat het Arboportaal 0,5 miljoen euro kost? Wat voor een kosten worden 
voor dit portaal gemaakt? Waarom moet dit zoveel kosten? Wordt het veel 
gebruikt door werkgevers en werknemers? 
Antwoord 117 
Het programma Zelfregulering richt zich op een geselecteerde groep van 10 
focusbranches. Eind oktober 2015 zijn er in deze focusbranches zeven innovatieve 
projecten gestart, daarbij zijn meer dan 400 bedrijven via branches direct 
betrokken. De resultaten van de eerste projecten zijn naar verwachting begin 
2016 bekend. 
Naast de lopende projecten wordt continu actief de verbinding gezocht met 
andere branches en bedrijven. Op dit moment zijn er ruim 300 mensen actief 
betrokken bij het programma vanuit diverse branches en bedrijven. Het 
programma faciliteert het netwerk van deze bedrijven en branches onder andere 
door het organiseren van bijeenkomsten. Dit betreft branchespecifieke 
bijeenkomsten (o.a. de levensmiddelenbranche), thematische bijeenkomsten 
(zelforganisatie gezond en veilig werken in de keten, cultuur en gedrag) en een 
grote landelijke bijeenkomst (t.b.v. verbreding naast de direct betrokken 
branches). Daarnaast lanceert het programma op korte termijn een zelfanalyse-
instrument voor bedrijven en branches voor het zelf organiseren van gezond en 
veilig werken en wordt een uitwisselingsprogramma voor arbo-professionals 
gelanceerd. Het programma monitort de resultaten van haar activiteiten op 
branche- en bedrijfsniveau. De eerste resultaten en effecten van het programma 
worden in 2016 gepresenteerd.  
Voor het Arboportaal is € 0,5 miljoen opgenomen in de begroting. Dit bedrag is 
bestemd voor het redactioneel beheer van het portaal. Daarnaast worden uit dit 
bedrag in voorkomende gevallen aanvullende werkzaamheden gefinancierd, zoals 
het gebruikersonderzoek en de productie van audiovisueel voorlichtingsmateriaal. 
Uit gebruikersonderzoek (Rapportage Online webonderzoek Arboportaal SZW mei 
 Pagina 57 van 103
