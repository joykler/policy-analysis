naar de andere onderdelen binnen het Rijk. Herinrichting van de verzuim- en re-
integratieketen, met duidelijke afspraken over de inschakeling van deskundigen 
 
en het beleggen van verantwoordelijkheden is daarvoor de basis.  
 
 
Datum 
 
Vraag 223 
 
Hoe heeft het budget voor verzuimbegeleiding en re-integratie zich de afgelopen Onze referentie 
2015-0000270922 
tien jaar ontwikkeld en welke instrumenten waren succesvol, welke waren niet 
 
effectief? 
Antwoord 223 
Rijksbreed zijn hierover geen cijfers over beschikbaar. Dit komt doordat de 
onderdelen van de Rijksdienst zelfstandig beleid voerden ten aanzien van verzuim 
en re-integratie. Met de lopende hervorming van de Rijksdienst en de centralisatie 
van de beleidsfunctie en harmonisatie van instrumentarium, is de verwachting dat 
rijksbreed op termijn meer zicht zal ontstaan op de met verzuim en re-integratie 
gemoeide middelen.  
 
Vraag 224 
In hoeverre zijn er internationale vergelijkingen beschikbaar als het gaat om de 
succesvolle instrumenten om verzuim te beperken en re-integratie te bevorderen 
en wat zijn hieruit de conclusies? 
Antwoord 224 
Het OECD heeft in 2010 een internationaal vergelijkend rapport gepubliceerd: 
‘Sickness, Disability and Work: Breaking the Barriers’. De belangrijkste conclusie 
is dat er voor alle actoren financiële prikkels nodig zijn om de mogelijkheden op 
werk te vergroten: 
 het moet lonen voor zieke en arbeidsongeschikte werknemers om deels te blijven 
werken, werk te zoeken en hun inspanningen te vergroten; 
 het moet lonen voor werkgevers om hun zieke werknemers snel terug te krijgen op hun 
werkplek of een andere baan voor hen te vinden en er zouden subsidies moeten zijn om 
mensen met gezondheidsproblemen aan te nemen; 
 het moet lonen voor uitkeringsinstanties om te streven naar ‘werk boven uitkering’; 
 het moet lonen voor re-integratiedienstverleners om hun klanten te re-integreren op de 
reguliere arbeidsmarkt op een duurzaam niveau.  
Het Britse Department for Work and Pensions (DWP) heeft in 2013 een 
internationaal vergelijkend onderzoek laten doen door Independent Social 
Research: ‘What works for whom in helping disabled people into work?’. Dit 
bureau concludeert dat er geen internationaal bewijs is dat een overall robuust 
beeld geeft van wat werkt voor wie, maar geeft wel aan dat er bewijs is voor het 
succes van enkele interventies, zoals flexibele werkplekinrichting, ‘supported 
employment programmes’ en andere interventies met een duidelijke focus op aan 
het werk gaan en blijven. Uit het onderzoek wordt ook opgemaakt dat: 
 interventies zowel op individuen als op werkgevers gericht moeten zijn; 
 ondersteuning essentieel is; dat werkt vaak goed op kleine schaal; 
 vroege interventie bij ziekte de sleutel is; 
 naast werkgelegenheidsprogramma’s ook inzet op preventie nodig is. 
 
Vraag 225 
Hoeveel personen komen in 2016 niet in aanmerking voor een volledige AOW? 
Antwoord 225 
Op basis van prognoses van de SVB zullen er naar inschatting in 2016 circa 
640.000 personen (jaargemiddelde) een onvolledige AOW-uitkering ontvangen. 
Het gaat hier om het totaal aantal personen in Nederland en in het buitenland. 
 
Vraag 226 
 Pagina 85 van 103
