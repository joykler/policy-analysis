Het UWV heeft in zowel 2015 als 2016 ca. € 100 miljoen beschikbaar voor de 
reguliere dienstverlening aan WW-klanten. Naast deze reguliere middelen heeft 
 
SZW in zowel 2015 als 2016 extra middelen beschikbaar gesteld voor 
 
dienstverlening aan specifieke groepen. Het gaat hierbij om aanvullende 
Datum 
 
dienstverlening aan ouderen (Actieplan50+), ondersteuning van niet- en minder 
 
digivaardige klanten, ondersteuning van jongeren en extra middelen in het kader Onze referentie 
2015-0000270922 
van de businesscase Versterking Toezicht. In 2015 bedroegen de extra 
 
toegekende middelen ca € 55 miljoen en in 2016 ca. € 45 miljoen. 
 
Vraag 201 
Klopt het dat het budget voor re-integratie WW in tabel 5.2 op nul staat vanaf 
2015 tot en met 2020? Welke gevolgen heeft dit voor WW gerechtigden? 
Antwoord 201 
Met ingang van 2012 zijn geen nieuwe re-integratietrajecten WW bij het UWV 
ingezet en is het re-integratiebudget WW van het UWV afgeschaft. Het UWV 
verstrekt dienstverlening aan WW-gerechtigden gericht op ondersteuning bij 
werkhervatting, afgestemd op de doelgroep. Alle WW-gerechtigden krijgen 
basisdienstverlening, online-dienstverlening, een gesprek in de vierde maand en 
zo nodig vervolggesprekken in de zevende en tiende maand. Voor degenen die 
niet of minder digivaardig zijn is er de mogelijkheid van papieren communicatie of 
ondersteuning bij gebruik van de digitale dienstverlening. Daarnaast is er 
aanvullende intensieve dienstverlening voor de 50plussers in het kader van het 
actieplan 50plus. Zij krijgen persoonlijke gesprekken en extra trainingen en 
groepsbijeenkomsten.  
 
Vraag 202 
Klopt het dat de hogere leeftijd ook als gevolg heeft dat het volume van de IOW-
uitkeringen toeneemt? Welk deel van deze volumestijging is het directe gevolg 
van de verhoging van de AOW-leeftijd, gespecificeerd naar de jaren 2016 tot en 
met 2020? 
Antwoord 202 
Het totale volume IOW neemt tussen 2015 en 2020 toe met circa 5.700 
uitkeringsjaren. De verhoging van de AOW leeftijd speelt hierbij een rol. Als 
gevolg van de hogere AOW-leeftijd lopen IOW-uitkeringen langer door en is 
sprake van instroom van 65-plussers in de IOW. Daarnaast wijzigt het IOW-
volume op termijn ook als gevolg van de WW-duurverkorting en werken 
ontwikkelingen in WW-instroom van oudere werklozen uiteindelijk deels door in de 
IOW.  
De AOW-leeftijdsverhoging tussen 2015 en 2020 leidt tot in totaal circa 4.200 
uitkeringsjaren extra IOW-volume in 2020 ten opzichte van 2015. Onderstaande 
tabel geeft de stijging weer van het IOW-volume als gevolg van de verhoging van 
de AOW-leeftijd tussen 2015 en 2020.  
 
Tabel: Stijging IOW-volume als gevolg van de AOW-leeftijdsverhoging 
(uitkeringsjaren x 1.000) 
 2016 2017 2018 2019 2020 
Volume (stijging t.o.v. 2015) 0.6 1.2 1.9 3.0 4.2 
 
Vraag 203 
Kan de regering aangeven hoeveel personen een WW-uitkering hebben als alle 
vacatures door personen met een WW-uitkering zouden zijn vervuld? 
Antwoord 203 
Uit informatie van het CBS (bron: Statline, geraadpleegd 2-11-2015) blijkt dat er 
eind tweede kwartaal van 2015 136.500 openstaande vacatures en 410.180 WW-
 Pagina 78 van 103
