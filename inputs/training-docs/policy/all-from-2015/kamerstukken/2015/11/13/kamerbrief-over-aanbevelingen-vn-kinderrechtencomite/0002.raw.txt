aanbevelingen gaan onder andere over: 
 
- het opnieuw bezien van bestaande voorbehouden bij het Verdrag  
- verbetering van de kinderrechten in Caribisch Nederland, de rol van de 
Interlandelijke Task force Kinderrechten en het tegengaan van lijfstraffen  
- verbetering van de data verzameling rond kinderrechten en uitbreiding van 
de Jeugdmonitor naar Caribisch Nederland 
- de wijze waarop Nederlandse bedrijven in het buitenland omgaan met 
kinderrechten  
- armoede onder kinderen 
- kinderarbeid 
- de toegang tot jeugdhulp in het gedecentraliseerde jeugdstelsel 
- de wijze waarop de stem van kinderen doorklinkt in het beleid dat hen raakt  
- het vraagstuk rond euthanasie op jonge leeftijd 
- stimuleren van inhuisplaatsingen in plaats van opvang in een residentiële 
voorziening en het bestaan van zogenoemde ‘baby-luikjes’  
- aanpak kindermishandeling en loverboys 
- problematiek van kinderen met beperkingen, de toegang tot de 
gezondheidszorg en de diagnose bij kinderen met ADHD 
- kinderrechteneducatie, terugdringen van pesten op school, verminderen van 
het aantal voortijdig schoolverlaters en uitvoering van het passend onderwijs  
- het belang van het kind centraal stellen in asielprocedures 
- de positie van jeugdigen in het strafrecht 
- de aanbevelingen met betrekking tot het facultatief protocol rond 
betrokkenheid minderjarigen aan gevechtshandelingen  
 
Het kabinet heeft afgesproken dat de aanbevelingen van het Comité invulling 
krijgen in het reguliere beleid van de departementen en dat uw Kamer over de 
voortgang van de afzonderlijke aanbevelingen wordt geïnformeerd via de reguliere 
rapportages en kamerbrieven van de departementen. In het vervolg van deze 
brief gaan wij daarom in op een aantal capita selecta. 
 
Belang van het kind, participatie en bekendheid met kinderrechten 
Net als het Comité, vindt het kabinet het van groot belang dat kinderen en 
jongeren meedenken en meepraten over het beleid dat hen raakt. In de nieuwe 
Jeugdwet is daarom vastgelegd dat gemeenten jeugdigen en gezinnen actief 
betrekken bij de vormgeving van het jeugdbeleid en is jeugdparticipatie een 
speerpunt van de Vernieuwingsagenda Jeugd. Ook op landelijk niveau vinden we 
het van belang dat de stem van kinderen en jongeren doorklinkt in het beleid. In 
overleg met verschillende organisaties gaan we bespreken hoe dit het beste kan 
en welke vernieuwende vormen van participatie mogelijk zijn. Een goed voorbeeld 
van jeugdparticipatie is de Jongerentaskforce Kindermishandeling. Deze taskforce 
is in 2013 opgericht met als doel kinderen en jongvolwassenen te laten meepraten 
over een effectieve aanpak van kindermishandeling. In het najaar willen we in 
overleg met betrokken organisaties nagaan hoe we de bekendheid met 
kinderrechten bij leerlingen op scholen, bij gemeenten en bij bedrijven en 
professionals kunnen vergroten. 
 
Kindermishandeling  
De landelijke kaders zijn een basisvoorwaarde voor een stevige aanpak om 
kindermishandeling te bestrijden. Net als het Comité, vindt het kabinet het nu tijd 
om de focus te verleggen naar de daadwerkelijke uitvoering van de aanpak van 
kindermishandeling in de praktijk. De gemeenten hebben met de Jeugdwet een 
2
