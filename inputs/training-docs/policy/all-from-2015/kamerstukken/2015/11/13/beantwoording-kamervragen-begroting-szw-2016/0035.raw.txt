Tabel: Cumulatieve koopkrachtontwikkeling 2010-2016 (stand begroting 2016) 
 
 2010-2016 
 
Datum 
Werkenden  
 
 
<175% WML 3,0 
Onze referentie 
175-350% WML 1,9 2015-0000270922 
 
350-500% WML 1,1 
>500% WML -1,6 
  
Uitkeringsgerechtigden -3,7 
  
Gepensioneerden -6,4 
Bron: berekeningen SZW. 
 
De koopkracht voor gepensioneerden is over de gekozen periode het meest 
negatief. De achterblijvende pensioenindexatie speelt hierin een belangrijke rol. 
Deze raakt niet alleen ouderen, maar verlaagt ook de pensioenaanspraken van 
werkenden, al is dit niet zichtbaar in de koopkrachtplaatjes. Ouderen met de 
laagste inkomens zijn juist relatief ontzien. De cumulatieve koopkracht voor 
werkenden is het hoogst. Dit komt doordat zij het meest profiteren van het 
economisch herstel van de afgelopen jaren. Vooral werkenden met een laag 
inkomen gaan er door het kabinetsbeleid op vooruit. Het kabinet heeft er voor 
gekozen om werk lonender te maken en probeert daarbij de lasten zo evenwichtig 
mogelijk te verdelen. 
 
Vraag 57 
Wat is de ontwikkeling van de koopkracht van AOW-gerechtigden in 2016 in 
procenten voor de volgende groepen AOW-gerechtigden: a. alleen AOW; b. AOW 
+ 10.000 aanvullend pensioen; c. AOW + 20.000; d. AOW + 30.000; e. AOW + 
40.000 en AOW + 70.000? Kan de koopkrachtontwikkeling voor aangegeven 
groepen ook over de periode 2008-2016 worden gegeven? 
Antwoord 57 
Zoals onderstaande tabel laat zien is er de afgelopen jaren een overwegend 
negatief koopkrachtbeeld geweest bij ouderen. Dat komt vooral door de 
achterblijvende pensioenindexatie, maar ook door bijvoorbeeld de snellere afbouw 
van de zorgtoeslag in 2015. Voor 2016 drukt naast onvolledige indexatie, ook de 
bezuiniging op de ouderenkorting voor hoge inkomens en het hogere IAB-tarief de 
koopkrachtontwikkeling van ouderen. De koopkrachtmutatie is negatiever 
naarmate het aanvullende pensioen hoger is. Bij het gekozen voorbeeld met â‚¬ 
70.000 aanvullend pensioen worden de effecten gedempt doordat deze 
huishoudens bijvoorbeeld geen recht meer hebben op zorgtoeslag. De snellere 
afbouw uit 2015 raakt deze huishoudens dan ook niet. Ook de verlaging van de 
ouderenkorting voor hoge inkomens heeft voor hen procentueel minder effect. 
Over de periode 2002-2012 was de koopkrachtontwikkeling van de groep ouderen 
juist gunstiger dan die van veel andere groepen. Dat werd ook geconcludeerd in 
de Beleidsdoorlichting artikel 41: Inkomensbeleid (Tweede Kamer, 30 982, nr. 7). 
Omdat sinds 2010 gebruik wordt gemaakt van een nieuw rekenmodel zijn voor 
deze (niet standaard) voorbeelden op korte termijn geen gegevens beschikbaar 
van voor het jaar 2011. 
 
 Pagina 35 van 103
