ook gedwongen vertrek aan de orde zijn. Niet iedere vreemdeling wil Nederland 
 
verlaten en een gedwongen uitzetting is niet altijd mogelijk. Voor (alleenstaande) 
minderjarige vreemdelingen geldt dat de Nederlandse overheid zorgt voor opvang 
en onderdak van deze minderjarigen en indien van toepassing hun gezin. Hierbij 
voorziet de Nederlandse overheid ook in medische zorg, onderwijs en 
dagbesteding zodat de minderjarigen zich zo goed mogelijk kunnen blijven 
ontwikkelen. Ook heeft de Nederlandse overheid diverse maatregelen getroffen 
om het verblijf van kinderen in detentie terug te dringen en te voorkomen. Verder 
verandert in 2016 het opvangmodel voor alleenstaande minderjarigen, waarbij de 
campussen worden afgeschaft en meer gebruik wordt gemaakt van kleinschaligere 
opvang en pleeggezinnen. 
 
Positie jeugdigen in het strafrecht 
Het kabinet acht het, evenals het Comité, van belang dat jeugdigen die in contact 
komen met politie en justitie bijstand ontvangen, op de juiste wijze worden 
bejegend en een straf krijgen opgelegd die passend is bij het delict, de persoon en 
de situatie van minderjarigen. Het Nederlandse jeugdstrafrecht heeft een 
pedagogisch karakter. Dat betekent dat beslissingen en handelingen richting de 
jeugdige verdachte, waaronder de toepassing van sancties en maatregelen, erop 
gericht zijn de ontwikkeling van deze jongere te stimuleren, de jongere te 
heropvoeden, te resocialiseren en te weerhouden van een verdere criminele 
carrière. Het uitgangspunt van de Nederlandse regering is dat vrijheidsbeneming 
(vooral bij kinderen) alleen wordt gehanteerd als uiterste maatregel en voor de 
kortst mogelijke passende duur. Bij zorgen omtrent de opvoeding van de jeugdige 
kunnen tevens civielrechtelijke maatregelen worden overwogen. In de afdoening 
van strafbare feiten is het streven om kinderen buiten de strafrechtelijke 
procedures te houden en met respect voor de mensenrechten van het kind naar 
andere mogelijkheden te zoeken. Concrete voorbeelden hiervan zijn 
mogelijkheden van de officier van justitie om van vervolging af te zien, 
jeugdhulpverlening in te schakelen en de Halt-afdoening. 
Voorts zijn aanbevelingen door het Comité gedaan die de Nederlandse regering 
niet zal opvolgen. Zo acht het kabinet het van belang dat in uitzonderlijke gevallen 
het volwassenenstrafrecht toegepast kan worden op 16- en 17-jarigen, 
celmateriaal van minderjarigen kan worden opgeslagen en de PIJ-maatregel 
omgezet kan worden in TBS in die gevallen dat de veiligheid van de samenleving 
daarom vraagt. Graag verwijs ik u ook naar de beantwoording van de 
4
Kamervragen over minderjarigen in voorlopige hechtenis.  
 
Kinderen in armoede 
Het kabinet is van mening dat werk de beste weg uit armoede is en dat werken 
dus moet lonen. Specifiek van eenoudergezinnen, waarin relatief de meeste arme 
kinderen opgroeien, wil het kabinet de financiële positie verbeteren door werken 
meer lonend te maken. Per 1 januari 2015 is de Wet hervorming kindregelingen in 
werking getreden. Met deze hervorming wordt de armoedeval voor alleenstaande 
ouders die vanuit een bijstandsuitkering gaan werken aangepakt. De financiële 
prikkel voor deze groep om te gaan werken wordt sterker. Daarnaast worden er 
diverse maatregelen genomen om werk te stimuleren, zoals de verhoging van de 
arbeidskorting. 
 
Het kabinet vindt het van groot belang dat kinderen zich kunnen ontwikkelen en 
mee kunnen doen in de samenleving, ook wanneer zij opgroeien in een 
                                                
4
 Tweede Kamer, vergaderjaar 2014 –2015, Aanhangsel van de Handelingen nr. 2626. 
4
