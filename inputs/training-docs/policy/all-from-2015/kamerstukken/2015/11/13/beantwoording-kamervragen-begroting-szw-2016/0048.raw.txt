AOW-leeftijd kunnen dergelijke uitkeringen immers langer doorlopen en is 
instroom van 65 plussers mogelijk.  
 
Medio 2015 werden circa 2.500 WW-uitkeringen verstrekt aan de leeftijdsgroep 
 
tussen 65 en de AOW-gerechtigde leeftijd. Het aantal huishoudens in deze 
Datum 
 
leeftijdsgroep met een uitkering volgens de Participatiewet bedroeg medio 2015 
 
circa 1.900. In de IOAW betrof dit circa 500 uitkeringen en in de IOAZ circa 100 Onze referentie 
2015-0000270922 
uitkeringen (bron: CBS). 
 
Door de verhoging van de AOW-leeftijd nemen de uitkeringslasten van de AOW - 
ten opzichte van situatie zonder leeftijdsverhoging - af, net als die van de 
inkomensondersteuning AOW (cq. MKOB tot en met 2014) en de aanvullende 
inkomensvoorziening ouderen (AIO) op grond van de Participatiewet aan 
personen die de AOW-leeftijd hebben bereikt. Een gedeelte van deze besparing 
lekt weg door een stijging van de uitkeringslasten in de overige sociale 
zekerheidsregelingen. Bij het wetsvoorstel voor de stapsgewijze verhoging van de 
AOW-leeftijd zijn de weglekeffecten voor de WW, Participatiewet, IOAW en IOAZ 
geraamd op € 15 miljoen in 2013, € 30 miljoen in 2014 en € 45 miljoen in 2015. 
 
Vraag 89 
Zijn er al eerste inzichten opgedaan bij de evaluatie van de Wet gemeentelijke 
schuldhulpverlening? Zo ja, welke? 
Antwoord 89 
De evaluatie verloopt conform planning. Op dit moment vinden diverse activiteiten plaats 
(onder andere een enquête en verdiepend onderzoek onder gemeenten). Er zijn op dit moment 
nog geen eerste inzichten bekend. 
 
Vraag 90 
Kan bevestigd worden dat bij de nieuwe systematiek voor de beslagvrije voet de 
hoogte ervan grosso modo gelijk blijft aan de huidige beslagvrije voet, inclusief 
kostendelersnorm? Met hoeveel verschillende type woon- en leefsituaties wordt 
rekening gehouden bij de nieuwe beslagvrije voet? 
Antwoord 90 
Zoals is beschreven in de brief ‘vereenvoudiging beslagvrije voet’ en de 
kabinetsreactie op het preadvies ‘naar een nieuwe beslagvrije voet’ (Tweede 
Kamer, 24 515, nr. 308) wordt gewerkt aan een vereenvoudiging van de 
berekening van de beslagvrije voet, waarbij het streven is de beslagvrije voet zo 
veel mogelijk door een vast bedrag per leefsituatie vorm te gegeven. Bij de 
vaststelling van dit vaste bedrag wordt aansluiting gezocht bij de uitkomsten van 
het huidige systeem. Uitgangspunt is daarmee dat de hoogte van de beslagvrije 
voet grosso modo gelijk blijft. Er kan echter niet uitgesloten worden dat er 
individuele verschillen zullen zijn met het huidige systeem.  
De staatssecretaris zal uw Kamer voor het Kerstreces een hoofdlijnennotitie doen 
toekomen. In deze hoofdlijnennotitie zal ook ingegaan worden op het aantal 
binnen het nieuwe systeem te onderscheiden leefsituaties en hoe daar de 
beslagvrije voet wordt vastgesteld.  
 
Vraag 91 
Hoe groot is de kans dat mensen van een oude dag kunnen genieten? 
Antwoord 91 
Mensen leven steeds langer en steeds langer in goede gezondheid. Dit gegeven 
en het gegeven dat er voor iedereen een adequate inkomensvoorziening is, 
schept een randvoorwaarde voor veel mensen om van hun oude dag te kunnen 
genieten.  
 
Vraag 92 
 Pagina 48 van 103
