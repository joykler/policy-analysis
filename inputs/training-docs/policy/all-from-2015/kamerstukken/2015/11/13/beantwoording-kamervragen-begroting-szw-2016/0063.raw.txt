Vraag 146 
Hoe controleert u de kwalificaties van de migranten? 
 
Antwoord 146 
 
Inburgeringsplichtige vergunninghouders kunnen hun diploma’s laten waarderen als 
Datum 
onderdeel van de module Oriëntatie Nederlandse Arbeidsmarkt die deel uitmaakt van het  
 
inburgeringspakket. 
Onze referentie 
2015-0000270922 
 
 
Vraag 147 
Hoeveel hoogopgeleiden met een ander beroep bevinden zich momenteel onder 
de vluchtelingen dan wel statushouders? 
Antwoord 147 
De beroepssituatie is niet bekend. Uit de eigen (ongecontroleerde) opgave van 70% van de 
inburgeringsplichtige vergunninghouders blijkt dat ca 4% analfabeet of anders 
gealfabetisserd is, 26% is lager opgeleid, 36% is middelbaar opgeleid en 33% is hoger 
opgeleid (meting 1 april 2015). 
 
Vraag 148 
Wanneer komt een asielzoeker in aanmerking voor een bijstandsuitkering 
Antwoord 148 
Onder de Participatiewet worden in Nederland woonachtige vreemdelingen die 
rechtmatig in Nederland verblijf hebben met een Nederlander gelijkgesteld. Een 
asielzoeker kan dus voor een bijstandsuitkering in aanmerking komen als hij in 
Nederland woont, een verblijfsvergunning voor bepaalde of onbepaalde tijd heeft 
en niet over de middelen beschikt om in de noodzakelijke kosten van bestaan te 
voorzien. 
 
Vraag 149 
Wie moet het speciaal vervoer betalen naar bijvoorbeeld de sociale 
werkvoorziening c.q. beschut werk? 
Antwoord 149 
Voor de bestaande doelgroep Wsw-ers dient de gemeente ervoor zorg te dragen 
dat de geïndiceerde onder aangepaste omstandigheden arbeid kan verrichten. 
Onderdeel daarvan kan zijn het aanbieden van een (collectieve) 
vervoersvoorziening indien de werknemer niet zelfstandig naar zijn werkplek kan 
reizen. In de cao voor de Wsw is een bepaling opgenomen over een 
tegemoetkoming in de kosten voor het woon-werkverkeer. Het is aan de 
gemeenten als werkgever hier invulling aan te geven. 
Voor nieuwe beschutte werkplekken is het aanbieden van een vervoersvoorziening 
en de tegemoetkoming in de reiskosten voor woon-werkverkeer enerzijds een 
zaak van de gemeente en wordt anderzijds bepaald door hetgeen hierover in de 
cao of rechtspositieregeling van de werkgever is opgenomen.  
 
Vraag 150 
Op welke wijze wordt het extra budget voor het beschut werk verdeeld? Welke 
budgetten aan welke projecten? 
Antwoord 150 
Uw Kamer heeft op 18 september een brief ontvangen (Tweede Kamer, 30 545, 
nr. 189) waarin is aangekondigd dat in de jaren 2016-2020 middelen van in totaal 
€ 100 miljoen cumulatief beschikbaar zijn om gemeenten te ondersteunen 
beschut werk daadwerkelijk vorm te geven. Deze middelen worden ingezet voor 
drie tijdelijke maatregelen. De eerste maatregel is een financiële stimulans voor 
gemeenten om beschut werkplekken te realiseren, hiervoor is een bedrag van 
cumulatief circa € 74 miljoen beschikbaar. Dit bedrag wordt door middel van een 
decentralisatie-uitkering aan gemeenten beschikbaar gesteld. De tweede 
maatregel is de uitbreiding van de uniforme no-riskpolis door het UWV met de 
 Pagina 63 van 103
