leerweg (BBL: een dag naar school en vier dagen werken), terwijl de 
arbeidsmarktkansen van de BBL vele malen beter zijn. 
 
Het SCP kwam in het jaarrapport integratie 2013 tot de conclusie dat de 
 
verklaring voor verschillen tussen autochtonen en allochtonen met dezelfde 
Datum 
 
arbeidskwalificaties vóór toetreding op de arbeidsmarkt slechts voor een deel te 
 
vinden is in algemene, objectieve kenmerken. Dit betekent dus dat ook bij gelijke Onze referentie 
2015-0000270922 
kenmerken migranten vaker werkloos zijn dan autochtone Nederlanders. Het SCP 
 
legt de mogelijke verklaring van de hogere werkloosheid bij een verschil in 
intensiteit en effectiviteit van het zoekgedrag van allochtonen, en discriminatie. 
 
Vraag 76 
Hoeveel bedrijven zijn uitgesloten van overheidsopdrachten, omdat zij zich 
schuldig hebben gemaakt aan discriminatie? 
Antwoord 76 
Er zijn tot op heden geen bedrijven onherroepelijk strafrechtelijk veroordeeld 
wegens discriminatie en vervolgens door het Rijk uitgesloten bij 
aanbestedingsprocedures. Het is desalniettemin belangrijk dat het Rijk laat zien 
dat een onherroepelijk strafrechtelijke veroordeling van bedrijven of de leiding 
daarvan gevolgen zal hebben voor de relatie met het Rijk. Het Rijk vervult als 
klant, c.q. opdrachtgever, een voorbeeldfunctie door duidelijk te maken dat het 
geen zaken doet met voor discriminatie veroordeelde bedrijven. Dat heeft een 
preventief effect.  
 
Vraag 77 
Welke aanpassingen zijn er nog nodig in de Aanbestedingswet en 
inkoopvoorwaarden van de Rijksoverheid om bedrijven die zich schuldig hebben 
gemaakt aan discriminatie te kunnen uitsluiten van overheidsopdrachten? 
Antwoord 77 
Het opnemen van een algemene anti-discriminatiebepaling in de Algemene 
Rijksvoorwaarden of de modelovereenkomsten van de Rijksoverheid is met het 
oog op het in de Aanbestedingswet 2012 neergelegde proportionaliteitsbeginsel 
en de jurisprudentie van het Hof van Justitie niet toegestaan. In specifieke 
individuele overeenkomsten, bijvoorbeeld een uitzendovereenkomst, is dit wel 
toegestaan. Voor de uitzendbranche is dit daarom ook geregeld. De Rijksoverheid 
beëindigt het contract met uitzendbureaus als er sprake is van een 
onherroepelijke strafrechtelijke veroordeling wegens discriminatie. In een model-
raamovereenkomst die is ontwikkeld voor de inhuur van flexibele arbeidskrachten 
is een specifieke beëindigingsclausule opgenomen ingeval van onherroepelijke 
strafrechtelijke veroordeling vanwege discriminatie op de arbeidsmarkt.  
Voor de overige raamovereenkomsten is in aanvulling op de Algemene 
Rijksvoorwaarden een specifieke beëindigingsclausule opgenomen ingeval van 
onherroepelijke strafrechtelijke veroordeling vanwege discriminatie op de 
arbeidsmarkt. Per geval zal moeten worden beoordeeld of het opnemen van een 
deze clausule proportioneel is.  
 
Vraag 78 
Wordt de unit arbeidsmarktdiscriminatie bij de Inspectie SZW in 2016 
gecontinueerd? 
Antwoord 78 
Per 1 mei 2015 is het inspectieteam Arbeidsmarktdiscriminatie operationeel. De 
activiteiten van dit team worden in 2016 voortgezet. 
 
Vraag 79 
Waar bestaat de bijzondere aandacht voor migrantenjongeren uit? 
 Pagina 43 van 103
