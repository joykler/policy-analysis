Op basis van welke criteria kunnen gemeenten aanspraak maken op de 100 
miljoen euro extra voor beschut werk en op welke manier wordt geëvalueerd tot 
 
hoeveel extra beschutte werkplekken dit geld heeft geleid? 
 
Antwoord 250 
Datum 
 
Het uitgangspunt voor de verdeling van de circa € 74 miljoen, het bedrag dat over 
 
blijft na aftrek van de benodigde middelen voor de uitbreiding van de no-riskpolis Onze referentie 
2015-0000270922 
met de doelgroep beschut werk, is dat gemeenten een financiële stimulans krijgen 
 
als zij daadwerkelijk een beschut werkplek hebben gerealiseerd zoals is bedoeld in 
artikel 10b Participatiewet. Deze tijdelijke middelen zijn niet bedoeld om meer dan 
het aantal geraamde beschut werkplekken te realiseren, het gaat dus niet om 
extra plekken. De middelen zijn bedoeld om gemeenten, juist in de opstartfase 
waar de kosten hoger zijn, te ondersteunen en te stimuleren om voortvarend aan 
de slag te gaan met het realiseren van beschut werkplekken. De staatssecretaris 
vindt de inzet van de voorziening beschut werk erg belangrijk omdat daarmee die 
mensen die op deze voorziening zijn aangewezen daadwerkelijk op de 
arbeidsmarkt kunnen participeren. De inzet op beschut werk zal dan ook 
nauwgezet worden gevolgd. De staatssecretaris heeft de Inspectie SZW wederom 
gevraagd hier onderzoek naar te doen. Uw Kamer wordt hierover in de zomer van 
2016 nader geïnformeerd. 
 
Vraag 251 
Op basis waarvan wordt bepaald hoe hoog het bedrag voor de mobiliteitsbonus en 
50
straks voor de LIV en de LKV moet zijn, en hoe wordt geëvalueerd tot hoeveel 
extra banen dit leidt voor de doelgroepen in vergelijking tot de nul situatie zonder 
deze instrumenten? 
Antwoord 251 
De hoogte van het LKV en het LIV is gekoppeld aan een bedrag per uur. Deze 
uurbedragen liggen vast en zijn opgenomen in het wetsvoorstel 
tegemoetkomingen loondomein (Wtl). Na afloop van het kalenderjaar wordt door 
het UWV vastgesteld hoeveel uren er verloond zijn binnen de range 100%-120% 
WML. Het aantal verloonde uren maal het uurbedrag leidt tot de hoogte van het 
LKV of het LIV.  
Het primaire doel van het LIV is de loonkosten over de hele linie aan de onderkant 
van het loongebouw te verlagen. Het doel van de LKV’s is met name om 
werkgevers te bewegen mensen uit een specifieke doelgroep (ouderen of 
arbeidsbeperkten) in dienst te nemen. In de Wtl is vastgelegd dat binnen vier jaar 
na de inwerkingtreding van deze onderdelen de doeltreffendheid van de 
tegemoetkomingen (op de werkgelegenheid van de betreffende werknemers, op 
de arbeidsinschakeling van de betreffende werknemers, op de omstandigheden 
waarin deze werknemers dienstbetrekkingen aangaan en op de duur van de 
dienstbetrekkingen van deze werknemers) geëvalueerd wordt. De methode van 
evaluatie staat op dit moment nog niet vast. 
 
Vraag 252 
Waarom wordt er weer geld voor de sectorplannen doorgeschoven naar latere 
jaren? 
Antwoord 252 
In het verdiepingshoofdstuk waarover de vraag wordt gesteld, is aangegeven dat 
met deze kasschuif het kasritme in overeenstemming wordt gebracht met het 
gewijzigde betaalritme. Aanvragers van sectorplannen kunnen namelijk zelf 
bepalen wanneer zij de subsidie aan de sectorplannen via voorschotten uitbetaald 
willen krijgen. Vooraf is door het kabinet ingeschat in hoeverre er gebruik zal 
                                                
50
 LKV: loonkostenvoordeel 
 Pagina 93 van 103
