Kan de regering toelichten hoeveel werkloze ouders gebruik hebben gemaakt van 
de maatregel waarbij het recht op KOT is opgerekt naar zes maanden 
 
werkloosheid (in plaats van drie maanden)? Is het ook mogelijk om toe te lichten 
 
wat de raming is over de jaren 2016 en 2017? 
Datum 
 
Antwoord 219 
 
Over exacte gebruiksgegevens van deze specifieke groep is geen informatie Onze referentie 
2015-0000270922 
voorhanden. Volgend jaar zal de minister deze maatregel evalueren. Dan kan over 
 
een groot deel van 2015 en 2016 bekeken worden wat het effect is geweest van 
het verlengen van de werkloosheidstermijn van 3 naar 6 maanden. In de raming 
is er vanuit gegaan dat circa 12.000 huishoudens hiervan gebruik maken.   
 
Vraag 220 
Klopt het dat de subsidie aan het Landelijk Steunpunt Brede Scholen, ten behoeve 
van het versterken van de samenwerking tussen onderwijs en kinderopvang, is 
gestopt? Zo ja, waarom? 
Antwoord 220 
Ja, dat klopt. De subsidie die de ministeries van OCW en SZW hebben verstrekt 
aan het Landelijk Steunpunt Brede Scholen (LSBS) voor het stimuleren van de 
samenwerking tussen onderwijs, kinderopvang en andere organisaties is per 1 
oktober 2015 afgelopen. De subsidie aan het LSBS was van tijdelijke aard en is in 
2012 met drie jaar verlengd en uitgebreid met kinderopvang. De activiteiten van 
het LSBS zijn hiermee afgerond. De door het LSBS op dit terrein opgebouwde 
kennis en informatie is overgedragen aan de brancheorganisaties op het terrein 
van onderwijs en kinderopvang, die deze informatie op hun websites beschikbaar 
stellen en vragen vanuit het veld hierover zullen beantwoorden. 
 
Vraag 221 
Hoeveel procent van de verplichte inspecties door de GGD is in 2014 niet 
uitgevoerd? 
Antwoord 221 
In 2014 is 4% van de verplichte inspecties door de GGD niet uitgevoerd. Uit het 
Landelijk Rapport 2014 van de Inspectie van het Onderwijs blijkt dat dit 
percentage in werkelijkheid waarschijnlijk lager ligt omdat gegevens die met 
terugwerkende kracht in de systemen zijn ingevoerd niet kunnen worden 
meegenomen in de berekeningen en in de systemen niet altijd het juiste 
onderzoek wordt ingeboekt.  
In 2012 en 2013 betrof het percentage niet uitgevoerde verplichte inspecties 
respectievelijk 11% en 8%. 
 
Vraag 222 
Hoe vult de overheid haar taak als het gaat om verzuimbegeleiding en re-
integratie in? 
Antwoord 222 
De wijze waarop de overheid haar taak als werkgever invult bij 
verzuimbegeleiding en re-integratie staat uitgebreid beschreven in de brief 
‘Analyse en aanscherping beleid terugdringing ziekteverzuim rijksoverheid’ van de 
minister van BZK van 20 mei 2015. Daarin staat voorop dat het Rijk vanuit een 
bredere visie aan het welzijn en de gezondheid van zijn medewerkers werkt dan 
slechts vanuit de optiek van verzuim en re-integratie. Duurzame inzetbaarheid, en 
met name het voorkomen van werkstress, is een belangrijk speerpunt. Specifiek 
ten aanzien van ziekteverzuim werkt het Rijk aan zowel een inhaalslag bij 
Rijksonderdelen met hoog verzuim als aan een structurele verbetering van de 
keten bij de aanpak van het ziekteverzuim en re-integratie. Bezien wordt of een 
succesvol gebleken aanpak bij een aantal rijksonderdelen kan worden uitgerold 
 Pagina 84 van 103
