naar € 10 miljoen in de jaren 2016 en 2017 om beter aan te sluiten bij de 
financieringsbehoefte van re-integratie activiteiten. 
 
De daling vanaf 2016 in het re-integratiebudget Wajong wordt veroorzaakt door 
 
de oplopende taakstelling op re-integratie in het regeerakkoord Rutte/Asscher en 
Datum 
 
de overheveling van re-integratiemiddelen naar gemeenten in het kader van de 
 
Participatiewet.  Onze referentie 
2015-0000270922 
Door het aflopende re-integratiebudget moet het UWV keuzes maken voor welke 
 
doelgroepen zij wel en geen trajecten inkoopt.  
 
Vraag 193 
Hoeveel garantiebanen zijn er in de periode 1-1-2015 tot 1-10-2015 gerealiseerd? 
Antwoord 193 
Bij de banenafspraak wordt jaarlijks het aantal (extra) banen gemeten ten 
opzichte van het aantal tijdens de nulmeting (1 januari 2013). In de brieven van 3 
juli (Tweede Kamer, 29 544, nr. 640) en 4 september 2015 (Tweede Kamer, 29 
544, nr. 651)  heeft de staatssecretaris van SZW uw Kamer geïnformeerd over de 
tussenmeting over 2013 en 2014. In 2013 en 2014 zijn er bij reguliere 
werkgevers in de markt- en overheidsector in totaal 10.732 extra banen 
bijgekomen voor mensen met een beperking. Deze extra banen tellen niet per 
definitie allemaal mee voor de banenafspraak. De volgende meting zal 
plaatsvinden over 2015. De resultaten van de meting december 2015 worden 
rond de zomer van 2016 bekend. Het UWV ontvangt voor de monitoring van de 
banenafspraak jaarlijks gegevens van Panteia (Wsw-statistiek) en het CBS 
(Wiw/ID-banen). Het UWV is van plan, in overleg met het ministerie van SZW, om 
in de toekomst vaker trendrapportages naar buiten te brengen. Deze rapportages 
geven dan een indicatief beeld van hoe de banenafspraak vordert. Naar 
verwachting kan het UWV deze trendrapportages vanaf medio 2016 beschikbaar 
stellen.  
 
Vraag 194 
Hoeveel Wajongers hebben in de periode 1-1-2015 tot 1-10-2015 een 
herbeoordeling gehad? Bij hoeveel van hen is een arbeidsvermogen van meer dan 
20% vastgesteld? 
Antwoord 194 
Op basis van de beoordeling van de dossiers heeft het UWV een voorlopige 
onderverdeling kunnen maken. 155.000 Wajongers hebben arbeidsvermogen en 
67.000 hebben duurzaam geen arbeidsvermogen. Bijna 17.000 Wajongers worden 
niet ingedeeld omdat ze voor 1 januari 2018 met pensioen gaan of omdat ze nog 
studeren. 2.000 Wajongers zijn nog niet voorlopig ingedeeld, omdat het UWV over 
onvoldoende relevante informatie beschikt.  
 
Het UWV heeft (stand: eind augustus 2015) 6.782 vooraankondigingen (met een 
voorlopige indeling wel of geen arbeidsvermogen) verstuurd. Het UWV heeft 
hierop 4.033 reacties ontvangen. 
Tot eind augustus hebben bijna 1000 beoordelingen in het kader van de 
herindeling plaatsgevonden. Daarbij heeft het UWV vastgesteld dat een derde 
duurzaam geen arbeidsvermogen heeft en dat twee derde wel over 
arbeidsvermogen beschikt of tijdelijk geen arbeidsvermogen heeft. 
 
Vraag 195 
Kan men aangeven waarom de raming van het percentage nieuwe Wajong 
(instroom 2010-2015) meer specifiek de groep “duurzaam geen 
arbeidsmogelijkheden” stijgt van 9% in 2015 naar 17% in 2016? 
Antwoord 195 
 Pagina 76 van 103
