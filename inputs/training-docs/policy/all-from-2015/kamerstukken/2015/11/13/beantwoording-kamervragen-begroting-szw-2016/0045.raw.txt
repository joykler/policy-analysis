Kan de regering toelichten wat de resultaten zijn van de peer reviews die 
gehouden zijn over de rol van sociale wijkteams bij de aanpak van armoede? 
 
Antwoord 81 
 
De peer review over de wijze waarop sociale wijkteams beter geëquipeerd kunnen worden 
Datum 
om armoede te bestrijden, zal in januari 2016 plaatsvinden. Er zijn derhalve nog geen  
 
resultaten om toe te lichten. 
Onze referentie 
2015-0000270922 
 
 
Vraag 82 
Klopt het dat samen met het ministerie van Volksgezondheid, Welzijn en Sport 
een initiatief loopt om de participatie van mensen met een psychische aandoening 
te bevorderen? Hoe ziet dit initiatief eruit? Zijn er al resultaten geboekt en zo nee, 
wanneer worden deze resultaten verwacht? 
Antwoord 82 
Het klopt dat er een project loopt dat de staatsecretaris van SZW en de 
staatssecretaris van VWS hebben ingesteld met als doel de participatie van 
mensen met psychische aandoeningen te bevorderen, zo mogelijk in een reguliere 
baan. Onder de paraplu van dit project, dat medio 2013 is gestart, lopen diverse 
uiteenlopende initiatieven. In de brieven aan uw Kamer van 1 december 2014 van 
de staatssecretaris van SZW (Tweede Kamer, 29 544, nr. 576) en van 7 mei 2015 
van de minister van VWS (Tweede Kamer, vergaderjaar 2014–2015, 29 544, nr. 
616), is op verschillende initiatieven ingegaan. Zo heeft Divosa een werkwijzer 
gemaakt voor gemeentelijke sociale diensten die laat zien hoe zij mensen met 
psychische aandoeningen kunnen helpen met werk en participatie. Conform de 
toezegging gedaan tijdens het Algemeen Overleg over WWB-onderwerpen en de 
Participatiewet van 4 maart 2015 (Tweede Kamer, 30 545, nr. 153, blz. 36) wordt 
uw Kamer geïnformeerd over de stand van zaken van acties en de resultaten die 
zijn geboekt. Streven is dat de Tweede Kamer deze brief vóór de 
begrotingsbehandeling ontvangt. 
 
Vraag 83 
Bestaat armoedebestrijding niet vooral uit het zorgen voor goede 
werkgelegenheid, aangezien een baan de beste manier uit de armoede is? Is dat 
ook de boodschap die tijdens het voorzitterschap zal worden uitgedragen? 
Op welke manier, behalve de kennisdeling en bevordering van samenwerking, 
stimuleert het kabinet preventie en vroeg signalering? 
Is het mogelijk een groter deel van de 100 miljoen euro uit te geven aan 
preventie en vroegsignalering, om zo de grote problemen voor te zijn? 
Antwoord 83 
Werk is de beste weg uit armoede. Dat blijkt ook uit onderzoek (SCP (2010) ‘Uit de armoede 
werken. Omvang en oorzaken van uitstroom uit armoede’). Tijdens het Nederlandse 
voorzitterschap staat het thema ‘een integrale aanpak van armoede’ op de agenda. 
Werkgelegenheid maakt daar onderdeel van uit.  
De staatssecretaris stimuleert preventie en vroegsignalering van armoede en schulden op 
verschillende manieren. Zo zijn bijvoorbeeld de business cases van gemeentelijke aanpakken 
Schuldpreventie ontwikkeld die aantonen dat investeren in preventie loont, heeft de 
staatssecretaris in het voorjaar een platformbijeenkomst georganiseerd over dit thema en zijn 
met financiering van SZW handreikingen met concrete stappen geschreven zoals de Leidraad 
Vroegsignalering en de Preventiebundel. Daarnaast spreekt de staatssecretaris verschillende 
sectoren aan op hun rol in het voorkomen van armoede en schulden, bijvoorbeeld de 
telecomsector en recentelijk de banken. Ook wordt samen met partijen gewerkt aan een 
website voor werkgevers om hen te stimuleren gezond financieel gedrag bij hun werknemers 
te bevorderen en daarom schulden en financiële problemen te voorkomen.  
Het grootste deel van de € 100 miljoen voor armoede- en schulden gaat naar de gemeenten 
(vanaf 2015 jaarlijks € 90 miljoen). Zij zijn immers primair verantwoordelijke voor het 
armoede en schuldenbeleid. De staatssecretaris heeft gemeenten opgeroepen om deze 
 Pagina 45 van 103
