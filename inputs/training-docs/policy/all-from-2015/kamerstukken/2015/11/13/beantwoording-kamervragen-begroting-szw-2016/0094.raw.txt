worden gemaakt van die voorschotten. Naar nu blijkt wordt er door aanvragers 
met een ander ritme dan verwacht gebruik gemaakt van voorschotten. 
 
Overigens zal uw Kamer voor de behandeling van de begroting van de minister 
 
van SZW geïnformeerd worden over de voortgang van de sectorplannen en de 
Datum 
 
besteding van de middelen die daarvoor zijn uitgetrokken. 
 
 Onze referentie 
2015-0000270922 
Vraag 253 
 
Waar worden de nieuwe mutaties met betrekking tot de taaleis door veroorzaakt? 
Waarom waren deze mutaties niet al bij eerdere begrotingen verwacht en 
doorgevoerd? 
Antwoord 253 
De mutaties betreffen de effecten van de Wet taaleis op de uitkeringslasten van de 
Participatiewet. De effecten van de Wet taaleis zijn per saldo budgettair neutraal. Tegenover 
de besparing op de uitkeringslasten staat een toename van de uitvoeringskosten voor 
gemeenten van dezelfde omvang. De verschuiving van uitkeringslasten naar 
uitvoeringskosten is niet eerder verwerkt in de begroting omdat de invoeringsdatum van de 
wet nog niet was vastgesteld. De invoeringsdatum is eerder dit jaar vastgesteld op 1 januari 
2016 en daarmee kon de mutatie in de begroting worden verwerkt.  
 
Vraag 254 
Hoeveel Wajongers maken gebruik van loondispensatie? 
Antwoord 254 
Eind 2013 waren 11.900 Wajongers bij een reguliere werkgever aan de slag gegaan met 
loondispensatie. Dit zijn de meest recente realisatiecijfers over deze groep (Bron UWV, 
UWV Monitor Arbeidsparticipatie 2014).  
 
Vraag 255 
Waarom zijn extra middelen voor jeugdwerkloosheid weggehaald bij de middelen 
voor re-integratie van jonggehandicapten? Wat betekent dit voor de re-integratie 
van jonggehandicapten? 
Antwoord 255 
Een van de speerpunten van de Aanpak jeugdwerkloosheid 2015-2016 betreft de 
gezamenlijke regionaal gedragen plannen van gemeenten en het UWV om 
jongeren met een kwetsbare positie op de arbeidsmarkt actief te bemiddelen naar 
werk. Het UWV heeft daarvoor een tijdelijke intensivering van de middelen 
ontvangen om het mogelijk te maken dat werkloze jongeren met een WW-
uitkering, die lastig zonder extra steuntje in de rug werk weten te vinden, 
intensief te bemiddelen naar werk. De tijdelijke extra middelen daarvoor zijn 
gevonden in de onderbesteding van het geïntegreerd re-integratiebudget dat het 
UWV beschikbaar heeft, onder andere voor de doelgroep Wajong. Deze re-
integratiebudgetten werden de laatste tijd niet uitgeput. Dit is de reden om 
daaruit voor de jaren 2015 en 2016 dekking te zoeken. De re-integratie van 
jonggehandicapten heeft daardoor niet geleden en zal hierdoor naar verwachting 
in 2016 evenmin gevaar lopen.  
 
Vraag 256 
Waarom is doorberekening van de toezichtskosten Besluit Risico’s Zware 
Ongevallen aan bedrijven met ingang van 2016 in de begroting opgenomen, 
51
terwijl de motie De Boer/Jacobi nog niet is uitgevoerd? Is de regering van 
mening dat deze motie moet zijn uitgevoerd, voordat tot een eventuele 
doorberekening van de toezichtskosten zou kunnen worden overgegaan? 
Antwoord 256 
                                                
51
 Kamerstuk 31 409, nr. 87 
 Pagina 94 van 103
