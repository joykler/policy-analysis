De website veiligengezondwerkt.nl is per 1 juli 2015 online en is inmiddels door 
ruim 2.200 bezoekers (van branches en bedrijven) bezocht. Het aantal bezoekers 
 
is stijgend. De informatie over het Programma Zelfregulering wordt ook 
 
beschikbaar gesteld via het Arboportaal. Eind oktober 2015 is de pagina van het 
Datum 
 
programma Zelfregulering op het Arboportaal bezocht door 1.700 bezoekers. Het 
 
programma faciliteert een groeiend netwerk van betrokken branches en bedrijven Onze referentie 
2015-0000270922 
door het organiseren van (thema-) bijeenkomsten gericht op kennisdeling en 
 
verdieping. 
Het klopt dat de regels voor opdrachtgevers in de bouw worden doorgelicht en 
mogelijk aangescherpt. Dit is aangekondigd in de brief van 9 juli 2015 (Tweede 
Kamer, 25 883, nr. 254) over een ketenaanpak voor gezond en veilig werken. Een 
aanscherping is mogelijk gewenst omdat er signalen zijn dat de wettelijke 
verplichtingen voor opdrachtgevers in de bouw te weinig 
handhavingsmogelijkheden bieden als gevolg van de formuleringen van deze 
verplichtingen en de gekozen sancties. De regels voor opdrachtgevers in de bouw 
in het Arbeidsomstandighedenbesluit zijn gebaseerd op richtlijn nr. 92/57/EEG 
van de Raad van de Europese Gemeenschappen van 24 juni 1992 betreffende de 
minimumvoorschriften inzake veiligheid en gezondheid voor tijdelijke en mobiele 
bouwplaatsen. Of een specifieke aanscherping mogelijk en gewenst is, hangt 
ondermeer af van de aansluiting bij relevante Europese richtlijnen en draagvlak 
bij partijen. 
Wat betreft de aanpassing van regels wordt verwezen naar het antwoord op vraag 
71. Er is ook aandacht voor het afschaffen van overbodige of niet effectieve 
regels. De minister laat een onderzoek doen naar de mogelijkheden om de 
asbestregelgeving te vereenvoudigen, zonder het risico op een onverantwoord 
hoge blootstelling te introduceren. Dit onderzoek wordt momenteel voorbereid en 
vormgegeven. Naar verwachting wordt het onderzoek eind 2016 afgerond. 
 
Vraag 74 
Gaat de regering zich ook inzetten voor een aanpassing van de huidige richtlijnen 
die nog wel vol met middelvoorschriften staan? 
Antwoord 74 
De minister blijft zich inzetten voor vereenvoudiging van het Europese arboacquis. 
De inzet daarbij is om middelvoorschriften en onnodig gedetailleerde regelgeving 
zoveel mogelijk weg te nemen. De minister heeft in vervolg op zijn brief van 3 
september 2013, op 9 juli 2015 nog een brief gestuurd naar de Europese 
Commissie. Hierin wijst de minister op het belang van de ‘goal oriënted approach’ 
waarmee middelvoorschriften en onnodig gedetailleerde regelgeving kunnen 
worden ondervangen.  
 
Vraag 75 
Is bekend waarom de werkloosheid onder de tweede generatie niet-westerse 
migranten hoger is dan onder autochtone jongeren met een startkwalificatie? Is 
hier een relatie met de studiekeuze en de aansluiting van die keuze op de 
arbeidsmarkt, of is uit onderzoek gebleken dat het alleen met discriminatie te 
maken heeft, zo ja, uit welk onderzoek? 
Antwoord 75 
Uit onder andere onderzoek van het ROA blijkt dat migrantenjongeren, ingegeven 
door hun sociale omgeving vaker kiezen voor studies als Economie en Handel en 
Zorg en Welzijn, studies met een (afhankelijk van het opleidingsniveau) slechter 
arbeidsmarktperspectief. Bij technische studies, met betere kansen op werk, zijn 
zij ondervertegenwoordigd, en bij de overstap naar het mbo komen zij vaker 
terecht bij de meer theoretische beroepsopleidende leerweg (BOL: vier dagen 
naar school en een dag werken) dan bij de meer praktische beroepsbegeleidende 
 Pagina 42 van 103
