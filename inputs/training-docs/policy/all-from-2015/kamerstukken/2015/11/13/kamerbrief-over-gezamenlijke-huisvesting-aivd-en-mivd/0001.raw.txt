> Retouradres 2500ES 's-Gravenhage 
de Voorzitter van de Tweede Kamer 
Ministerie van Binnenlandse Zaken 
der Staten-Generaal 
en Koninkrijksrelaties 
Plein 2 
Ministerie van Defensie 
2511 CR  Den Haag 
 
 
 
Onze referentie 
BS2015019718 
 
 
Bij beantwoording, datum, onze 
 
referentie en onderwerp vermelden. 
Datum 13 november 2015 
Betreft Gezamenlijke huisvesting AIVD en MIVD 
 
 
In juni 2014 (Kamerstukken 2013-2014, 30 977, nr. 104) hebben wij uw Kamer geïn-
formeerd over de intentie om gezamenlijke huisvesting voor de AIVD en de MIVD te 
realiseren. In het najaar van 2014 is daartoe de nadere uitwerking opgestart. In de 
zomer van 2015 is de adviesrapportage ‘Onderzoek naar gezamenlijke huisvesting 
AIVD en MIVD’ gereedgekomen. Hierbij informeren wij uw Kamer, mede namens de 
Minister van Wonen en Rijksdienst, over de bevindingen en het vervolgtraject. Om-
dat de adviesrapportage commercieel vertrouwelijke informatie bevat, zal deze u 
separaat worden aangeboden. 
 
Het is onze ambitie de samenwerking tussen de AIVD en de MIVD over de volle 
breedte van het werk te blijven versterken. De  ontwikkelingen in de wereld en de 
effecten daarvan op het dreigingsbeeld vragen om continu te zoeken naar het beste 
van twee werelden. Het belang van intensieve en effectieve samenwerking tussen 
de diensten is door deze veranderende omgeving sterk toegenomen. Het zou de 
samenwerking stimuleren en aanjagen als de diensten op één locatie worden ge-
huisvest, zo stelt ook de Commissie Dessens in haar evaluatierapport (Kamerstuk-
ken 2013-2014, 33 820 nr. 1). 
 
Wij hebben het Rijksvastgoedbedrijf opgedragen door te gaan de gezamenlijke 
huisvesting van de AIVD en de MIVD vorm te geven op de Frederikkazerne in Den 
Haag. Dit vanuit de ambitie de beide diensten op de meest effectieve en efficiënte 
wijze te laten functioneren. Deze keuze wordt ook ondersteund door de adviesrap-
portage. Wij zijn ervan overtuigd dat co-locatie van beide diensten, ieder met zijn 
eigen taken, aandachtsgebieden en verantwoordelijkheden, leidt tot een hogere 
kwaliteit in de taakuitoefening  van beide diensten.  
 
De reeds bestaande samenwerkingsverbanden, zoals de operationele gezamenlijke 
teams Unit Contraproliferatie (UCP) en het Team Caribisch Gebied (TCG), alsmede 
de recent opgerichte Joint Sigint Cyber Unit (JSCU), laten zien dat inlichtingenpro-
ducten en ondersteuning van inlichtingen naar een hoger plan kunnen worden ge-
bracht door complementaire competenties en kennis fysiek samen te brengen. In 
 
 
Pagina 1 van 3
