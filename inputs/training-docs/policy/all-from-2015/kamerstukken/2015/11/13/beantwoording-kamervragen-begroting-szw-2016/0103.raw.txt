Meerjarenprogramma Caribisch Nederland (zie Tweede Kamer, 34 000 IV, nr. 44) 
zijn rijksbreed verschillende maatregelen geformuleerd ter bestrijding van 
 
armoede. Een beslissing over de concrete aanwending van deze middelen moet 
 
nog worden genomen. Dit is in de loop van november 2015 voorzien.  
Datum 
 
 
 
Vraag 282 Onze referentie 
2015-0000270922 
Kan de regering aangeven waar op de begroting het gebundelde budget voor 
 
integrale projecten voor Caribisch Nederland staat, zoals aangehaald in de brief 
53
van 15 december 2014?  
Antwoord 282 
Het budget voor integrale projecten voor Caribisch Nederland loopt in beginsel via 
de begroting van het ministerie van BZK. Aanvullend is er voor de jaren 2016 t/m 
2019 jaarlijks een bedrag van € 2.256.000 beschikbaar vanuit door Nederland te 
ontvangen middelen uit de boedelscheiding van de voormalige SVB Nederlandse 
Antillen. Dit bedrag is opgenomen in artikel 2 van de begroting (onderstand en 
reïntegratie Caribisch Nederland).  
 
Vraag 283 
Hoeveel O&O-fondsen zijn er? Hoeveel daarvan bieden de mogelijkheid tot 
intersectorale scholing? 
Antwoord 283 
Er zijn 125 O&O-fondsen. Het ministerie van SZW onderzoekt om de 2 jaar de financiële 
positie van de algemeen verbindend verklaarde cao-fondsen. Op basis van de gegevens 
beschikbaar in het kader van het laatste onderzoek - over het boekjaar 2013 - is nagegaan of 
er aandacht is voor intersectorale mobiliteit. Dat blijkt bij 11 van de 87 algemeen verbindend 
verklaarde O&O-fondsen expliciet het geval. Uit een brief van de Stichting van de Arbeid 
van 26 juni 2015, die onder andere ingaat op de mogelijkheid van intersectorale scholing, 
blijkt dat intersectorale samenwerking in beperkte mate plaatsvindt. Een aantal sectoren is 
wel bezig te onderzoeken of scholing door middel van een individueel scholingsbudget kan 
worden gestimuleerd. In sommige sectoren is hiermee reeds ervaring opgedaan. De Stichting 
concludeert dat er door O&O-fondsen wordt nagedacht over hoe zij beter kunnen inspelen op 
de veranderende ontwikkelingen op de arbeidsmarkt en hoe zij daarbij faciliterend kunnen 
zijn voor werknemers met flexibele contracten en zzp’ers. Bovendien concludeert de 
Stichting dat er sinds het afsluiten van het Sociaal Akkoord hiertoe stappen voorwaarts zijn 
gemaakt en dat het van belang is dat deze een vervolg krijgen. Sociale partners bereiden 
thans concrete afspraken voor over hoe extra stappen kunnen worden gezet. 
 
Vraag 284 
Door welke factoren zijn de uitgaven aan de bijstand hoger in 2015, maar lager in 
latere jaren? 
Antwoord 284 
De uitgaven aan bijstand zijn in 2015 lager dan in latere jaren 2017-2020. 
Verondersteld wordt dat met de vraag bedoeld wordt waarom de uitgaven aan 
bijstand in 2015 lager zijn dan in latere jaren. Dit hangt samen met de 
(voorgenomen) invoering van een aantal wetswijzigingen. Dit betreft met name 
de invoering van de Participatiewet, die een verschuiving van Wajong- naar 
bijstandsuitgaven betekent, en het wetsvoorstel Vrijlating lijfrenteopbouw en 
inkomsten uit arbeid en bevordering vrijwillige voortzetting pensioenopbouw. 
Tegenover deze beleidsmatige mutaties staat weliswaar een neerwaarts effect van 
de dalende trend in de werkloosheid, maar deze is van een kleinere omvang. 
 
                                                
53
 Kamerstuk 24515, nr. 296) 
 Pagina 103 van
