Bedrijven waar grote hoeveelheden gevaarlijke stoffen aanwezig zijn bóven een 
bepaalde drempelwaarde, vallen onder de werking van het BRZO. Gelet op de 
 
aard van de activiteiten en de hoge risico’s die hiermee gepaard gaan, moet 
 
toezicht frequent en intensief worden uitgeoefend. Dit biedt de grondslag voor 
Datum 
 
toerekening van een deel van deze hele specifieke kosten van toezicht aan de 
 
BRZO-bedrijven die betrekking hebben op het toezicht op de arbeidsveiligheid van Onze referentie 
2015-0000270922 
werknemers.  
 
In 2013 en 2014 is de Tweede Kamer gemeld dat de Inspectie SZW de 
mogelijkheden onderzoekt om de kosten van inspectie of herinspectie door te 
berekenen aan bedrijven (Tweede Kamer, 26 956, nr. 195 en Tweede Kamer, 17 
050, nr. 440, bijlage 1).  
De motie de Boer/Jacobi verzoekt de regering om te onderzoeken hoe 
onderhouds- en toezichtkosten in Nederland naar beneden kunnen worden 
bijgesteld en daarbij te kijken naar een alternatief waaronder private inspecties, 
en vooruitlopend hierop deze kosten voor alle sectoren niet te verhogen. Dat is 
hier niet aan de orde. Voor de BRZO-sector geldt dat de aard van de risico’s een 
structureel en specialistisch overheidstoezicht noodzaakt. Conform het rapport 
‘Maat houden 2014’ (Tweede Kamer, 33867, nr. 5) kunnen toezichtkosten worden 
doorberekend wanneer de overheid aanwijsbaar genoodzaakt is tot meer dan 
regulier toezicht en handhaving. Bij deze bedrijven is overheidsinterventie door 
intensief en frequent inspectie vereist gezien de grote gevaren voor de 
samenleving en het maatschappelijk belang om ongelukken met ernstige 
gevolgen zoveel mogelijk te voorkomen. Het is redelijk en billijk een deel van de 
kosten die het gevolg zijn van het benodigde extra toezicht op BRZO-bedrijven 
door te berekenen aan de bedrijven die verantwoordelijk zijn voor het optimaal op 
orde houden van veiligheid. Een wetsvoorstel over de doorberekening van 
toezichtkosten op de arbeidsomstandigheden voor BRZO-bedrijven wordt 
binnenkort aan de Tweede Kamer aangeboden.  
 
Vraag 257 
Waarom is voor de 'uitbreiding kraamverlof' in 2017 slechts 40 miljoen euro 
beschikbaar, terwijl er in latere jaren 70 miljoen voor wordt uitgetrokken? 
Antwoord 257 
In 2017 is slechts € 40 miljoen gereserveerd voor ‘uitbreiding kraamverlof’ omdat het extra 
verlof naar verwachting op 1 juli 2017 van kracht wordt. Voor dat jaar is dus minder geld 
nodig dan voor latere jaren. 
 
Vraag 258 
Hoe wordt het geld voor de 'voorschoolse voorziening peuters' aangewend? Komt 
dit geld ten goede aan alle peuters? 
Antwoord 258 
Zie het antwoord op vraag 97. 
 
Vraag 259 
Waarom is er in 2016 slechts 10 miljoen beschikbaar voor de voorschoolse 
voorziening peuters? Welke maatregelen worden voorgesteld, met een zo 
langzaam ingroeipad? 
Antwoord 259 
Zie het antwoord op vraag 97. 
 
Vraag 260 
Waarom zijn de middelen voor de voorschoolse voorziening peuters, uitbreiding 
kraamverlof en beschut werk toegevoegd aan het artikel nominaal en onvoorzien 
en niet aan de betreffende beleidsartikelen? 
 Pagina 95 van 103
