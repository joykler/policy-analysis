Welke aanpassing van regels voor opdrachtgevers in de asbestbranche heeft de 
regering voor ogen en wanneer kan de Tweede Kamer een voorstel verwachten? 
 
Antwoord 71 
 
In de brief van 9 juli 2015 (Tweede Kamer, 25 883, nr. 254) over een 
Datum 
 
ketenaanpak voor gezond en veilig werken heeft de minister aangegeven 
 
voornemens te zijn in de regelgeving specifieke verplichtingen op te nemen voor Onze referentie 
2015-0000270922 
(professionele) opdrachtgevers van asbestverwijdering. Op basis van die 
 
verplichtingen kunnen opdrachtgevers worden gesanctioneerd. Daarbij wordt 
gedacht aan de volgende situaties:  
 het laten saneren zonder dat een (volledig) inventarisatierapport is opgesteld; 
 het laten saneren zonder dat het rapport aan de saneerder is gegeven; 
 het laten saneren door een niet-gecertificeerd bedrijf; 
 het laten uitvoeren van werk door werkenden die niet-gecertificeerd zijn; 
 het niet melden van de werkzaamheden aan de Inspectie SZW. 
Het gaat hier veelal om bestaande verplichtingen. Nieuw is dat naast de 
werkgever ook de opdrachtgever kan worden aangesproken als bepalingen niet 
worden nageleefd. Dit zal nog nader worden uitgewerkt. Een voorstel hierover kan 
worden verwacht in de loop van 2016.  
 
Vraag 72 
Welke aanpassing van de carcinogenenrichtlijn heeft de regering voor ogen en 
wanneer kan de Tweede Kamer een voorstel verwachten?  
Antwoord 72 
De minister van SZW heeft eurocommissaris Andor bij brief van 4 maart 2014 gewezen op 
de noodzaak tot het aanpassen van de carcinogenenrichtlijn. Het gaat vooral om het 
substantieel uitbreiden van het aantal grenswaarden onder de richtlijn (nu zijn dat er drie). Op 
15 juni heeft de minister aan eurocommissaris Thyssen een RIVM-rapportage ter beschikking 
gesteld met daarin een overzicht voor welke carcinogenen stoffen er grenswaarden kunnen 
worden opgesteld. Daarna is op 9 juli 2015 eurocommissaris Thyssen geïnformeerd over de 
opvatting van het ministerie dat bij een herziening van het Europese arboacquis het wenselijk 
is om meer gebruik te maken van doelregelgeving en om detailregelgeving te verminderen. 
Van de gelegenheid is toen gebruik gemaakt om nogmaals het belang van meer Europese 
grenswaarden voor carcinogenen stoffen onder de aandacht te brengen. 
Eurocommissaris Thyssen heeft bij brief van 30 juli 2015 aangegeven het belang van meer 
grenswaarden te onderschrijven en de richtlijn op korte termijn te willen uitbreiden door nog 
in de eerste helft van 2016 een voorstel te doen.  
De carcinogenenrichtlijn zelf is momenteel onderdeel van de lopende evaluatie van alle 
arborichtlijnen. Naar verwachting is die evaluatie in het tweede kwartaal van 2016 afgerond, 
en zal de Europese Commissie daarna met een voorstel komen voor aanpassing van het 
(mogelijk gehele) Europese arboacquis. De minister kan nu dan ook geen uitspraak doen over 
de eventuele herziening van het arboacquis. De minister gaat ervan uit dat de gedachten of 
voornemens van de Commissie hierover nog in 2016 bekend worden. De feitelijke uitvoering 
van een eventuele aanpassing van het arboacquis zal daarna plaatsvinden. 
 
Vraag 73 
Wordt de site www.gezondenveiligwerkt.nl goed bezocht, wordt er veel kennis 
gedeeld? 
 Klopt het ‘de regels voor opdrachtgevers in de bouw worden doorgelicht en 
mogelijk aangescherpt’? Hoezo worden deze aangescherpt en waar hangt dit 
‘mogelijk’ vanaf? Is er ook aandacht voor afschaffen van overbodige of niet 
effectieve regels? 
Komen er regels voor opdrachtgevers in de asbestverwijderingsbranche’ er zijn nu 
toch ook al regels, welke nieuwe regels komen er voor asbestverwijdering? Is er 
ook aandacht voor afschaffen van overbodige of niet effectieve regels? 
Antwoord 73 
 Pagina 41 van 103
