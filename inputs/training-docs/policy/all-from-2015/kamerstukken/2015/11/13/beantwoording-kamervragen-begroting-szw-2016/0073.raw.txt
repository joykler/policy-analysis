Vraag 184 
 
Klopt het dat er voor 2016 geen uitgaven voor repatriëring worden voorzien? 
 
Wanneer repatriëring onverhoopt toch noodzakelijk is, uit welk budget kan dat 
Datum 
 
dan worden bekostigd? 
 
Antwoord 184 Onze referentie 
2015-0000270922 
Ja. Uitgaven aan repatriëring doen zich voor in crisissituaties waarin de minister 
 
van Buitenlandse Zaken heeft besloten tot evacuatie van de in dat land wonende 
Nederlanders. Kenmerk van dit soort situaties is dat deze vooraf niet te voorzien 
zijn en in de meeste jaren ook niet aan de orde zijn. Daarom zijn hiervoor geen 
middelen gereserveerd. Wanneer op enig moment repatriëring aan de orde is, dan 
zal op dat moment worden bezien hoe deze uitgaven kunnen worden gedekt.  
 
Vraag 185 
Hoeveel geld wordt er in Caribisch Nederland besteed aan 
inkomensondersteuning? 
Antwoord 185 
In totaal wordt in 2016 € 27,4 miljoen besteed aan inkomensondersteuning in 
Caribisch Nederland. Dit bedrag komt tot stand door samentelling van de 
bedragen van diverse artikelen: 
artikel 2: uitkeringslasten Onderstand: €1.567.000; 
artikel 3: ongevallenverzekering Caribisch Nederland: €765.000; 
artikel 5: Cessantia-wet (werkloosheid) €100.000; 
artikel 6: ziekteverzekering Caribisch Nederland : €3.143.000; 
artikel 8: algemene ouderdomsverzekering Caribisch Nederland: €19.006.000; 
artikel 9: algemene weduwen- en wezenverzekering Caribisch Nederland: 
€1.083.000; 
artikel 10: kinderbijslag Caribisch Nederland: €1.740.000. 
Het hier genoemde bedrag op artikel 2 verschilt met het bedrag op de begroting 
van SZW omdat €2.256.000 hiervan geen inkomensondersteuning is, maar 
overgeboekt wordt naar het ministerie van BZK voor integrale projecten Caribisch 
Nederland.  
 
Vraag 186 
Kan een gedeeltelijke arbeidsongeschikte werknemer die persoonlijke 
ondersteuning nodig heeft in aanmerking komen voor een vergoeding wanneer 
deze voor zijn werk naar een andere locatie dan zijn vaste standplaats gaat in 
verband met bijscholing? Zo ja, hoe zien de regels er hieromtrent uit? 
Antwoord 186 
Op grond van artikel 35 van de Wet werk en inkomen naar arbeidsvermogen 
(WIA) en artikel 2:22 van de Wet arbeidsongeschiktheidsvoorziening 
jonggehandicapten (Wajong) is het UWV bevoegd om aan een persoon met een 
beperking persoonlijke ondersteuning te verlenen bij het verrichten van de aan 
die persoon opgedragen taken, indien die ondersteuning strekt tot behoud, herstel 
of bevordering van de mogelijkheid tot het verrichten van arbeid, en een 
compensatie vormt voor zijn beperkingen. 
Vervolgens zijn in artikel 18 van het Reïntegratiebesluit hierover nadere 
voorwaarden opgenomen. Ten slotte is er de Beleidsregel UWV Protocol Jobcoach.  
In artikel 18 van het Reïntegratiebesluit is bepaald dat de ondersteuning slechts 
wordt verleend indien deze bestaat uit een individueel trainings- of 
inwerkprogramma en een systematische begeleiding van die persoon, gericht op 
het kunnen uitvoeren van de hem opgedragen taken. Een bijscholing richt zich 
over het algemeen op het goed kunnen vervullen van taken in het kader van een 
functie. Derhalve is persoonlijke ondersteuning in het kader van een bijscholing 
 Pagina 73 van 103
