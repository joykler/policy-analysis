de mobiliteit van mensen niet wordt geremd en zij continu gestimuleerd worden 
om hun vaardigheden op peil te houden. Met de WWZ zijn belangrijke stappen in 
 
de modernisering van onze arbeidsmarktinstituties gezet. Binnen dit kader 
 
moeten werkgevers en werknemers nu samen dit onderwerp oppakken. Zoals de 
Datum 
 
beleidsagenda aangeeft bouwen werkgevers en werknemers in een goede 
 
arbeidsrelatie samen iets op, in het besef dat investeren in elkaar in ieders belang Onze referentie 
2015-0000270922 
is. Werknemers in tijdelijke contracten zouden zicht moeten hebben op een vaster 
 
dienstverband en toegang moeten hebben tot scholing, terwijl het voor 
werknemers in vaste dienst vanzelfsprekender moeten zijn om zich, samen met 
werkgevers, blijvend te oriënteren op duurzame inzetbaarheid. Op deze manier 
wordt menselijk kapitaal ten volle benut. 
 
Vraag 49 
In hoeverre heeft de regering ook de beschikking over onderzoeken die aangeven 
waarom werkgevers eerder geneigd zijn tot het geven van een tijdelijk contract 
dan tot het geven van een vast contract en zo ja, waarom besteed hij daar in de 
beleidsagenda geen aandacht aan, terwijl een goed arbeidsmarktbeleid toch 
inzicht in zowel vraag- als aanbodkant vereist? 
Antwoord 49 
Het kabinet heeft aandacht voor zowel de vraag- als de aanbodkant van de 
arbeidsmarkt. Het kabinet wordt in de gedachtevorming daarover mede 
ondersteund door onderzoeken. Zo heeft het kabinet in 2014 het Ecorys-rapport 
‘Contractvormen en motieven van werkgevers en werknemers’ naar de Tweede 
Kamer gezonden (Tweede Kamer, 33 818, nr. 6). Uit dit onderzoek blijkt dat 
werkgevers vooral voor tijdelijke contracten kiezen vanwege de volatiliteit en 
vanuit wervingsoogpunt. Vaste contracten worden vooral gegeven vanwege de 
kwaliteit van personeel en in mindere mate om de beschikbaarheid van personeel 
te garanderen. Dit onderzoek gaat niet in op de vraag waarom werkgevers eerder 
een tijdelijk contract geven dan een vast contract, of vice versa. Dit komt overeen 
met de conclusie uit een SEO-onderzoek uit 2010 (‘Langdurig verblijf in de 
flexibele schil van de arbeidsmarkt’) dat op basis van wetenschappelijke literatuur 
ook concludeert dat de keuze van werkgevers voor tijdelijke contracten wordt 
ingegeven door de volatiliteit.  
Onderzoek is een van de bronnen die behulpzaam is bij beleidsvorming. Uiteraard 
heeft het kabinet ook regelmatig contact met werkgevers en 
werkgeversorganisaties en neemt het hun opvattingen uiterst serieus, zoals het 
kabinet ook gesprekken voert met vertegenwoordigers van werknemers. Het is 
dan ook goed dat de werkgeversorganisaties samen met de vakbonden en het 
kabinet het Sociaal Akkoord hebben gesloten, dat de basis is voor het huidige 
arbeidsmarktbeleid.  
 
Vraag 50 
Hoe vordert het overleg met de sociale partners om ook werknemers met een 
tijdelijk contract toegang te geven tot de scholingsmiddelen in de O&O-fondsen, 
ten einde perspectief en recht op ontplooiing te bieden aan medewerkers met een 
flexibel contract? 
Antwoord 50 
De Stichting van de Arbeid heeft op 26 juni 2015 de ‘Rapportage stand van zaken 
betreffende scholing van flexibele werknemers’ naar de minister gestuurd. Deze brief gaat 
over afspraken in het sociaal akkoord betreffende intersectorale samenwerking tussen O&O-
fondsen en de toegang van flexwerkers en zzp’ers tot de faciliteiten van O&O-fondsen. In de 
brief meldt de Stichting dat er sprake is van een geleidelijke vernieuwing en verandering 
binnen O&O-fondsen, maar dat er nog veel te winnen is op deze thema’s. De Stichting laat 
weten de sectoren te blijven aansporen de positieve ontwikkelingen voort te zetten. Op 23 
september jl. heeft de minister van SZW met sociale partners over deze brief gesproken. 
 Pagina 31 van 103
