aan een pensioen dat meer aansluit op de individuele kenmerken van de 
deelnemer via maatwerk of keuzevrijheid. 
 
 
 
Vraag 94 
Datum 
 
Kan de regering cijfermatig onderbouwen waarom het verlengen van de 
 
23
aanmeldtermijn voor zelfstandigen voor de vrijwillige WIA-verzekering naar Onze referentie 
2015-0000270922 
schatting 60 miljoen euro zou kosten? 
 
Antwoord 94 
De raming van € 60 miljoen hoort bij de door uw Kamer aangenomen motie Van 
Weyenberg (Tweede Kamer, 29 544, nr. 628). Deze motie verzoekt de regering 
de aanmeldtermijn voor de vrijwillige verzekering bij het UWV te verlengen tot ten 
minste 26 weken.  
Startende zelfstandigen kunnen zich in het huidige systeem binnen 13 weken 
nadat hun verplichte werknemersverzekering is geëindigd vrijwillig bij het UWV 
verzekeren voor de ZW en/of de Wet WIA. Deze vrijwillige verzekering kent een 
acceptatieplicht voor het UWV, waardoor met name slechte risico’s zich 
verzekeren. Dit komt bijvoorbeeld tot uitdrukking in het premiepercentage van de 
vrijwillige ZW-verzekering. Dit premiepercentage bedraagt in 2015 9,5% 
(http://www.uwv.nl/overuwv/Images/vrijwillige_verzekering_2015.pdf) terwijl het 
gemiddelde ziekteverzuimpercentage in Nederland 3,97% is (TNO, nationale 
enquête arbeidsomstandigheden 2013).  
Als uitvoering wordt gegeven aan de motie Van Weyenberg wordt de 
aanmeldtermijn verlengd van 13 tot 26 weken. Voor mensen die tijdens de 13 
weken extra aanmeldtermijn ziek of arbeidsongeschikt raken , is het erg 
aantrekkelijk zich alsnog te verzekeren in deze periode. Zij zullen immers eerst 
een ZW-uitkering krijgen en vervolgens na 2 jaar eventueel een WIA-uitkering. 
Rekening houdend met de gemiddelde kans op arbeidsongeschiktheid in een jaar, 
is de inschatting dat zo’n 160 personen per jaar arbeidsongeschikt raken in de 
periode tussen 13 en 26 weken nadat voor hen de verplichte verzekering is 
geëindigd. In de raming wordt er van uitgegaan dat zij zich allemaal vrijwillig 
verzekeren vanwege het grote financiële belang. Dit betekent dat jaarlijks 
ongeveer 160 mensen extra de WIA in zullen stromen. 
Omdat de gemiddelde WIA-duur naar verwachting 13 jaar betreft, lopen de 
kosten ook bij een beperkte jaarlijkse extra WIA-instroom al hard op. De totale 
extra WIA-uitgaven bedragen ca. € 40 miljoen structureel. De Ziektewetkosten 
schatten we iets lager in. Hier geldt dat de ZW-uitkering maximaal 2 jaar duurt. 
De ZW-uitkering is echter wel hoger dan de gemiddelde WIA-uitkering. Bovendien 
geldt dat niet iedereen die recht heeft op een ZW-uitkering doorstroomt naar de 
WIA. De totale extra ZW-uitgaven bedragen ca. € 20 miljoen structureel.  
De totale extra uitgaven bij het uitvoeren van genoemde motie bedragen 
zodoende ca. € 60 miljoen structureel.  
Tegenover de kosten staan geen directe extra premie-inkomsten omdat vrijwillig 
verzekerden die arbeidsongeschikt zijn en recht hebben op een uitkering, geen 
premies betalen. 
De verwachting is niet dat, door uitbreiding van de aanmeldtermijn, veel extra 
zelfstandigen die nog niet ziek of arbeidsongeschikt zijn zich verzekeren bij het 
UWV. Uit onderzoek van Panteia (2014) blijkt dat van de zelfstandigen die bekend 
zijn met de vrijwillige verzekering slechts 13% aangeeft zich niet te hebben 
verzekerd bij het UWV omdat de aanmeldtermijn te kort was. 
 
Vraag 95 
                                                
23
 WIA: Wet werk en inkomen naar arbeidsvermogen 
 Pagina 50 van 103
