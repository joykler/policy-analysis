dat naar voren komt in tabel B.3.2.? Is het waar dat de koopkracht voor de 
betreffende groep gepensioneerden dus ook nog veel negatiever kan uitvallen, 
 
dan de tabel veronderstelt? 
 
Antwoord 275 
Datum 
 
De mediane koopkrachtontwikkeling voor gepensioneerden is volgend jaar 0,2%. 
 
Circa 62% van de gepensioneerden gaat er volgend jaar op vooruit. 39% van de Onze referentie 
2015-0000270922 
gepensioneerden ondervindt volgend jaar een neutraal tot negatieve 
 
koopkrachtontwikkeling. Voor een kleine groep gepensioneerden (1%) kan dit 
effect oplopen naar een koopkrachtverlies van 5% of meer. Dit komt door het 
afschaffen van de ouderentoeslag in box 3 waardoor een beperkte groep ouderen 
hun recht op zorg- of huurtoeslag verliest.  
De afgelopen jaren zijn diverse regelingen gedecentraliseerd en onder de hoede 
van gemeenten terechtgekomen. Gemeenten staan dichter bij de burgers en zijn 
zodoende beter in staat maatwerk te leveren en zorg op maat te bieden. De 
huishoudelijke hulptoelage is hier een voorbeeld van.   
De verlening van zorg en eventuele kosten daarvoor worden (los van de nominale 
premie en het gemiddelde eigen risico) per definitie niet meegenomen in de 
koopkrachtberekeningen. 
 
Vraag 276 
Is de regering bereid een stapelingsmonitor te presenteren, die een vollediger 
beeld geeft van de te verwachten koopkrachteffecten als gevolg van samenloop 
van beleidsmaatregelen van de overheid? Zo niet, waarom niet? 
 
 
Antwoord 276 
De meest recente stapelingsmonitor is opgenomen in de begroting 2015. Met de 
stapelingsmonitor werd onderzocht hoeveel huishoudens te maken zouden krijgen 
met maatregelen die niet in het koopkrachtbeeld worden meegenomen zoals 
bijvoorbeeld de wijzigingen in de Wmo en de AWBZ-voorzieningen vanuit de 
hervorming langdurige zorg, de invoering van de Participatiewet en de 
decentralisatie van de jeugdzorg. Hierbij is gekeken naar degenen die in 2011 
gebruik maakten van deze regelingen (ex ante). De stapelingsmonitor beschrijft 
dus in feite het eindbeeld voor 2018. Omdat de maatregelen niet in belangrijke 
mate zijn gewijzigd, verandert het beeld niet meer. Voor de uitkomsten zij 
daarom verwezen naar de stapelingsmonitor in de begroting van 2015. 
 
Vraag 277 
Hoeveel huishoudens hebben te maken met respectievelijk de werkloosheidsval, 
de herintredersval en de deeltijdval? 
Antwoord 277 
In de SZW-begroting van 2016 is een duidelijke vooruitgang te zien wat betreft de 
werkloosheidsval, de herintredersval en de deeltijdval (zie blz. 150 en 151). Het 
kabinet is van mening dat werk moet lonen en heeft daarom oog voor de 
huishoudens die hiermee te maken krijgen. Aangezien gebruik wordt gemaakt van 
statische koopkrachtgegevens is het niet mogelijk te voorspellen hoeveel mensen 
of huishoudens hiermee te maken krijgen. 
 
Vraag 278 
Hoeveel bedraagt de deeltijdval wanneer er wordt uitgegaan van een huishouden 
met 2 kinderen tussen 0 en 4 jaar die 3 hele dagen gebruik maken van de 
kinderopvang? 
Antwoord 278 
 Pagina 101 van 103
