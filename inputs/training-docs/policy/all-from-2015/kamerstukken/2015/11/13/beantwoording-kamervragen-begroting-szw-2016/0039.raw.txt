Is het waar dat de koopkrachtreparatie voor gepensioneerden naar verhouding 
veel minder compensatie biedt voor in de afgelopen jaren opgelopen 
 
koopkrachtverlies, dan het koopkrachtherstel dat werkenden tegemoet kunnen 
 
zien als gevolg van de voorgenomen lastenverlichting? Kan de nu verwachte 
Datum 
 
koopkrachtontwikkeling voor 2016 en volgende jaren voor werkenden en 
 
gepensioneerden als ‘evenwichtig’ worden gezien? Kan dit gemotiveerd worden en Onze referentie 
2015-0000270922 
cijfermatig onderbouwt? 
 
Antwoord 64 
Zoals ook in het antwoord op vraag 63 aangegeven gaan werkenden met 
vergelijkbare inkomens er in 2016 meer op vooruit dan ouderen. Dat komt 
doordat de € 5 miljard lastenverlichting is ingezet om de lasten op arbeid te 
verlagen en de arbeidsmarkt zo beter te laten functioneren. Daarbij streeft het 
kabinet steeds naar een evenwichtige inkomensontwikkeling. Omdat niet iedereen 
nu al kan profiteren van het economische herstel, repareert het kabinet de 
koopkracht voor ouderen en uitkeringsgerechtigden in 2016. De achterblijvende 
koopkrachtontwikkeling van ouderen in eerdere jaren is vooral veroorzaakt door 
de achterblijvende pensioenindexatie. Dit raakt niet alleen ouderen, maar verlaagt 
ook de pensioenaanspraken van werkenden, al is dit niet zichtbaar in de 
koopkrachtplaatjes. 
 
Vraag 65 
Hoeveel extra banen verwacht de regering te creëren door de lastenverlichting, 
zoals voorgesteld in het belastingplan? 
Antwoord 65 
Het CPB heeft in de MEV doorgerekend dat door het belastingplan de structurele 
werkgelegenheid toeneemt in 2016 met 28.000 arbeidsjaren (0,4%) omdat meer 
mensen zich aanbieden op de arbeidsmarkt. Dit effect stijgt naar 35.000 
arbeidsjaren (0,5%) nadat de LIV per 2017 wordt geïntroduceerd. 
 
Vraag 66 
Geldt het LIV ook voor werkgevers die al mensen in dienst hebben tussen 100% 
en 120% van het minimumloon? 
Antwoord 66 
Ja. Het LIV is zowel bedoeld voor nieuwe dienstverbanden als voor bestaande 
dienstverbanden voor werknemers die een loon verdienen tussen 100% en 120% 
van het minimumloon en bovendien minimaal 1248 uren per jaar hebben 
gewerkt. 
 
Vraag 67 
Wanneer kan de Tweede Kamer het wetsvoorstel waardoor payrollers dezelfde 
rechten krijgen als werknemers verwachten? En zal er door deze wet geen enkel 
verschil in arbeidsvoorwaarden meer bestaan? 
Antwoord 67 
Het streven is erop gericht het wetsvoorstel ter uitvoering van de motie Hamer 
(Tweede Kamer, 33 818, nr. 43) in het eerste kwartaal van 2016 bij uw Kamer in 
te dienen. Het kabinet loopt niet vooruit op de inhoud van het wetsvoorstel. 
 
Vraag 68 
Hoeveel nieuwe banen hebben de sectorplannen tot op heden opgeleverd en ziet 
de regering mogelijkheden om met de 182 miljoen euro die voor 2016 
beschikbaar is maatregelen te nemen die tot nieuwe banen leiden? 
Antwoord 68 
De € 182 miljoen die voor 2016 begroot is betreft voor het overgrote deel reeds 
aangegane verplichtingen in het kader van beschikte sectorplannen.  
 Pagina 39 van 103
