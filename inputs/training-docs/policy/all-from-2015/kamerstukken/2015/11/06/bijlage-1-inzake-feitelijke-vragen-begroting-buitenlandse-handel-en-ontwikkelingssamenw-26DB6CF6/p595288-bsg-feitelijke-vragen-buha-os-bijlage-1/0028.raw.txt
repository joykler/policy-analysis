daadwerkelijke inzet van Nederland op de minst-ontwikkelde landen was in 2013
0,25% en in 2014 0,24% van het BNI.
58 Hoe geeft u uw voornemen om bij te dragen aan uitbanning van extreme armoede 11
vorm binnen uw ministerie? Wat doet u om te voorkomen dat gemarginaliseerde
groepen –die tot op heden niet of nauwelijks bereikt werden- wel bereikt worden? Hoe
borgt u de aandacht voor inclusie van deze groepen binnen alle BuHa-OS-
programma’s binnen uw ministerie?
Antwoord:
De Kamerbrief Inclusieve Ontwikkeling in de Nederlandse programma’s en projecten
die het kabinet op 28 september jl naar uw Kamer stuurde analyseert de uitdagingen
bij de uitbanning van extreme armoede, met name de toegenomen ongelijkheid en
hardnekkige uitsluiting van mensen van deelname in de economie, politiek en
samenleving. De brief noemt vijf internationaal erkende strategieën om extreme
armoede en grote ongelijkheid tegen te gaan: scheppen van werk, ontwikkelen van
menselijk en fysiek kapitaal, tegengaan van uitsluiting en discriminatie, herverdeling
via belastingen en overdrachten en de opbouw van inclusieve instituties. De brief geeft
tal van voorbeelden hoe Nederland reeds op al deze strategieën substantieel
bijdraagt. Toch wil het kabinet extra inzetten, gezien de hoge ambities van de 2030
agenda voor duurzame ontwikkeling. Die extra inzet gebeurt in de vorm van een
actieplan van 20 punten. Deze 20 punten richten zich op het inbouwen van aandacht
voor inclusief beleid binnen programma’s als FLOW (Funding Leadership and
Opportunities for Women), Dutch Good Growth Fund, Samenspraak en Tegenspraak
en de nieuwe SRGR-programma’s. Daarnaast worden specifieke initiatieven
genomen op het gebied van werkgelegenheid, toegang tot betaalbare medicijnen,
verzekeringen en vangnetten voor kwetsbare groepen. Nederland gaat ook de dialoog
met overheden in partnerlanden intensiveren om te bereiken dat zij sterker inzetten op
het bereiken van de armste groepen. Tenslotte zal Nederland multilateraal bepleiten dat
de grote programma’s van gespecialiseerde VN-instellingen en de EU sterker
investeren in de armste en moeilijk bereikbare groepen.
59 12
Welke actie onderneemt u ten aanzien van de risicosectoren waar geen IMVO-
convenant tot stand komt en ten aanzien van bedrijven die zich niet aansluiten bij een
convenant in hun sector?
Antwoord:
Met alle in de KPMG ‘MVO sectorrisicoanalyse’ genoemde sectoren wordt de
discussie gevoerd. Een aantal brancheorganisaties, waarvan één niet in de analyse
wordt genoemd, heeft expliciet kenbaar gemaakt te streven naar een IMVO-convenant
en bij een aantal andere wordt dat in de komende maanden verwacht. Zoals is
toegezegd zal op driekwart van het traject, rond de zomer van 2016, de stand van zaken
aan de Kamer geschetst worden en wordt gekeken of verdere actie nodig is.
Het afsluiten van sectorconvenanten gebeurt zoveel mogelijk via brancheorganisaties.
Hiermee is de grootst mogelijke groep bedrijven in een sector betrokken. De
brancheorganisaties zijn in nauwe samenwerking met de SER ook ondersteund in
verdere kennisontwikkeling over het aanpakken van risico’s in hun sector. Hiermee
kunnen zij hun leden betrekken bij IMVO in de sector en de totstandkoming van een
convenant.
60 12 12
U zet erop in om ‘nieuwe, innovatieve vormen van financiering om meer privaat geld
aan te trekken’ via samenwerking met ontwikkelingsbanken. Kunt u hier een nadere
toelichting op geven met daarin voorbeelden van innovatieve vormen van financiering,
de ontwikkelingsbanken die u op het oog heeft en de sectoren waarin al privaat geld
wordt gemobiliseerd?
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 28/84
