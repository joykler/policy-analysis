Nederland-ECPAT Nederland en Stichting Interkerkelijke Organisatie voor
Ontwikkelingssamenwerking ICCO Cooperation.
Binnen het beleidsartikel 03.02 levert Nederland via het Funding Leadership and
Opportunites for Women (FLOW) een niet geoormerkte bijdrage aan de uitbanning
van geweld tegen vrouwen en meisjes in brede zin.
197 Waar wordt de extra 30 miljoen euro binnen 03.01 aan besteed? 47
Antwoord:
Deze EUR 30 miljoen wordt besteed aan:
 een lichte verhoging van het totaal aan subsidiebedragen aan NGO’s;
 een lichte verhoging van fondsen voor ambassadeprogramma’s in SRGR
partnerlanden (om een eerdere terugval van het aandeel van decentrale
programma’s op SRGR inclusief hiv/aids in partnerlanden op te vangen.);
 dekking van enkele betalingen die door budgettaire krapte niet in 2015 kunnen
plaatsvinden en moeten worden doorgeschoven naar 2016;
 dekking van eindbetalingen op aflopende subsidies, die samenvallen met eerste
betalingen op nieuwe subsidies;
 dekking van een deel van de bijdrage aan GAVI.
198 Kunt u toelichten waaruit het begrote bedrag voor Versterkt Maatschappelijk 47
Middenveld (3.3) is opgebouwd?
Antwoord:
Het onder beleidsartikel 03.03 begrote bedrag voor het Versterkt Maatschappelijk
Middenveld bestaat grotendeels uit de bijdragen aan het nieuwe beleidskader
Samenspraak en Tegenspraak waarbinnen de Strategische Partnerschappen, het
Accountability fund en het VOICE fund vallen. Daarnaast is onder dit beleidsartikel
budget gereserveerd voor de laatste betalingen aan uitvoerders van het MFS II
programma. Ten slotte vallen de onder dit artikel aflopende instrumenten van het
vakbondsmedefinancieringsprogramma VMP, NCDO, SNV en de Twinningsfaciliteit
Suriname.
199 47
Kunt u toelichten waaruit het begrote bedrag voor Strategische partnerschappen (3.3)
is opgebouwd?
Antwoord:
Het onder beleidsartikel 03.03 begrote bedrag voor Strategische Partnerschappen in het
kader van ‘Samenspraak en Tegenspraak’ bestaat uit de bijdragen aan de 25
Strategische Partnerschappen, het Accountability fonds, het VOICE fonds en de laatste
betalingen aan uitvoerders van het MFS II programma.
200 In september is een evaluatie gepresenteerd over het MFS-2. U heeft toegezegd met 47
een reactie te komen. Wanneer kan de Kamer deze reactie tegemoet zien?
Antwoord:
De Kamer kan in november 2015 de reactie op de evaluatie van het MFS II tegemoet
zien.
201 47
Bent u bereid een impactanalyse te maken van de exacte gevolgen van de
bezuinigingen op het maatschappelijk middenveld?
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 71/84
