niet alleen de fondsen uit het Europees Ontwikkelingsfonds maar alle EU
ontwikkelingsgelden.
Uit het rapport bleek dat de gevolgen van de nieuwe begrotingssteunrichtlijnen
duidelijk zichtbaar zijn. De nieuwe richtlijnen waren mede het resultaat van de
Nederlandse inzet voor een striktere, meer politieke benadering voor het verstrekken
van begrotingssteun door de EU. Aan het eind van 2013 was EUR 10,8 miljard
gecommitteerd aan 256 begrotingssteunprogramma’s in 84 landen. Hiervan was 13
procent ABS, waarvan 5 procent via nieuwe Good Governance and Development
Contracts (de overige algemene begrotingssteun dateert van vóór de nieuwe
richtlijnen). Daarnaast was 83 procent SBS en 4 procent stabiliteitssteun via State
Building Contracts (SBCs). Hiermee is een duidelijke verschuiving van ABS naar SBS
waar te nemen, zoals op grond van de nieuwe richtlijnen te verwachten was en door
het kabinet als wenselijk wordt beschouwd. Begrotingssteun is en blijft een belangrijk
instrument voor de EU. Hoewel de uitgaven in 2013 zijn gedaald ten opzichte van
eerdere jaren, is het aandeel begrotingssteun van de totale ODA-uitgaven van de EU
nagenoeg gelijk gebleven: 22 procent. Het kabinet blijft van mening dat EU-
begrotingssteun alleen effectief kan zijn als deze vergezeld gaat van een stevige
dialoog en concrete maatregelen om risico’s te beperken. Dan kan de EU impact
hebben. Nederland zal er daarom op blijven toezien dat de opportuniteit van EU-
begrotingssteun in zijn politieke context wordt beoordeeld en dat de criteria worden
nageleefd. In november 2015 zal de Europese Commissie een nieuw jaarlijks rapport
over de uitgaven van het Europees Ontwikkelingsfonds presenteren. Zodra dit rapport
gepubliceerd is, zal ik uw Kamer hierover informeren.
87 Hoeveel geld gaat er komend jaar naar het Initiatief Duurzame Handel (IDH), en op 29 39
welke wijze en aan welke projecten wordt dat uitgegeven?
Antwoord:
De Nederlandse bijdrage aan IDH komt in 2016 uit op EUR 26,7 miljoen. IDH heeft
verschillende budgetlijnen, te weten: programma’s direct gericht op
ketenverduurzaming, studie en onderzoek naar succesvolle business cases en de
verbetering van dienstverlening en organisatiekosten (4% overhead).
In 2016 investeert IDH in verduurzaming van 11 sectoren (thee, katoen, koffie,
tropisch hout, cacao, soja, palmolie, vers & ingrediënten (o.a. bloemen, groente, fruit,
specerijen), aquacultuur, pulp & papier, en textiel). Daarnaast heeft IDH cross-
sectorale programma’s op het gebied van innovatieve financiering en duurzame
landschappen. In de sectoren tin, elektronica en natuursteen wordt gewerkt aan een
exit voor IDH in 2016.
IDH brengt publieke en private partijen bij elkaar om te werken aan schaalbare
oplossingen voor duurzaamheidsuitdagingen die door de private sector kunnen worden
geïncorporeerd. IDH beschikt over een uitgebreid netwerk binnen het bedrijfsleven en
maatschappelijk middenveld.
Voor de periode 2016-2020 heeft IDH een viertal impactdoelen gesteld. De projecten
die in eerdergenoemde programma’s worden gefinancierd, dienen hieraan bij te
dragen.
* In de thee, koffie, cacao, katoen en vers & ingrediënten programma’s, wil IDH een
verbetering leveren aan zogenaamde ‘smallholder inclusion’, door kleine boeren te
helpen een agrarisch familiebedrijf te ontwikkelen. IDH verkent effectievere
aanpakken om productiviteit te bevorderen en leefomstandigheden te verbeteren.
Gendergelijkheid, voornamelijk in rurale gebieden, speelt hierbij een belangrijke rol.
In koffie en cacao in het bijzonder wordt gefocust op de rol van de vrouw voor het
verbeteren van de financiële omstandigheden van het gezin.
* IDH heeft als doel ontbossing te mitigeren en te reduceren in relatie tot de
uitbreiding van grondstofketens als palmolie, pulp & papier, soja, tropisch hout, thee
en cacao. IDH ondersteunt de sector bij het ontwikkelen van ontbossingsvrije
grondstofketens in lijn met het Initiative for Sustainable Landscapes (ISLA).
* In de thee, katoen, textiel en vers & ingrediënten sectoren werkt IDH met de
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 39/84
