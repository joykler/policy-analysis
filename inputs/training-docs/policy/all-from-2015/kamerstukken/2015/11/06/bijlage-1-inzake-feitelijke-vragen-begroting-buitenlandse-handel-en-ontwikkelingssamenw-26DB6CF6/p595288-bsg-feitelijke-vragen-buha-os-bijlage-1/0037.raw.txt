Antwoord:
De EUR 18 miljoen eindejaarsmarge wordt in 2017 ingezet omdat de
liquiditeitsbehoefte pas vanaf 2017 ontstaat.
Zie in dit verband het antwoord op vraag 115 waarin een toelichting is opgenomen op
het budget en een mogelijke aanpassing van het kasritme in de meerjarenbegroting is
opgenomen.
82 19
Hoe verhoudt het gestelde in de voetnoot onder de tabel Meerjarenplanning
beleidsdoorlichtingen zich tot hetgeen u aan de Kamer heeft gemeld in uw brief van 12
april 2013 (Kamerstuk 31271, nr.10)? Wat is de reden dat het inhoudelijk tot nu toe
niet mogelijk is gebleken om beleidsdoorlichtingen van één geheel beleidsartikel uit te
voeren?
Antwoord:
Een beleidsdoorlichting bestrijkt in principe een heel beleidsartikel, maar kan ook een
substantieel en samenhangend deel van een beleidsartikel omvatten. In de genoemde
brief van 12 april 2013 heb ik aangegeven dat de inspectie het beleid op het niveau van
substantiële en samenhangende delen van een beleidsartikel ofwel beleidsdoelstelling
doorlicht wanneer het begrotingsartikel te heterogeen is qua beleidsdoelstellingen en
instrumenten. Bij een doorlichting op artikelniveau dreigt dan het gevaar dat door een
te hoog abstractieniveau conclusies algemeen blijven, niet getoetst kunnen worden en
nauwelijks handvatten bevatten voor beter beleid. In die gevallen doet een doorlichting
op artikelniveau geen recht aan de verantwoordingsfunctie, terwijl het ook lastig zal
zijn om lessen te trekken uit de beleidsdoorlichting.
83 Kunt u een toelichting geven op de extra middelen die in 2015 zijn vrijgemaakt voor 19
opvang in de regio? Worden deze extra middelen gevonden door verhogingen van het
budget uit komende jaren naar dit jaar te halen? In hoeverre neemt de minister hiermee
een risico voor komende jaren?
Antwoord:
In 2015 is EUR 110 miljoen extra beschikbaar gesteld voor opvang in de regio. Deze
middelen zijn gevonden door groei van de ODA-begroting in 2016 en 2020, als gevolg
van hogere ramingen van de BNI-groei in deze jaren, naar voren te halen. Voor 2016
en 2020 zijn als gevolg van deze kasschuif minder middelen beschikbaar binnen de
ODA-begroting.
84 Hoe groot zijn de reserves van de onderdelen 1. (RVO nl) en 3. (Atradius)? 22 23
Antwoord:
De stand van de begrotingsreserve voor de onderdelen 1 (Investeren NL MKB,
uitgevoerd door RVO.nl) en 3 (Exporteren NL MKN, uitgevoerd door Atradius DSB)
bedraagt per oktober 2015 EUR 17 miljoen.
85 Hoe wordt gewaarborgd dat Nederlands overheidsgeld niet direct of indirect bijdraagt 23
aan schendingen van milieu- en mensenrechten (via bijvoorbeeld FMO of
Exportkredietverzekeringen)?
Antwoord:
In het algemeen gelden de OESO-richtlijnen voor alle door ons ondersteunde,
verzekerde en/of gefinancierde projecten als maatgevend. Nederlandse bedrijven die
meegaan op een handelsmissie zijn verplicht te onderschrijven dat zij op de hoogte zijn
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 37/84
