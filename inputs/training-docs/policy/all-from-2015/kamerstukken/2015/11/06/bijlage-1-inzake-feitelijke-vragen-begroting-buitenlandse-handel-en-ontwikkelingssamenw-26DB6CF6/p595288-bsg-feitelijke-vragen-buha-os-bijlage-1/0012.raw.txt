worden gemonitord op het behalen van de VN-doelstelling van 0,15-0,20% BNP voor MOLs.
Daarnaast zet Nederland zich in om de inspanningen richting Minst Ontwikkelde Landen
beter in kaart te brengen. Nederland bepleit ook de herziening van de DAC-lijst van ODA
ontvangende landen, wat het rapporteren van activiteiten in met name hogere midden-
inkomenslanden zal moeten beperken (zie ook antwoord vraag 56). Aanpassing van de ODA-
definitie zal in deze kabinetsperiode geen budgettaire consequenties hebben. Tijdens de High
Level Meeting begin 2016 zal de voortgang van de modernisering op de agenda staan. Het is
de Nederlandse inzet om de modernisering van ODA tijdens deze HLM zoveel mogelijk af te
ronden.
In opdracht van de High Level Meeting werkt het DAC-secretariaat tevens aan de
ontwikkeling van een bredere, meer omvattende definitie voor de financieringsstroom naar
ontwikkelingslanden onder de werktitel Total Official Support for Sustainable Development
(TOSSD). Deze zal onder meer de niet-primair ontwikkelingsgerichte garanties en leningen
van de overheid aan de private sector en inzet op global public goods moeten omvatten.
Nederland moedigt het DAC aan snel voortgang te boeken in de ontwikkeling van deze meer
omvattende definitie. De ontwikkeling van deze bredere definitie mag de modernisering van
ODA niet belemmeren.
9 Kunt u aangeven wat de gevolgen zijn van het amendement-De Caluwé en Sjoerdsma 0
(34000-XVII-40) voor deze begroting?
Antwoord:
Dit amendement is eind vorig jaar ingediend en aangenomen met het doel de bijdragen
aan rechtsstaatontwikkeling, wederopbouw, vredesopbouw, versterkte legitimiteit van
democratische structuren en tegengaan van corruptie (artikel 4.3) met EUR 4 miljoen
te verhogen ten behoeve van de fragiele statenaanpak. Het betreft een eenmalige
verhoging van EUR 4 miljoen van subartikel 4.3 voor het begrotingsjaar 2015. Het
betreffende amendement heeft dus geen betrekking op de begroting voor het jaar 2016.
10 Kunt u een overzicht geven van de financiële toezeggingen die zijn gedaan op de 0
Financiering voor Ontwikkeling Conferentie in Addis Abeba en de top over de
Duurzame Ontwikkelingsdoelen in New York?
Antwoord:
De conferentie in Addis Abeba was geen pledging-conferentie waar financiële
bijdragen zijn toegezegd voor het realiseren van de nieuwe agenda. In Addis is een
mondiale aanpak afgesproken over de inzet van diverse financiële stromen,
beleidsmaatregelen en partnerschappen om te werken aan een duurzame toekomst en
een wereld zonder armoede. In het verslag van de Financiering voor Ontwikkeling-
conferentie (Kamerstuk 32 605 nr. 171) staat een kort overzicht van de afspraken die
er zijn gemaakt en van de Nederlandse betrokkenheid bij de lancering van een drietal
initiatieven. Nederland lanceerde bijvoorbeeld samen met 17 andere donorlanden, 11
ontwikkelingslanden, 7 internationale organisaties en the Gates Foundation het Addis
Tax Initiative voor meer technische assistentie ter versterking van belastingbeleid en
belastingdiensten in ontwikkelingslanden. Het gaat om een gezamenlijke verdubbeling
van de daarvoor beschikbare middelen, te bereiken in 2020. De andere twee
initiatieven zijn het Sustainable Development Investment Partnership
(SDIP)/Convergence en het Water Banks Initiative.
11 Op welke wijze houdt u rekening met een toename van het aantal migranten en 0
vluchtelingen naar Nederland in 2016? Welke mogelijke gevolgen heeft dit voor de
begroting en waar in de begroting denkt u ruimte te vinden om eventuele gaten op te
vangen?
Antwoord:
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 12/84
