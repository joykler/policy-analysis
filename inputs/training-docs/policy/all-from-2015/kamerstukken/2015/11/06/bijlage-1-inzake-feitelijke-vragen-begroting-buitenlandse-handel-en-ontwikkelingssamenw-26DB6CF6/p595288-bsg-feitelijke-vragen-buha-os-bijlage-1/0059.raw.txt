menstruatie.
De inzet op vrouwen en meisjes loopt als een rode draad door drinkwater, sanitatie en
hygiëne (WASH) programma’s. Niet alleen omdat zij onevenredig benadeeld worden
door afwezigheid van goede voorzieningen, maar ook omdat zij vaak een sleutelrol
hebben in hun gemeenschap bij het promoten van goed hygiënisch gedrag. De effecten
op meisjes komen goed tot uiting in sanitatieprogramma’s. In 2014 kregen dankzij
Nederlandse ondersteuning 1.6 miljoen vrouwen en meisjes toegang tot sanitatie thuis.
234.000 meisjes kregen toegang tot sanitatie op school. Een studie in Bangladesh
(BRAC programma) toonde aan dat hierdoor het schoolverzuim van meisjes met 11%
af is genomen.
In een toenemend aantal school sanitatieprogramma’s worden de behoeften van
leerlingen met een beperking meegenomen bij het ontwerp.
161 Kunt u aangeven wat in 2016 uw plannen zijn rondom de prioriteit “ voeding van 42
kwetsbare groepen” binnen het voedselzekerheidsbeleid? Kunt u hierbij in het
bijzonder ingaan op de positie van kinderen? In hoeverre ziet u hierbij een rol voor het
maatschappelijk middenveld?
Antwoord:
(Zie ook antwoorden vragen 144 en 147).
Een belangrijk uitgangspunt in de uitvoering van het voedselzekerheidsbeleid is de
zogenaamde ‘Dutch Diamond Approach’. Partnerschappen zijn daarmee ook een
sleutelonderdeel van de Nederlandse inzet op het gebied de verbetering van toegang
tot nutriëntrijk voedsel. De publieke sector, private sector, kennisinstituten en het
maatschappelijke middenveld werken op voedingsgebied gezamenlijk aan concrete
resultaten. Het Amsterdam Initiative against Malnutrition (AIM) is hierbij een
aansprekend voorbeeld. ICCO, Hivos en Save the Children Nederland zijn hierin
belangrijke partners vanuit het maatschappelijk middenveld.
162 Voedselzekerheid en de productie van biobrandstoffen staan op gespannen voet met 42
ontbossing. Hoe zorgt Nederland ervoor dat er een juiste balans wordt gemaakt?
Welke doelen stelt Nederland hiertoe?
Antwoord:
Nederland streeft die juiste balans na langs drie lijnen. Ten eerste door intensivering en
innovatie van de productie op bestaand landbouw areaal. Hier valt nog veel te winnen
in het verschil tussen gerealiseerde en potentiele opbrengsten. Speciale aandacht gaat
daarbij uit naar het kleinschalige boerenbedrijf, dat nog steeds het leeuwendeel van het
voedsel produceert en waar ook de meeste winst te behalen valt. Ten tweede door
internationale afspraken te maken rond verantwoord investeren in de landbouwsector
zowel ten aanzien van voedselgewassen als de verbouw van biobrandstoffen.
Nederland bevordert bovendien vrijwillige afspraken in de markt op dit gebied, zoals
rond palmolie en soja. Ten derde richt Nederland zich op het bevorderen van de
coherentie in beleid binnen Nederland en de EU. Het is evident dat bijvoorbeeld
energiebeleid, handelsbeleid en ontwikkelingsbeleid goed op elkaar moeten zijn
afgestemd. Nederland stelt zich ten doel een zichtbare bijdrage te leveren aan de
mondiale voedselzekerheid.
163 Hoe gaat de bilaterale samenwerking met een aantal landen gericht op hervorming van 43
subsidies op fossiele brandstoffen en ontwikkeling van hernieuwbare energie?
Antwoord:
De samenwerking gericht op hervorming van subsidies op fossiele brandstoffen met
een aantal landen loopt via een initiatief van de Wereldbank waar Nederland aan
bijdraagt, het Energy Sector Management Assistance Program (ESMAP). Onder dit
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 59/84
