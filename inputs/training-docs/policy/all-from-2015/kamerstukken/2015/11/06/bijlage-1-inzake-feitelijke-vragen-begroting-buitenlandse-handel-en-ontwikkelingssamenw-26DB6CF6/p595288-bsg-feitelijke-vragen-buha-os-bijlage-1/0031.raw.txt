verwacht u de resultaten?
Antwoord:
Voor duurzame verbetering van rechten en kansen van vrouwen en rechtvaardige
verdeling van de macht is structurele transformatie nodig van de normen, wetten en
instituties in een samenleving. Een lange-termijn inzet op verschillende niveaus is
nodig om dit proces te stimuleren. Nederland doet dit via de driesporenbenadering van
genderintegratie, eigenstandige genderprogramma’s en genderdiplomatie. Naast de
integratie van vrouwenrechten en gendergelijkheid in de verschillende beleidsterreinen
(buitenlandsbeleid, veiligheidsbeleid en ontwikkelingssamenwerking) is er het
programma ter ondersteuning van maatschappelijke organisaties voor vrouwenrechten
en gendergelijkheid. Via instrumenten als Funding Leadership Opportunities of
Women (FLOW) en het Nationaal Actieplan 1325 wordt bijgedragen aan de preventie
van geweld tegen vrouwen, het vergroten van de politieke participatie van vrouwen en
hun rol bij vrede en veiligheid, alsook het versterken van de economische positie van
vrouwen. Tenslotte is de Nederlandse diplomatieke inzet op multilateraal, bilateraal en
civilateraal niveau cruciaal om normatieve kaders te scheppen, implementeren en
monitoren en om respect en naleving van vrouwenrechten te bevorderen.
66 Hoe neemt u in uw beleid voor vrouwenrechten en gendergelijkheid de uiterst 13
kwetsbare groep van vrouwen met een beperking mee?
Antwoord:
Vrouwen met een beperking vormen geen specifieke doelgroep van het beleid voor
vrouwenrechten en gendergelijkheid. Inclusiviteit is leidraad voor het hele beleid voor
Buitenlandse Handel en Ontwikkelingssamenwerking en heeft tot doel te zorgen dat de
meest kwetsbare groepen niet uitgesloten worden. Met het doel de capaciteit van deze
groepen te versterken zijn in het kader van Samenspraak en Tegenspraak het Voice
fonds in het leven geroepen. Organisaties die zich inzetten voor vrouwen met een
beperking kunnen meedingen naar subsidie uit dit fonds. Daarnaast is het Actieplan
voor inclusieve ontwikkeling en groei grotendeels gericht op het scheppen van werk en
inkomsten voor kansarme vrouwen en jongeren in Afrika.
De 2030 Agenda voor Duurzame Ontwikkeling bevat de toezegging dat niemand
achtergelaten wordt. In deze agenda wordt het streven uitgesproken om de meest
achtergebleven groepen het eerst te bereiken (Leave No One Behind). Nederland
pleitte bij de afspraken over monitoring met succes voor een focus op de armsten en
meest behoeftigen en zal dit blijven doen.
67 Wat wordt precies het beleid om ervoor te zorgen dat de arbeidsomstandigheden in de 14
textielsector verbeteren? Wat verstaat u onder beter loon? Vindt u dat werknemers in
de textielindustrie van een fulltime salaris primaire levensbehoeften (bed-bad-brood)
moeten kunnen betalen?
Antwoord:
Samen met overheden, bedrijven en ngo’s ondersteunt Nederland het belang van
betere arbeidsomstandigheden wereldwijd. Binnen Nederland ondersteunt het kabinet
het huidige IMVO-convenantenproces waarbij het Nederlandse bedrijfsleven en
andere stakeholders streven naar afspraken binnen hun productieketen, waaronder die
van textiel, over de aanpak van specifieke MVO risico’s. Verbetering van
arbeidsomstandigheden is in dit traject een belangrijk onderdeel. Het kabinet steunt via
de Internationale Arbeidsorganisatie (ILO) capaciteitsversterking van publieke
arbeidsinspecties in de textielsector in landen als Bangladesh, Pakistan en Vietnam. De
bevordering van betere arbeidsomstandigheden en leefbaar loon in de textielindustrie
van de productielanden is ook een belangrijk onderdeel in de programma’s met IDH,
Solidaridad, Fair Wear Foundation, Schone Kleren Campagne en FNV/CNV.
Daarnaast organiseert Nederland een Leefbaar Loon conferentie in Pakistan in 2016
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 31/84
