214 Hoe verhoudt het kasritme van het Noodhulpfonds van € 100 miljoen, € 170 miljoen, € 52 52
150 miljoen, € 150 miljoen voor de periode 2014 – 2017 zich tot de huidige
migratieproblematiek? Kunt u, in het licht van de migratieontwikkeling, toelichten
waarom er in 2015 € 170 miljoen en in 2016 € 150 miljoen beschikbaar is?
Antwoord:
Het Relief Fund heeft een totaalbudget van EUR 570 miljoen, dat gedurende de
kabinetsperiode in de jaren 2014-2017 flexibel inzetbaar is. Het vastgestelde
meerjarige kasritme geeft de planning aan. Hiervan kan juist vanwege flexibiliteit
worden afgeweken.
215 Kunt u uitsplitsen wat er allemaal valt onder noodhulpprogramma’s? 52 52
Antwoord:
Onder het noodhulpprogramma (het reguliere noodhulpbudget en het Relief Fund)
vallen zowel ongeoormerkte bijdragen aan verschillende VN-instanties zoals UNHCR,
OCHA, WFP, als bijdragen aan de verschillende crises waar de wereld mee te kampen
heeft. In 2015 gaat het daarbij o.a. om Syrië, Zuid-Soedan, Irak, de Centraal
Afrikaanse Republiek, Nepal en Jemen en ebola. Begin 2016 zal de Kamer in een brief
worden geinformeerd over de uitgaven in 2015 en wordt een indicatieve planning voor
het lopende jaar2016 gegeven.
216 Kunt u het verschil verklaren tussen het budget voor noodhulpprogramma’s in 2015 en 52 52
2016? (respectievelijk 233.554.000 euro in 2015 en 123.017.000 euro in 2016)
Antwoord:
Het verschil is te verklaren doordat het kabinet in 2015 EUR 110 miljoen extra
beschikbaar heeft gesteld voor noodhulp aan vluchtelingen in de Syrië regio
(Kamerstuk 32623-155).
217 Waarom zijn de noodhulpprogramma's met bijna € 110 miljoen gedaald? Hoe staat dit 52
in verhouding tot de € 110 miljoen extra voor opvang in de regio? Welke
noodhulpprogramma's zijn stopgezet?
Antwoord:
De daling in 2016 ten opzichte van 2015 van het noodhulpbudget met EUR 110
miljoen wordt veroorzaakt door de extra bijdrage van EUR 110 miljoen die onlangs
eenmalig is toegevoegd aan het reguliere noodhulpbudget voor 2015 ten behoeve van
humanitaire hulp in de Syrië-crisis (Kamerstuk 32623-155). Door de vele crises vallen
de bestedingen van het Relief Fund (EUR 570 miljoen voor 2014-2017; BHOS
begroting artikel 04.04) dit jaar naar verwachting hoger uit dan aanvankelijk voorzien.
Dit Relief Fund is flexibel inzetbaar.
218 U heeft in 2014 en 2015 het budget voor humanitaire hulp (art. 4.1) incidenteel 52
verhoogd, dit was zelfs nog nodig naast het in 2014 gestarte noodhulpfonds. Gezien de
verwachting dat de crises de komende jaren eerder toe dan afnemen (migratie,
veiligheid, klimaat) zou u ook kunnen overwegen het budget voor humanitaire hulp
structureel op te hogen. Waarom kiest u hier niet voor?
Antwoord:
De humanitaire noden in de wereld zijn hoog. Mede om die reden is in september 2014
het meerjarige Relief Fund (BHOS begroting artikel 04.04) in het leven geroepen
(EUR 570 miljoen). Er kan op een flexibele manier worden ingesprongen op acute
crises. Tevens is voor dit jaar besloten incidenteel EUR 110 miljoen te bestemmen
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 76/84
