Life Sciences and Health for Development en het Kennisplatform SRGR (samen bijna
EUR 20 miljoen), GAVI (gemiddeld EUR 50 miljoen op jaarbasis) en eindbetalingen
onder een aantal in 2015/2016 aflopende subsidiekaders (ongeveer EUR 11 miljoen).
Daarnaast worden onder dit onderdeel enkele kleinere subsidies verstrekt, zoals ten
behoeve van de “Leerstoel Joep de Lange” en de voorbereidingen voor de Aids2018
conferentie in Amsterdam.
193 Kunt u aangeven op welke posten en programma’s binnen het SRGR budget 3.1 is 47
bespaard?
Antwoord:
Er is geen sprake van bezuinigingen op het SRGR-budget. Om redenen van
budgettaire krapte moet tussen begrotingsjaren wel worden geschoven met betalingen
op lopende verplichtingen.
194 Kunt u een overzicht geven van de gerealiseerde uitgaven (opgesplitst in core funding 47
en vrijwillige bijdragen) voor het United Nations Population Fund (UNFPA) van de
afgelopen 5 jaar aan het Global Programme for Reproductive Health Commodity
Security (GPRHCS)?
Antwoord:
De bijdragen aan het Global Programme for Reproductive Health Commodity Security
(GP-RHCS) – dat sinds kort UNFPA Supplies heet - van 2011 tot en met september
2015 bedragen EUR 124 miljoen. Er is in 2015 een bijdrage van 25 miljoen voor dit
programma voorzien. Het betreft een vrijwillige, maar ongeoormerkte bijdrage aan het
GP-RHCS.
195 Hoe verhoudt het huidige budget van UNFPA zich tot de ontwerpbegroting en 47
voorjaarsnota? Kunt u dit toelichten aan de hand van de door u eerder gedane uitspraak
in uw brief aan de Kamer over multilaterale instellingen (Kamerstuk 33625, nr. 170 ),
en uw uitspraken om “organisaties, die effectief zijn georganiseerd en van grote
toegevoegde waarde zijn voor de beleidsagenda voor Buitenlandse Handel en
Ontwikkeling, waaronder UNFPA” (dd 1 juli 2015)?
Antwoord:
Voor informatie over intensivering wordt verwezen naar de brief die uw Kamer zal
toegaan over de Nederlandse bijdragen aan multilaterale organisaties, zoals is
toegezegd tijdens het AO Multilaterale Organisaties op 1 juli 2015.
196 Valt de bestrijding van seksuele slavernij van meisjes en vrouwen in 47
ontwikkelingslanden ook onder de thema's 03.01 en 03.02 omdat deze uitbuiting en
vernedering zowel hun gezondheid als rechten schaadt?
Antwoord:
De bestrijding van seksueel geweld tegen meisjes en vrouwen is onderdeel van de
inzet van het kabinet op SRGR, vrouwenrechten en gendergelijkheid. Zoals verzocht
in de Motie van Laar van 20 november 2014 (Kamerstuk 34 000 XVII, nr. 22), wordt
de komende vijf jaar 3 miljoen euro op jaarbasis besteed aan de bestrijding van
kinderprostitutie. In het kader van het nieuwe SRGR-fonds (onder beleidsartikel
03.01) zal Nederland in 2016 een Strategisch Partnerschap aangaan met een alliantie
van maatschappelijke organisaties die zich onder leiding van Terre des Hommes
inspant om seksueel misbruik van meisjes aan te pakken. De overige partners in deze
alliantie zijn Plan Nederland, Free a Girl, Stichting Defence for Children International
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 70/84
