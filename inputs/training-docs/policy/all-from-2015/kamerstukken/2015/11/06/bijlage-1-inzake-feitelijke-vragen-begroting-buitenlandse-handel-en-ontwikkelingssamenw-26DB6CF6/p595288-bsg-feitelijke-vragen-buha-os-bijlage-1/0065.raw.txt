stroomgebied/grondwater beheer wordt bijgedragen aan het waarborgen van de
hoeveelheid en kwaliteit van water dat zowel voor productieve als consumptieve
doeleinden gebruikt kan worden. Ook het bestrijden en voorkomen van
watervervuiling draagt bij aan het in standhouden van watervoorraden die voor
menselijk gebruik essentieel zijn.
181 Hoe verbetert de Global Environmental Facility de rol van vrouwen? 44
Antwoord
De Global Environment Facility (GEF) ziet gendergelijkheid als een belangrijk
maatschappelijk doel. GEF streeft naar wereldwijde duurzame ontwikkeling door het
bevorderen van gendergelijkheid en empowerment van vrouwen. In 2014 heeft GEF
hiertoe het Gender Equality Action Plan aangenomen. Het plan vereist dat het GEF
secretariaat en de verschillende GEF agentschappen beleid hebben onder meer inzet op
capaciteitsopbouw, de verbetering van gender in de projectcyclus en het monitoren van
vooruitgang. Mede op aandringen van Nederland heeft het GEF secretariaat een
gender expert aangesteld met de benodigde status en ervaring en is een gender en
‘social issues’ team opgezet.
182 Hoeveel budget is er gereserveerd voor klimaatmitigatie en adaptatie? 44 44
Antwoord
Bijlage 7 van de HGIS nota 2016 geeft een uitsplitsing van de verwachte
klimaatuitgaven in 2016. De klimaatinzet via water en voedselzekerheid is
hoofdzakelijk adaptatie. De inzet op de andere artikelen bestaan uit mitigatie, adaptatie
en projecten die daaraan bijdragen. In 2014 was 44 % van de Nederlandse inzet gericht
op adaptatie. Mede gebaseerd op deze ervaring is de verwachting is dat in 2015 en
2016 ongeveer de helft van de klimaatuitgaven adaptatie zal zijn.
183 Wat zijn de Nederlandse beleidskeuzes rondom klimaatfinanciering voor 45
ontwikkelingslanden? Kunnen die beleidskeuzes voorafgaand vastgesteld worden in
plaats van achteraf? Zo niet, wat zijn de beperkingen- waarom kan het niet?
Antwoord
De Nederlandse klimaatfinanciering richt zich op energie (toegang tot hernieuwbare
energie en CO2 reductie), integraal landschapsbeheer en bossen, watermanagement en
klimaatbestendige landbouw. Uitgangspunten bij de klimaatinzet zijn dat er zoveel
mogelijk rekening wordt gehouden met de belangen van de allerarmsten, dat gender
integraal onderdeel is van de inzet en dat de betrokkenheid van de private sector wordt
bevorderd. De beleidskeuzen zijn vooraf gemaakt. Doordat de klimaatinzet onderdeel
is van alle programma’s waar klimaatverandering een rol speelt (met name energie,
water en voedselzekerheid) is pas achteraf te bepalen waar de totale financiële inzet
toe optelt over het voorgaande jaar. Hierbij wordt gebruik gemaakt van de door de
OESO ontwikkelde Rio-markers.
184 In het beleidsartikel 3.1. is de toegezegde oormerking van EUR 5 miljoen voor 45
projecten gericht op veilige abortus in ontwikkelingslanden niet terug te vinden. Kunt
u specificeren hoe de gewijzigde motie Van Laar en Sjoerdsma (Kamerstuk 33 625, nr.
76) om EUR 5 miljoen euro te oormerken voor projecten voor veilige abortus) zijn
weerslag heeft gevonden in deze begroting?
Antwoord:
De toegezegde financiering specifiek voor veilige abortus wordt vanaf 2016 verstrekt
door middel van subsidies onder begrotingsartikel 3.1, Centrale programma’s SRGR
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 65/84
