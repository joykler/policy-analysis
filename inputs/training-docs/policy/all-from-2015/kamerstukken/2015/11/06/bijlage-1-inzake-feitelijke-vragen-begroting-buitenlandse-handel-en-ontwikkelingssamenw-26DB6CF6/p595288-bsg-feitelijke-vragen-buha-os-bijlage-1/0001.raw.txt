34300-XVII Vaststelling begrotingsstaten van Buitenlandse Handel en
Ontwikkelingssamenwerking
Lijst van vragen en antwoorden
Vastgesteld (…)
De algemene commissie voor Buitenlandse Handel en Ontwikkelingssamenwerking
heeft een aantal vragen voorgelegd aan de minister voor Buitenlandse Handel en
Ontwikkelingssamenwerking over de Vaststelling begrotingsstaten van
Buitenlandse Handel en Ontwikkelingssamenwerking (34300-XVII).
De daarop door de minister voor Buitenlandse Handel en
Ontwikkelingssamenwerking gegeven antwoorden zijn hierbij afgedrukt.
Voorzitter van de commissie,
De Roon
Adjunct-griffier van de commissie,
Wiskerke
Nr Vraag  Bijlage Blz
van tot
1 Wanneer ontvangt de Kamer de brieven die zijn toegezegd tijdens het algemeen 0
overleg Multilaterale Organisaties van 1 juli 2015?
Antwoord:
De Kamer zal de brieven die zijn toegezegd tijdens het AO Multilaterale Organisaties
van 1 juli 2015 zo snel mogelijk ontvangen.
2 Kunt u een overzicht geven van alle niet-juridisch verplichte uitgaven, zowel posten als 0
concrete bedragen, uitgesplitst per beleidsartikel? Welke uitgaven per beleidsartikel
kwalificeert u als niet juridisch verplicht? Bent u bereid deze informatie bij volgende
begrotingen standaard in een dergelijk overzicht te verstrekken?
Antwoord:
Op basis van de Comptabiliteitswet 2001 (H1, para. 1, art. 3, tweede lid) is sprake van
een juridisch verplichte uitgave wanneer deze ‘rechtstreeks ontstaat op grond van
verdrag, wet, koninklijk besluit, ministeriële regeling, beschikking, verbintenis of een
op een controleerbare wijze vastgelegde afspraak tussen dienstonderdelen.’
Dienstonderdelen zijn onderdelen van de Rijksoverheid in brede zin. Alle overige
geraamde uitgaven zijn niet juridisch verplicht. Met ingang van 2013 is een
vernieuwde wijze van begrotingspresentatie, met de naam “Verantwoord Begroten”
(VB) ingevoerd. Bij de evaluatie van VB in 2014 is door de minister van Financiën
toegezegd meer aandacht te geven aan de toelichting op de budgetflexibiliteit om
daarmee het inzicht te vergroten in de niet-juridisch vastgelegde onderdelen van de
begroting. Voor de begroting 2016 is dit doorgevoerd. Bovendien is als gevolg van VB
met de Kamer overeengekomen de budgetflexibiliteit op artikelniveau te presenteren.
Om de Kamer meer inzicht te geven in de juridische verplichting per artikelonderdeel
is hieronder een overzicht opgenomen. Het betreft een raming op basis van de
verwachte juridische verplichte uitgaven op 1/1/2016.
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 1/84
