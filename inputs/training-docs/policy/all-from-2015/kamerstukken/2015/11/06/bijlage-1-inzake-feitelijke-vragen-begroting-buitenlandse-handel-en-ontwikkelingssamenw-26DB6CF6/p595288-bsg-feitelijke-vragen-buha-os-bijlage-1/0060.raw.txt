initiatief wordt een platform opgericht om best practices tussen aangesloten landen uit
te wisselen, met name in de regio Noord-Afrika, het Midden-Oosten en de Golf. De
Wereldbank helpt landen o.a. met het ontwerp van de hervorming, de politieke
economie, met het ontwerp van sociale vangnetten, en de communicatie.
De samenwerking voor ontwikkeling van hernieuwbare energie vindt plaats via de
Wereldbank en de multilaterale klimaatfondsen (Climate Investment Funds, Green
Climate Fund) in nauwe samenwerking met een groot aantal landen in Sub Sahara
Afrika en Azië. Nederland financiert specifieke programma's zoals Energizing
Development om ook de allerarmsten toegang te geven tot hernieuwbare energie. Via
het Access to Energy Fund van FMO neemt Nederland deel in de financiering van
private hernieuwbare energie projecten in ontwikkelingslanden. Daarnaast wordt
bilateraal samengewerkt met Tanzania en Mozambique. Voor aan aantal landen in
Noord-Afrika wordt bilaterale samenwerking op hernieuwbare energie ontwikkeld met
inzet van Nederlandse kennis en expertise, zoals Marokko, Algerije, Egypte en de
Palestijnse Gebieden. Ook met de VAE wordt kennis op hernieuwbare energie
uitgewisseld.
164 Waar zijn de doelstellingen met betrekking tot hervorming van fossiele 43
brandstofsubsidies? Hoe worden deze vormgegeven?
Antwoord:
zie ook antwoord op vraag 163.
Hervorming van fossiele brandstoffen subsidies is opgenomen in de duurzame
ontwikkelingsagenda onder SDG 12 ‘Sustainable consumption and production’.
165 Hoe wordt er in de specifieke genoemde programma’s en partnerships en in het 43
algemeen voor gezorgd dat de productie voor biogassen niet concurreert met de
productie van voedselgewassen?
Antwoord:
De productie van biogas uit mest concurreert niet met de productie van
voedselgewassen. Integendeel, de mest die uit de biogasinstallatie komt ('slurry') is
beter van kwaliteit dan gecomposteerde mest, omdat het product beter kan worden
opgenomen door de (voedsel)gewassen en weinig ziektekiemen of kiemen van onkruid
bevat.
166 In zijn toespraak bij het International Peace Institute (IPI) in New York op 20 januari 43
2015 refereerde minister Koenders aan het steunen van Small Island Developing States
(SIDS) op het gebied van klimaat en zeespiegelstijging. Hier is echter niets over terug
te vinden in paragraaf 2.3. Welke doelen heeft Nederland gesteld voor SIDS? Hoe wil
Nederland deze landen helpen op het gebied van klimaat en zeespiegelstijging?
Antwoord:
De Nederlandse kennis op het gebied van watermanagement en kustbescherming is in
het bijzonder van belang voor de kleine eilandstaten die nu al worden bedreigd door
klimaatverandering. Nederland heeft afgelopen september een beurzenprogramma
gelanceerd in samenwerking met UNESCO-IHE en Nuffic om deze kennis
beschikbaar te maken voor de SIDS. De middelen die hiermee gemoeid zijn, zijn
onderdeel van het waterprogramma. Via het Climate Development Knowledge Centre,
CDKN, wordt de Alliance Of Small Island States, AOSIS, en worden de Marshall
Islands ondersteund bij de VN klimaatonderhandelingen. Deze uitgaven zijn onderdeel
van paragraaf 2.3. De samenwerking met de SIDS krijgt in onderling overleg vorm en
volgt geen vooropgestelde doelstelling voor Nederland of de SIDS. Uitgangspunt voor
Nederland is dat deze groep landen de plaats in de klimaatonderhandelingen kunnen
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 60/84
