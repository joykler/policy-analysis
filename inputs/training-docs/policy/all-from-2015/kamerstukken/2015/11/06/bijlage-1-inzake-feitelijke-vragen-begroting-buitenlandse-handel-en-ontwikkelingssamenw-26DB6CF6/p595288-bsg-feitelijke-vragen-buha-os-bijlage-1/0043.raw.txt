Bij TTIP is voorafgaand aan de onderhandelingen een impact assessment gedaan, waar
de mogelijke impact van het verdrag op ontwikkelingslanden onderdeel van was. Ook
in de Trade and Sustainability Impact Assessment, die nu wordt uitgevoerd voor TTIP,
is er aandacht voor de effecten op ontwikkelingslanden. Daarnaast heeft de
Nederlandse overheid een apart onderzoek laten uitvoeren door de Rijksuniversiteit
Groningen naar de impact van TTIP op lageinkomenslanden, waarvan de resultaten
binnenkort naar uw Kamer gestuurd worden. Over de monitoring achteraf moeten nog
afspraken gemaakt worden tijdens de onderhandelingen.
100 Wat wordt er concreet met de uitkomsten van de ex-ante en ex-post screenings gedaan, 31
wanneer deze uitwijzen dat Europees of Nederlands beleid schadelijk uitpakt voor
lage- en middeninkomenslanden? Zijn er voorbeelden te noemen van dergelijke ex-
post screenings? Aan de hand van welke indicatoren zal het ministerie vooraf en
achteraf de effecten van beleid op ontwikkelingslanden meten?
Antwoord:
In de interdepartementale werkgroep Beoordeling Nieuwe Commissievoorstellen
(BNC) worden nieuwe EU-beleidsvoorstellen gescreend op implicaties voor
ontwikkelingslanden. Wanneer beleid mogelijk schadelijke gevolgen heeft, tracht
Nederland het beleid op dit aspect te wijzigen. In de BNC fiches, die tevens aan uw
Kamer worden gestuurd, is daarvoor een aparte paragraaf opgenomen. Een recent
voorbeeld is de Mededeling van de Commissie over een voorgestelde richtlijn ter
bevordering van kosteneffectieve emissiereducties en koolstofarme investeringen.
Hoewel directe implicaties voor ontwikkelingslanden in principe neutraal zijn, heeft
Nederland onderstreept dat vanuit coherentieperspectief monitoring van mogelijke
verschuiving van de broeikasgasemitterende industrie naar ontwikkelingslanden
belangrijk blijft. Een ander voorbeeld is de hervorming van het gemeenschappelijk
landbouwbeleid in 2013 (GLB). Als gevolg van een impact assessment van
hervormingsvoorstellen van het GLB zijn verschillende elementen opgenomen (o.a.
verminderen van het verstorende effect op de internationale markt), waardoor het
beleid meer in overeenstemming is met ontwikkelingsdoelstellingen van de EU.
Het blijft in de praktijk echter lastig om de daadwerkelijke impact van incoherent
beleid in kaart te brengen. Om de potentiële impact van beleid en de voortgang op
beleidscoherentie beter te meten, heeft de Commissie de richtsnoeren voor impact
assessments aangepast. Hierbij heeft Nederland aangedrongen op meer aandacht voor
de impact op ontwikkelingslanden. In het Better Regulation Package (d.d. 19 mei
2015) is nu een ‘Gereedschapskist’ beschikbaar met vragen voor het systematisch
beoordelen van effecten van nieuw beleid op ontwikkelingslanden: of het
waarschijnlijk is dat het voorgestelde initiatief implicaties heeft voor
ontwikkelingslanden, hoe het juiste analyseniveau bepaald kan worden; hoe de
gevolgen voor ontwikkelingslanden te beoordelen en verstrekking van weblinks naar
informatiebronnen en ander achtergrondmateriaal. Op aandringen van Nederland
verzoeken de concept Raadsconclusies over het EU-rapport over coherentie over
ontwikkeling 2013-2015 de Commissie op korte termijn feedback te geven over het
gebruik van deze nieuwe richtlijnen. Daarnaast wordt de Commissie gevraagd de
uitkomsten van de vernieuwde impact assessments te integreren in het nieuwe beleid.
Het bovengenoemde Better Regulation Package versterkt ook de richtlijnen voor ex-
post evaluaties. Een voorbeeld van een ex-post screening is de monitoringsstudie van
de implementatie van de Economische Partnerschapsakkoorden tussen de EU en
Cariforum uit 2014. Aan de hand van de uitkomsten zijn diverse aanbevelingen gedaan
om de impact van het verdrag te vergroten. Voor elke vijf jaar staat een evaluatie van
de EPA gepland. Ook voor de komende monitoring zijn aanbevelingen gedaan: vaker,
meer gerichte en gedetailleerde ‘snapshots’ van de sectorspecifieke voortgang i.p.v.
een enkele allesomvattende vijfjaarlijkse monitoring. Daarnaast heeft de Europese
Commissie voor dit jaar een externe evaluatie van beleidscoherentie op EU-niveau
uitgezet. Nederland beoordeelt de mogelijke impact van beleid op
ontwikkelingslanden aan de hand van vragen zoals beschreven met betrekking tot de
bovengenoemde Gereedschapskist.
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 43/84
