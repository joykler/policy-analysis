205 Hoe zorgt u ervoor dat het programma voor Seksuele en Reproductieve Gezondheid en 48
Rechten (SRGR) inclusief is voor mannen, vrouwen en jongeren met een beperking?
Worden zij bereikt via de huidige programma’s die Nederland financiert?
Antwoord:
In het beleid voor SRGR inclusief hiv/aids is het bereiken van gemarginaliseerde en/of
gestigmatiseerde mensen één van de kerndoelstellingen en wordt er onder meer
specifiek op ingezet om meer respect te bewerkstelligen voor de seksuele en
reproductieve rechten van groepen mensen aan wie deze rechten worden onthouden.
Hierbij wordt speciaal aandacht besteed aan sociaaleconomisch uitgesloten
bevolkingsgroepen, groepen mensen die gestigmatiseerd worden, zoals sekswerkers,
LHBT en injecterende drugsgebruikers, alsook aan jongeren. In het nieuwe,
geïntegreerde subsidiekader voor SRGR (SRGR Partnerschapsfonds) is de nadruk
gelegd op het bereiken van jongeren en op het bevorderen van de seksuele en
reproductieve rechten van mensen aan wie deze rechten worden onthouden. Er is geen
doelgroepenbeleid voor mensen met een beperking, maar de rechtenbenadering
benadrukt het recht van iedereen op effectieve toegang tot seksuele en reproductieve
gezondheid en andere rechten.
206 49
Hoe is de verhoogde bijdrage van EUR 50 miljoen die ter beschikking wordt gesteld
aan GAVI nu precies gedekt?
Antwoord:
Voor het antwoord op deze vraag wordt verwezen naar de brief die uw Kamer zal
toegaan over de Nederlandse bijdragen aan multilaterale organisaties, zoals is
toegezegd tijdens het AO Multilaterale Organisaties op 1 juli 2015.
207 Kunt u uitsplitsen welke internationale NGO's zijn ondergebracht bij de centrale 49
programma’s SRGR & HIV/Aids en met welke bijdrage per NGO?
Antwoord:
Binnen deze centrale programma’s zullen vanaf 2016 partnerschappen worden aangegaan
met enkele internationale NGO’s die op het gebied van SRGR en/of hiv/aids een unieke
systeemfunctie vervullen. Voorbeelden van deze organisaties zijn International Planned
Parenthood Federation, iPAS, Interational Hiv Aids Alliance, Population Services
International en Girls not Brides. De verdeling van de fondsen die beschikbaar zijn voor dit
type internationale NGO’s (totaal EUR 25 mln. in 2016) is nog niet definitief vastgesteld.
Ook in de door Nederlandse NGO’s geleide allianties, waarmee onder het SRGR
Partnerschapsfonds samenwerking wordt aangegaan, zijn internationale NGO’s
vertegenwoordigd. Een overzicht van de bijdrage per NGO kan momenteel nog niet worden
gegeven omdat besprekingen over de invulling van deze partnerschappen nog gaande zijn.
Daarbij wordt ook toegezien op consistentie met de SRGR-partnerschappen met door
Nederlandse NGO’s geleide allianties.
208 Kunt u aangeven waar de internationale NGO's die niet zijn ondergebracht bij de 49
centrale programma’s, dan wel zijn ondergebracht, en met welke bijdrage?
Antwoord:
Ook onder het subartikel onder 3.01 – ‘Bijdragen (inter)nationale organisaties’ worden
enkele bijdragen verstrekt aan NGO’s. Deels gaat het hier om afsluitende bijdragen
onder een aflopend subsidiekader (Strategische Alliantie Internationale NGO’s (in
2016 nog EUR 1,5 miljoen). Verder verstrekken enkele ambassades met een decentraal
programma op het gebied van SRGR inclusief hiv/aids ook bijdragen aan
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 73/84
