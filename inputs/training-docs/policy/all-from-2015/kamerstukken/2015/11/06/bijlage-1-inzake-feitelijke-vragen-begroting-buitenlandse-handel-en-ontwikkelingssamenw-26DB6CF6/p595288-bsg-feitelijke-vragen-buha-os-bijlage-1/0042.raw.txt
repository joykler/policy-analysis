e
plaatsgevonden in de VS. In de 11 onderhandelingsronde is gesproken over de gehele
bandbreedte van het akkoord. Het mandaat van TTIP is op 9 oktober 2014 openbaar
gemaakt.
Het akkoord met Canada (CETA) is op 26 september 2014 afgerond en openbaar
gemaakt. De juridische revisie is in de afrondende fase. De wenselijkheid van
openbaarmaking van het onderhandelingsmandaat is inmiddels meermaals opgebracht,
waaronder in het handelspolitiek comité, in COREPER en bij Commissaris
Malmström.
Mercosur: Op 1 en 2 oktober jl. hebben de hoofdonderhandelaars van de EU en
Mercosur elkaar ontmoet en de ambitie uitgesproken voor het eind van 2015
marktoegangsaanbiedingen uit te wisselen. Hiermee zullen deze onderhandelingen, die
sinds oktober 2012 stilliggen, worden hervat. Het mandaat is nog niet openbaar
gemaakt.
Japan: Over een handelsakkoord met Japan zijn inmiddels 13 rondes geweest. De
laatste ronde vond van 26 tot 30 oktober plaats in Brussel. Het mandaat is nog niet
openbaar gemaakt.
China: Op 14-18 september 2015 vond de zevende onderhandelingsronde plaats over
het investeringsakkoord met China. De achtste ronde vindt eind november in Brussel
plaats. Het mandaat is nog niet openbaar gemaakt.
97 Op welke wijze is het afgelopen jaar de aangenomen motie (Kamerstuk 21501-08-481) 29 39
over het aangaan van bilaterale gesprekken met Canada over de negatieve ecologische
en sociale gevolgen van de winning en het gebruik van teerzandolie uitgevoerd, en op
welke wijze gaat u daar komend jaar mee aan de slag?
Antwoord:
In brieven van 5 december 2013 (kamerstuk|04-12-2013) en van 19 november 2014
(Kamerstuk: Kamervragen| 18-11—2014) heeft Staatsecretaris Mansveld kenbaar
gemaakt dat ze de zorgen van uw Kamer deelt, en deze ook bij Canada overgebracht
heeft. Het onderwerp blijft uiteraard hoog op de agenda staan, en zal bij toekomstige
gelegenheden bilateraal op verschillende niveaus aangekaart worden.
98 Welke voorwaarden, bijvoorbeeld op het gebied van mensenrechten, milieu en 29 39
dierenwelzijn, worden er gesteld aan de exportkredietverzekeringen via Atradius?
Antwoord:
Zie het antwoord op vraag 85.
99 U schrijft onder het kopje regisseren: “Het invulling geven aan beleidscoherentie voor 31
buitenlandse handel en ontwikkelingssamenwerking door bij beleid vooraf en achteraf
te letten op de effecten op ontwikkelingslanden.” Kunt u aangeven in welke ex ante
impact assessments de effecten op ontwikkelingslanden zijn onderzocht, van de
Economische Partnerschapsakkoorden (EPA's) met Westelijk, Zuidelijk en Oostelijk
Afrika, resp. van TTIP? Hoe zal de monitoring achteraf gestalte krijgen?
Antwoord:
Bij de Economische Partnerschapsakkoorden zijn verschillende impact assessments
gedaan om de mogelijke gevolgen in kaart te brengen: op sectoraal niveau (o.a. agri-
business, toerisme en visserij), op regionaal niveau en op oorsprongsregels.
Overkoepelend is een impactassessment op het gebied van handel uitgevoerd
(‘Preliminary Trade SIA of the EU-ACP EPAs’). In de EPA’s zijn daarnaast
doorlopende monitoringverplichtingen ingesteld, waaronder vijfjaren evaluaties en de
mogelijkheid om evaluaties voor bepaalde sub-onderwerpen uit te voeren. Na
inwerkingtreding kan een ex-post evaluatie worden aangevraagd.
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 42/84
