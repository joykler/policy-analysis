voor noodhulp met betrekking tot. de Syrië- crisis (BHOS begroting artikel 04.01).
219 52
Hoe rijmt u de grote budgettaire korting op het artikel ‘Vrede en veiligheid voor
ontwikkeling’, en in het bijzonder de ‘humanitaire hulp’ en het ‘noodhulpfonds’ met de
huidige migratieproblematiek?
Antwoord:
In 2015 is het budget voor humanitaire hulp (BHOS begroting artikel 04.01)
incidenteel opgehoogd met EUR 110 miljoen in verband met de Syrië crisis. In de
jaren daarna blijft het budget op een structureel niveau van EUR 205 miljoen. In
verband met de aanhoudende noden op humanitair terrein is in september 2014 een
meerjarig Relief Fund (2014-2017) in het leven geroepen (BHOS begroting artikel
04.04) van EUR 570 miljoen. Dit fonds is bedoeld om op flexibele wijze te kunnen
reageren op crises. Indien nodig kan afgeweken worden van de ramingen die voor het
Relief Fund in de begroting zijn opgenomen. Zo is de verwachting dat de uitgaven uit
het Relief Fund in 2015 meer dan EUR 200 miljoen zullen zijn (de raming voor 2015
was EUR 170 miljoen).
220 Kunt u toelichten hoe de ruim 98 miljoen euro voor het landenprogramma 53 53
'functioneerde rechtsorde in Midden-Amerika' besteed gaat worden in 2016? Kunt u
uitleggen waarom dit bedrag zoveel hoger is dan andere programma’s in deze
categorie?
Antwoord:
Het in de begroting genoemde bedrag van EUR 98 miljoen heeft niet betrekking op het
Midden Amerika Programma maar op “landenprogramma's functionerende
rechtsorde”. Dit zijn de gedelegeerde budgetten voor versterking van de rechtsorde van
een tiental ambassades in partnerlanden ( Afghanistan, Burundi, Ethiopië, Indonesië,
Kenia, Mali, Oeganda, Palestijnse Gebieden, Rwanda en Zuid Soedan), die worden
ingezet voor programma's voor versterking van juridische instellingen en verbetering
van de toegankelijkheid van de rechtspraak.
221 Waaraan zijn de middelen uit het Noodhulpfonds in 2015 besteed? Wat is het effect 53 53
van deze bijdragen geweest? Graag een toelichting.
Antwoord:
De middelen uit het Relief Fund zijn in 2015 ingezet in de crises in Syrië, Zuid-
Soedan, Irak, Centraal Afrikaanse Republiek, ebola, Nepal, Jemen, DRC, Nigeria,
Oekraïne en Vanuatu. Begin 2016 ontvangt de Kamer de jaarlijkse brief over de
indicatieve planning voor noodhulp, waarin ook een terugblik op 2015 zal worden
opgenomen.
222 Kan de 36% niet juridische verplichting worden uitgesplitst in subbeleidsartikelen op 53
beleidsartikel 4? Waarom is niet een deel van deze middelen ingezet voor noodhulp in
plaats van middelen voor toekomstige jaren?
Antwoord:
Zie de tabel in het antwoord op vraag 2. Hieruit valt op te maken dat de budgetten voor
humanitaire hulp (BHOS begroting artikel 4.1) en het Relief Fund (BHOS begroting
artikel 4.4) voor respectievelijk 72% en 17% juridisch verplicht zijn. Het restant is
weliswaar nog niet vastgelegd in juridische verplichtingen, maar zal wel worden
ingezet voor noodhulp in 2016.
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 77/84
