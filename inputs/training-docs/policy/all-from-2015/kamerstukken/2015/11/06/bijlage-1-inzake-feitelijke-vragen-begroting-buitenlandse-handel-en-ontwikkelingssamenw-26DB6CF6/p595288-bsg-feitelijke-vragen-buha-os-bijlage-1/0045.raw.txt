marktomstandigheden, uitdagingen op het gebied van financiering, en de rol van
overheden in opkomende markten. Uw Kamer wordt hierover dit najaar geïnformeerd.
106 Gaat u bij de aanpak van kinderarbeid als onderdeel van de convenanten ook gerichte 32
steun verlenen aan de Children’s Rights and Business Principles?
Antwoord:
Het kabinet streeft naar het afsluiten van IMVO-convenanten met Nederlandse
bedrijfssectoren, vakbonden en maatschappelijk middenveld. Binnen een convenant
kunnen bedrijfssectoren, overheid, vakbonden en maatschappelijk middenveld
gezamenlijk afspraken maken over hoe kinderarbeid voorkomen en aangepakt kan
worden. Kinderarbeid is geïdentificeerd als één van de sectoroverstijgende IMVO-
risico’s die nadrukkelijk een plek moeten krijgen in de convenanten (althans, voor die
sectoren waarin kinderarbeid een risico vormt). UNICEF is actief betrokken bij het
convenantentraject, wat betekent dat de aandacht voor de Children’s Rights and
Business Principles is gewaarborgd. Ook de Coalitie Stop Kinderarbeid neemt aan dit
traject deel.
Zie tevens antwoord op vraag 30.
107 Op welke wijze betrekt u de Children’s Rights and Business Principles bij de 32
uitvoering van het Nationaal actieplan bedrijfsleven en mensenrechten?
Antwoord:
De Children's Rights and Business Principles dienen als verduidelijking voor de
manier waarop kinderrechten in relatie tot het bedrijfsleven beschermd en
geëerbiedigd moeten worden. De meest concrete manier waarop dit gestalte krijgt in
de uitvoering van het Nationaal Actieplan is via een project van UNICEF dat beoogt
de Children's Rights and Business Principles te implementeren in met name de
textielsector in Bangladesh en de palmoliesector in Indonesië.
108 Kunnen de bedragen bij al de beleidsartikelen ook worden ingevuld voor de jaren 2017 32 48
tot en met 2020? Waarom hebt u er wederom voor gekozen om deze kolommen leeg te
houden?
Antwoord:
Bij de invoering van Verantwoord Begroten is met uw Kamer afgesproken om de
verdeling van de beschikbare budgetten over de verschillende instrumenten alleen te
specificeren voor het begrotingsjaar, in dit geval 2016. Vanwege de grote
afhankelijkheid van externe factoren die op dit moment vaak nog onzeker zijn (zoals
politieke ontwikkelingen, bijdragen van andere donoren, voortgang van programma’s
etc.) is het weinig zinvol om ook voor de jaren 2017-2020 een dergelijke specificatie
op te nemen.
109
Kan de 11% niet juridische verplichting worden uitgesplitst in subbeleidsartikelen op
beleidsartikel 1?
Antwoord:
Zie het antwoord op vraag 102.
110 Waarom is de bestrijding van ivoorhandel dat per amendement in de begroting 2015 is 32 34
gekomen niet opgenomen op het beleidsartikel? Onder welk subbeleidsartikel valt de
bestrijding van de ivoorhandel?
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 45/84
