tot en met 2014, zowel in bedragen als percentages. De verwachte uitgaven voor 2015 t/m
2018 zijn niet opgenomen in het overzicht: er wordt niet gestuurd op hulpkanalen of actoren.
De categorie ‘Toerekeningen’ omvat de uitgaven die aan de ODA-begroting worden
toegerekend: eerstejaarsopvang van asielzoekers, apparaatsuitgaven van het ministerie van
Buitenlandse Zaken en het Nederlandse aandeel in de OS-uitgaven op de EU-begroting.
Kanaal 2010 2011 2012 2013 2014
Overheid 976 535 364 304 238
NGO 1.171 1.063 967 987 916
PPP 43 46 68 57 136
Multilateraal 1.440 1.758 1.562 1.594 1.385
Onderzoeksinstellingen 291 204 211 239 194
Bedrijven 172 225 224 249 248
Toerekeningen 790 877 984 796 1.199
Totaal 4.883 4.708 4.380 4.226 4.316
Kanaal 2010 2011 2012 2013 2014
Overheid 20% 11% 8% 7% 6%
NGO 24% 23% 22% 23% 21%
PPP 1% 1% 2% 1% 3%
Multilateraal 29% 37% 36% 38% 32%
Onderzoeksinstellingen 6% 4% 5% 6% 4%
Bedrijven 4% 5% 5% 6% 6%
Toerekeningen 16% 19% 22% 19% 28%
Totaal 100% 100% 100% 100% 100%
10Kunt u toelichten wat u precies met “business as usual” bedoelt in het kader van het 4 4
Nederlandse buitenlands beleid?
Antwoord:
Deze zinsnede refereert aan het feit dat de machtsbalans in de wereld aan fundamentele
verandering onderhevig is. De wereldorde van 1945 waarop instituties als de NAVO, de VN en
(deels) de OVSE zijn gebouwd, wordt ingehaald door een sterk verschuivend economisch en
daarmee politiek gewicht van landen in met name Azië. De onderlinge verbondenheid is
toegenomen, via internationale handel en de mogelijkheden die moderne
communicatiemiddelen ons bieden. Daarnaast is ten aanzien van een aantal mondiale kwesties
het belang van niet-statelijke actoren toegenomen, zoals bedrijven en maatschappelijke
organisaties. Nederland heeft belang bij goed functionerende multilaterale instellingen, om via
die band invloed op het wereldtoneel te maximaliseren. Daarom draagt Nederland actief bij om
de genoemde organisaties te laten inspelen op de veranderende context door hen representatief
en relevant te houden. Daarnaast investeert Nederland in nieuwe coalities en
samenwerkingsverbanden in antwoord op uitdagingen van vandaag.
11Wat zijn de Nederlandse uitgangspunten bij het toekomstbestendig maken van het multilaterale 5 5
stelsel? Graag een toelichting.
Antwoord:
Multilaterale instellingen moeten ‘fit for pupose’ zijn om bestaande en toekomstige
uitdagingen effectief te kunnen aanpakken. Dat vergt een duidelijk mandaat, een goede en
efficiënte organisatie en voldoende (financiële) middelen. Dit geldt voor het hele spectrum van
multilaterale instellingen en organisaties, voor alle beleidsterreinen (vrede en veiligheid,
mensenrechten en ontwikkeling), ongeacht of het gaat om de normerende functie, de
uitvoerende functie, of de functie van platform (‘convener’). Uiteindelijk is het multilaterale
stelsel zo effectief als lidstaten het laten zijn. Multilateralisme werkt niet zonder politieke wil
en de bereidheid om hervormingen na te streven. Nederland zet zich op tal van terreinen in
voor een toekomstbestendig, effectief en legitiem multilateraal systeem.
Totaallijst feitelijke vragen Homogene Groep Internationale samenwerking 2016 (34301-0) 4/25
