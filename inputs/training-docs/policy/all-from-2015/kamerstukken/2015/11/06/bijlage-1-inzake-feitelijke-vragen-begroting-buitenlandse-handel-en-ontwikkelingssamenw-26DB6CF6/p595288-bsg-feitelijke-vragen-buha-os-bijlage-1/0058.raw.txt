Kamerstuk 33625 nr. 147). Algemene coördinatie van de uitvoering vindt plaats door
middel van maandelijks interdepartementaal overleg tussen alle betrokkenen van beide
ministeries. Daarnaast is er intensieve en continue samenwerking op vele specifieke
dossiers binnen het interdepartementale cluster voedselzekerheid.
157 Kunt u aangeven welk percentage van de middelen uit het speerpunt Voedselzekerheid 40
exact ten goede komen aan versterking van de inkomenspositie van kleine
boerenbedrijven?
Antwoord:
Zie het antwoord op vraag 112
158 Welke landenprogramma's op voedselzekerheid, klimaatbeleid, milieubeleid, klimaat, 41
energie en milieutechnologie zijn stopgezet?
Antwoord:
Op het thema voedselzekerheid zijn in de periode 2012-2014 de programma’s in de
partnerlanden Jemen, Afghanistan en Mali stopgezet.
Op het vlak van klimaatbeleid, milieubeleid, klimaat, energie en milieutechnologie
financiert BZ geen specifieke landenprogramma’s, behoudens Rwanda waar het
programma voor Hernieuwbare energie wordt afgebouwd.
159 41
Hoe ziet de verdeelsleutel er uit, die is toegepast bij de keuze om het budget voor
drinkwater en sanitair met 6%, en integraal waterbeheer met 13% te verhogen?
Antwoord:
De verhoging van het budget voor 2016 is niet gebaseerd op een verdeelsleutel. De
cijfers zijn gebaseerd op de lopende meerjarige programma’s met de bijbehorende
financiële verplichtingen. Ook zijn in de begroting programma’s opgenomen waarvan
verwacht wordt dat een verplichting zal worden aangegaan in 2016. De exacte
invulling zal echter afhangen van de wijze waarop zal worden vormgegeven aan de
doelstelling in het kader van SDG6 om te bewerkstelligen dat respectievelijk 30 en 50
miljoen mensen toegang krijgen tot veilig drinkwater en sanitaire voorzieningen. Met
de huidige budgettaire verdeling wordt ruim voldaan aan motie Voordewind (33750
nr. 38), die om een derde van de beschikbare water middelen voor drinkwater en
sanitatie verzoekt.
160 Op welke wijze zet u binnen de doelstellingen inzake drinkwater en sanitaire 41
voorzieningen specifiek in op het bereiken van de allerarmsten, en in het bijzonder
meisjes en vrouwen?
Antwoord:
De duurzame ontwikkelingsdoelstellingen (Global Goals) vormen de leidraad voor de
Nederlandse ambitie op het gebied van drinkwater en sanitatie. De Global Goals
richten zich op toegang tot deze diensten voor iedereen in 2030. Dit impliceert dat ook
kwetsbare groepen die, om welke reden dan ook geen nu toegang hebben, bereikt
moeten worden.
Welke groepen kwetsbaar zijn voor buitensluiting is context afhankelijk en verschilt
van land tot land. Goed lokaal beleid is van belang om kwetsbare groepen te kunnen
bereiken. Ontwikkeling daarvan wordt gestimuleerd via Nederlandse programma’s.
Dit varieert van het introduceren van speciale tarieven voor water voor de allerarmsten
tot formulering van nieuw beleid ter ondersteuning van betere hygiëne tijdens de
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 58/84
