internationale NGO’s.
209 49
Op pagina 49 van de Memorie van Toelichting verwijst u naar de verhoogde bijdrage
van EUR 50 miljoen aan GAVI. In de motie-Van Laar die de Kamer hierover heeft
aangenomen (Kamerstuk 34 000-XVII nr. 24) wordt verwezen naar een dekking voor
deze investering uit de vrijwillige afdrachten aan andere multilaterale organisaties.
Welke vrijwillige afdrachten zijn hierdoor verminderd?
Antwoord:
Voor het antwoord op deze vraag wordt verwezen naar de brief die uw Kamer zal
toegaan over de Nederlandse bijdragen aan multilaterale organisaties, zoals is
toegezegd tijdens het AO Multilaterale Organisaties op 1 juli 2015.
210 Wordt in de verbeterde kennis bij diplomatie, militairen en civiele experts om effectief 49
om te kunnen gaan met gender-gerelateerd geweld, ook kennis ten aanzien van
vrouwen met een beperking meegenomen?
Antwoord:
In de trainingen van diplomaten, militairen en civiele experts ter voorbereiding op
deelname aan civiel-militaire operaties komen verschillende aspecten aan bod om
conflict-gerelateerd seksueel geweld effectief tegen te gaan. In deze trainingen wordt
specifiek ingegaan op de factoren die wel of niet bijdragen tot de kwetsbaarheid van
bepaalde groepen. Lichamelijke en/of mentale beperking kan de kwetsbaarheid van
meisjes, jongens, vrouwen en mannen vergroten in (post-)conflict en fragiele staten.
Vooral meisjes en vrouwen met beperking lopen grote risico’s. Dit krijgt specifieke
aandacht in de trainingsprogramma’s.
211 U spreekt van verbeterde opvang van vluchtelingen in de regio. Kunt u concreet 51 51
toelichten wat u hieronder verstaat? Wat moet er allemaal gebeuren om van goede
opvang te spreken?
Antwoord:
Verbeterde opvang in de regio is hard nodig. Naast noodhulp zet Nederland zich in
voor structurele verbeteringen van de levensomstandigheden en kansen van
vluchtelingen in de regio. Het doel daarvan is hen daar een menswaardig bestaan en
een (economisch) toekomstperspectief te bieden. Redenen voor vluchtelingen om
verder te migreren naar Europa zijn een gebrek aan een inkomen en onderwijs.
Ook de overheden en inwoners van Libanon, Jordanië en Turkije staan onder druk
vanwege de enorme instroom van vluchtelingen. Het is belangrijk dat ook zij
ondersteund worden. Samen met andere partners zoals EU, VN en Wereldbank, en de
Nederlandse ambassades in de regio werkt het kabinet daarvoor concrete plannen uit.
212 Hoe wilt u de opvang van vluchtelingen verbeteren en de paraatheid voor tijdige en 51
effectieve rampenrespons vergroten?
Antwoord:
Om te voorkomen dat mensen – die onder andere door conflict huis en haard hebben
verlaten - verder vluchten moeten zij in staat worden gesteld in hun eerste
levensbehoeften te kunnen voorzien. Nederland draagt daarom substantieel bij aan
humanitaire hulp in crisissituaties. Hulporganisaties, waaronder WFP, zorgen met deze
middelen onder andere voor onderdak en voedselhulp.
Wanneer een vluchtelingensituatie langer voortduurt, zoals bijvoorbeeld in Syrië, stelt
dat andere eisen aan de opvang dan in een acute noodsituatie. Daarom steunt
Nederland het verstrekken van voedselvouchers waarmee vluchtelingen zelf hun
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 74/84
