Antwoord:
Het kabinet onderschrijft het streven uit het SER advies IMVO-convenanten dat in
2016 de eerste tien convenanten zijn afgesloten. De stand van zaken is op dit moment
als volgt: brancheverenigingen en hun stakeholders in vijf (sub)sectoren hebben
expliciet het initiatief genomen om tot een IMVO-convenant te komen. In zes
(sub)sectoren worden dergelijke initiatieven voorbereid. Daarnaast hebben partijen in
een aantal (sub)sectoren het streven naar een IMVO-convenant nog in overweging.
128 35
Wat voor programma’s lopen af op het gebied van maatschappelijk verantwoord
ondernemen? Wat voor mogelijkheden ziet u om programma’s op het gebied van
MVO te blijven steunen, zowel in beleid als financieel?
Antwoord:
Het kabinet blijft programma’s op het gebied van MVO steunen zowel beleidsmatig
als financieel. De mogelijkheden daartoe worden bezien aan de hand van de bestaande
beleidsbehoefte en ruimte in het budget. Alleen het branche programma bij MVO
Nederland loopt af. Met andere programma’s, onder meer bij MVO Nederland, en het
proces waarbij sectoren met een verhoogd risicoprofiel voor
mensenrechtenschendingen en milieuschade worden aangespoord om
sectorconvenanten te sluiten, blijft aandacht voor MVO geborgd. Tevens zijn in het
kader van de beleidsprioriteit ‘pleiten en beïnvloeden’ meerdere strategische
partnerschappen gevormd, waaronder met Fair Wear, UTZ en Solidaridad, die zich
onder andere richten op MVO. Bovendien steunt het kabinet het Initiatief Duurzame
Handel (IDH), gericht op de verantwoordelijkheid van private partijen om samen met
publieke partners oplossingen te zoeken voor duurzaamheidsuitdagingen en deze op te
schalen. En tot slot draagt het Vakbondsmedefinancieringsprogramma ook bij aan
bevordering van MVO.
129 Kunt u een overzicht geven van de lopende programma’s op het gebied van 35
kinderarbeid?
Antwoord:
Voor een volledig overzicht van lopende programma’s op het gebied van kinderarbeid
wordt u verwezen naar de kabinetsreactie op initiatiefnota van het lid Van Laar over
het verbieden van producten gerelateerd aan kinderarbeid (kamerstuk 33963-5 van 20
januari 2015), alsmede de Mensenrechtenrapportage 2014.
In het kader van de SRGR Strategische Partnerschappen 2016-2020 zal een
overeenkomst met de alliantie o.l.v. Terre des Hommes Nederland worden afgesloten
voor de bestrijding van Kinderprostitutie. Hiertoe is EUR 3 miljoen. per jaar
gereserveerd en wordt daarmee t/m 2020 aan het 3-miljoen deel van de
kinderarbeidresolutie voldaan. Via het Mensenrechtenfonds wordt bijgedragen aan de
projecten van ECPAT ‘Reducing violence against children, with special focus on
sexual exploitation of children and child sex tourism’ (EUR 2 miljoen voor de periode
1 april 2014 – 30 juni 2015) en ‘Reducing sexual violence against children’ (EUR 3
miljoen voor de periode 1 april 2015 – 30 juni 2016).
130 Waarom zijn de middelen voor het DGGF nu 100% juridisch verplicht terwijl in 2015 35
“ruim de helft” juridisch verplicht was?
Antwoord:
Zie het antwoord op vraag 16.
131 Hoe wordt de aandacht voor MVO in de toekomst geborgd als relevante programma’s 35
worden afgebouwd?
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 50/84
