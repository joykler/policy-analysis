rechtsorde en eerbiediging van mensenrechten) van de BZ-begroting. Het RNW-programma
richt zich op het stimuleren van de verspreiding van het vrije woord onder jongeren in landen
waar de vrijheid van meningsuiting en -vorming ernstig beperkt is. RNW is onder meer actief
in Afrika, de Arabische wereld, Latijns-Amerika en China. Samen met lokale partners maakt
RNW prikkelende producties rondom de thema’s democratie en goed bestuur, mensenrechten
en seksuele rechten, en biedt deze aan via de eigen platforms en die van partners.
De effecten van het programma worden gemeten aan de hand van een aantal specifieke
resultaten, waaronder trainingen en workshops voor bloggers (storytelling, ontwikkeling
videoprodukties), het stimuleren van gebruik van social media en het organiseren van festivals
en debatten. Begin 2015 is een mid-term review uitgevoerd, waaruit bleek dat de doelstellingen
van de afgelopen twee jaar ruimschoots zijn behaald. Tevens heeft de mid-term review
bevestigd dat RNW een grote transformatie heeft ondergaan. RNW is van een
omroeporganisatie een content producer en mediaontwikkelings-NGO geworden met een
niche in sociale media.
19Hoe is te verklaren dat aan bescherming en bevordering van mensenrechten minder geld 8
besteed wordt in 2016 dan in 2015 en hoe verhoudt dit zich tot de prioriteiten uit de
mensenrechtenbrief «Respect en recht voor ieder mens?
Antwoord:
De in de HGIS nota genoemde bedragen zijn opgebouwd uit een non-ODA component, een
ODA component en verschillende (eenmalige) ophogingen. De verklaring voor het verschil
tussen 2015 en 2016 ligt in incidentele verhogingen (totaal EUR 4 miljoen) voor het budget
voor 2015 door ingediende amendementen ten aanzien van bestrijding van kinderarbeid en
kinderprostitutie, alsook voor de andere mensenrechtenprioriteiten. Overigens is in de HGIS-
nota 2016 de ophoging van het budget van EUR 1,5 miljoen voor 2016 (zie ontwerpbegroting
Buitenlandse Zaken 2016) voor het Mensenrechtenfonds (artikel 1.2) abusievelijk niet
opgenomen.
20Kunt u toelichten waarom het ODA-budget voor 'goed functionerende internationale 9 9
instellingen met een breed draagvlak' (BZ 01.01) bijna vijfvoudig is toegenomen ten opzichte
van 2014 in twee jaar?
Antwoord:
Het ODA deel van het budget voor goed functionerende internationale instellingen neemt toe
van EUR 1,1 miljoen in 2014 naar 5,7 miljoen in 2016. De toename van het ODA-deel binnen
het artikelonderdeel wordt veroorzaakt doordat het deel van de contributie aan de VN dat aan
ODA wordt toegerekend, op grond van OESO/DAC-richtlijnen, in 2015 ten opzichte van 2014
is verhoogd met EUR 4,9 miljoen. Het verschil van EUR 0,2 miljoen tussen 2015 en 2016
wordt veroorzaakt door een lagere bijdrage aan de OESO.
21Hoe is het dalende budget voor beleidsthema 02.01 – goede internationale samenwerking ter 9 9
bevordering van de eigen en bondgenootschappelijke veiligheid – tussen 2014 en 2016 te
verklaren?
Antwoord:
De afname van het budget in de periode 2014-2016 wordt hoofdzakelijk verklaard doordat de
uitgaven voor de nieuwbouw van het NAVO hoofdkwartier afnemen.
22Kunt u toelichten waarom op 'Goede internationale samenwerking ter bevordering van de eigen 1111
en bondgenootschappelijke veiligheid' (BZ 02.01) sterk bezuinigd wordt, terwijl de veiligheid
juist beschermd moet worden in de huidige wereldcrises?
Antwoord:
Totaallijst feitelijke vragen Homogene Groep Internationale samenwerking 2016 (34301-0) 7/25
