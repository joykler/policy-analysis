Antwoord:
Het Nederlandse ontwikkelingssamenwerkingsbeleid is gericht op hulp, handel en
investeringen voor ontwikkeling met een grotere rol voor de private sector in
innovatieve financiering en inclusieve partnerschappen. Ontwikkelingsbanken spelen
hierbij een belangrijke rol. De samenwerking met FMO blijft onverminderd van
belang. Zo heeft FMO een belangrijke rol gekregen bij de uitvoering van een nieuwe
faciliteit van de Europese Commissie “blended Finance” op het gebied van rurale
stroomvoorziening. Sinds 2012 draagt Nederland bij aan het private sector luik van het
Global Agriculture and Food Security Program (GAFSP) dat wordt beheerd door de
International Finance Corporation (IFC). Onder dit luik worden leningen en garanties
verstrekt op concessionele voorwaarden voor private investeringen die kleine boeren
bereiken en een hoog ontwikkelingseffect hebben. Een GAFSP voorbeeld: Het bedrijf
Mountain Hazelnuts in Bhutan verkoopt hazelnootplanten aan kleine boeren, begeleidt
de aanplant en verzorging, en koopt hazelnoten op. Door deze investering zal het
inkomen voor 15.000 boeren kunnen verdubbelen. Ook de Aziatische
Ontwikkelingsbank heeft een bijdrage geleverd aan dit project. Nederland heeft
conceptueel en financieel (met een bijdrage van € 100 miljoen) een belangrijke
bijdrage geleverd aan de oprichting van dit private sector luik van GAFSP. GAFSP
betreft een revolverend fonds, waarvan de middelen ter beschikking blijven van de
donoren. Onder een soortgelijke constructie gaat Nederland bijdragen aan het Global
Small and Medium Enterprise Finance Facility, waarbij wordt geïnvesteerd in lokale
financiële instellingen die zich in fragiele gebieden richten op leningen aan de midden-
en kleinbedrijf. In 2013 en 2014 zijn met EUR 47 miljoen aan donormiddelen voor
GAFSP EUR 121 miljoen aan IFC leningen en EUR 227 miljoen aan private
investeringsgelden gekatalyseerd.
61 Kunt u, zoals toegezegd in juli, een overzicht sturen van de verplichte en vrijwillige 12
bijdragen aan multilaterale organisaties zoals voor de komende jaren geraamd,
inclusief bestaande pledgemomenten?
Antwoord:
Voor het antwoord op deze vraag wordt verwezen naar de brief die uw Kamer zal
toegaan over de Nederlandse bijdragen aan multilaterale organisaties, zoals is
toegezegd tijdens het AO Multilaterale Organisaties op 1 juli 2015.
62 U beschrijft verschillende manieren om duurzame en inclusieve groei te stimuleren. 12
Welke rol speelt de rechtsstaatopbouw in ontwikkelingslanden volgens u hierbij? Hoe
geeft Nederland hier invulling aan?
Antwoord:
Een goed functionerende rechtsorde, nationaal en internationaal is een
basisvoorwaarde voor duurzame en inclusieve ontwikkeling. Het kabinet zet in op een
rechtsstaat, die toegankelijk is voor alle burgers en ondernemers, zekerheid biedt ten
aanzien van zaken zoals eigendomsrechten en arbeidsrechten en corruptie bestrijdt .
Daarbij wordt gewerkt aan capaciteit en kwaliteit van juridische instellingen, ‘legal
empowerment’ van burgers en gelijke toegang van iedereen tot rechtssystemen. Het
kabinet zet daarbij middelen in op het vergroten van de rechtspositie van
achtergestelde groepen via o.a. United Nations Development Program (UNDP) en de
International Development Law Organisation (IDLO) die met centra voor juridische
bijstand, training van (para) juridische staf en capaciteitsversterking o.a. de
rechtstoegang van vrouwen en etnische minderheden versterken.
Een duidelijke stem van burgers die hun overheid verantwoordelijk houden is ook
onderdeel van de rechtsstaat. De 25 Strategische Partnerschappen onder het
programma Samenspraak en Tegenspraak richten zich expliciet op het versterken van
lokale maatschappelijke organisaties die opkomen voor achtergestelde groepen en
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 29/84
