voedsel op de lokale markt kunnen inkopen. Op die manier kunnen vluchtelingen zelf
keuzes maken in hun voedselvoorziening. Daarnaast zet Nederland in op onderwijs,
gezondheidszorg en psychosociale hulp, waardoor het langetermijnperspectief van
mensen verbetert.
Ook verstrekt Nederland steun om de infrastructuur van opvanglanden in de regio te
verbeteren. Zo werken VNG en gemeente Amsterdam samen met lokale autoriteiten in
Jordanië om gemeentelijke diensten zoals stedelijke planning, drinkwatervoorziening
en afvalverwerking te verbeteren.
Ten aanzien van paraatheid geldt dat Nederland begin 2015 de Dutch Surge Support-
waterfaciliteit heeft opgericht. Hiermee kunnen Nederlandse waterexperts uit het
bedrijfsleven en overheid snel worden ingezet bij water gerelateerde rampen wanneer
een humanitaire organisatie, zoals de VN, hierom vraagt. Het afgelopen jaar zijn
Nederlandse experts ingezet in onder andere Zuid-Soedan, Rwanda en Kenia.
Nederlandse experts hebben zich ingezet om de VN te ondersteunen bij het verbeteren
van drinkwatervoorzieningen voor vluchtelingen, het beperken van de gevolgen van
overstromingen, en het verstrekken van advies om maatregelen te nemen tegen
toekomstige overstromingen.
Tevens beschikt Nederland over een getraind Urban Search and Rescue Team. Dit
team is in staat om binnen afzienbare tijd operationeel te zijn in een rampgebied. Het
team is gespecialiseerd in het lokaliseren en redden van mensen die door een ramp,
zoals bijvoorbeeld een aardbeving, onder het puin bekneld zijn geraakt. Recent is dit
team ingezet in Nepal. Naast snelle inzet na rampen, wordt dit team ook ingezet bij
nationale incidenten, bijvoorbeeld, het incident met de bouwkraan in Alphen aan de
Rijn.
Daarnaast ondersteunt Nederland het Nederlandse Rode Kruis om de responscapaciteit
van verschillende nationale Rode Kruis-verenigingen te versterken in onder andere,
Libanon, Tsjaad en Zuid-Soedan. Ook ondersteunt Nederland MapAction. Dit is een
NGO die wereldwijd humanitaire organisaties ondersteunt tijdens de eerste fase van
humanitaire respons door expertteams uit te zenden naar rampgebieden om
crisissituaties in kaart te brengen.
Tot slot verstrekt Nederland ongeoormerkte bijdragen aan internationale
noodhulporganisaties -en fondsen om tijdige en effectieve rampenrespons te vergroten.
Door ongeoormerkte bijdragen te verstrekken, kunnen organisaties het geld snel en
effectief inzetten daar waar de humanitaire noden het hoogst zijn.
213 52 52
Is het mogelijk binnen het noodhulpfonds een bedrag te oormerken voor opvang in de
regio? Zo ja, bent u dit van plan te doen? Zo nee, waarom niet?
Antwoord:
In 2014 is het Relief Fund (EUR 570 miljoen voor de periode 2014-2017; BHOS
04.04) in het leven geroepen, dat grotendeels gebruikt wordt voor opvang van mensen
die van huis en haard verdreven zijn en hun toevlucht nemen in de buurlanden. Ook
vanuit het reguliere noodhulpbudget (BHOS 04.01) worden aanzienlijke bedragen
besteed aan opvang van vluchtelingen nabij hun land van herkomst. In 2015 is dat
reguliere noodhulpbudget eenmalig verhoogd met EUR 110 miljoen voor extra hulp
aan Syrië en opvang in de buurlanden. Het Relief Fund is flexibel en bedoeld om snel
en effectief in te kunnen spelen op crises en zal ook de komende jaren op die wijze
worden ingezet.
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 75/84
