6 Hoeveel burgemeesters, wethouders, gedeputeerden en waterschapsbestuurders zijn er 0
in 2014 mee geweest op handelsmissie op rijksniveau? Hoeveel lokale bestuurders zijn
er in 2014 op kosten van hun gemeente, provincie of waterschap of op kosten van de
VNG, IPO of UVW afgereisd naar ontwikkelingslanden?
Antwoord:
In 2014 zijn er geen burgemeesters, wethouders, gedeputeerden en
waterschapsbestuurders meegeweest met handelsmissie op rijksniveau.
Voor wat betreft de vraag hoeveel lokale bestuurders in 2014 op kosten van hun
gemeente, provincie of waterschap op kosten van de VNG, IPO of UVW zijn afgereisd
naar ontwikkelingslanden verwijzen we door naar genoemde instanties.
7 Kunt u aangeven wanneer de Kamer het voorstel tot opzegging van het verdrag inzake 0
de VN-organisatie voor Industriële Ontwikkeling (UNIDO) kan verwachten?
Antwoord:
Het wetsvoorstel tot opzegging van het verdrag inzake UNIDO zal naar verwachting
aan het begin van het tweede kwartaal van 2016 ter goedkeuring aan de Tweede
Kamer worden voorgelegd. Daarbij is rekening gehouden met de advisering door de
Raad van State, waarvoor een termijn van twee tot drie maanden staat.
8 Hoe wordt er door Nederland in 2015 en 2016 aangestuurd op modernisering van de ODA- 0
definitie? In welke richting lijkt die modernisering te verlopen?
Antwoord:
De High Level Meeting (HLM) van OESO-DAC heeft in december 2014 het DAC-
secretariaat de opdracht gegeven om de ODA-definitie te moderniseren. Deze opdracht was
in lijn met de inzet van Nederland, zoals verwoord in de Kabinetsreactie bij het
Interdepartementaal Beleidsonderzoek Ontwikkelingssamenwerking (Kamerstuk 32605 nr.
137):
- onder meer in het kader van Hulp en Handel meer aandacht voor
ontwikkelingsgerichte innovatieve financieringsstromen,
- het meer geïntegreerd opnemen van activiteiten op het gebied van vrede en
veiligheid die relevant zijn voor ontwikkeling,
- herziening van de DAC-landenlijst, opnemen
- ODA meer gericht inzetten op de allerarmste landen
- aanscherping consessionaliteitscriteria voor leningen.
Nederland heeft binnen DAC op basis van haar eigen ervaringen met 3D beleid (Diplomatie,
Defensie en Ontwikkeling), succesvol gepleit voor het opnemen van meer elementen van een
geïntegreerde benadering op veiligheid en ontwikkeling in de ODA-definitie. Deze inzet
heeft erin geresulteerd dat de bijdrage van defensieonderdelen aan het leveren van
humanitaire hulp en aan het uitvoeren van ontwikkelingsactiviteiten nu meetellen, mits deze
bijdrage in lijn is met humanitaire principes. Nederland bepleit daarnaast binnen DAC dat
ook trainingen op het gebied van mensenrechten en gender aan bijvoorbeeld militaire
eenheden uit Afrikaanse landen die deelnemen aan vredesmissies, onderdeel worden van een
meer moderne ODA-definitie.
Nederland heeft bijgedragen aan de modernisering van bilaterale ODA leningen, door de
introductie van aangescherpte eisen ten aanzien van concessionaliteit (het schenkingselement
van leningen) en een verbeterd systeem voor de ODA waardering van leningen. Momenteel
wordt deze systematiek nader uitgewerkt voor overheidsleningen aan private partijen en
wordt gewerkt aan het ontwikkelen van consessionaliteitscriteria voor diverse
financieringsmechanismen (garanties, kredieten en investeringen).
Mede op aandringen van Nederland heeft het DAC zich gecommitteerd aan het meer gericht
inzetten van ODA voor Minst Ontwikkelde Landen en zal de inzet van DAC-leden expliciet
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 11/84
