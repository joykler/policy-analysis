Antwoord:
Binnen het voedselzekerheidsbeleid zet het kabinet onder meer in op ontwikkeling van
de kleinschalige voedsellandbouw. Daarin staan kleine boeren en boerinnen centraal.
Conform het kabinetsbeleid, zoals verwoord in de Kamerbrief ‘Nederlandse inzet voor
wereldwijde voedselzekerheid’ (Kamerstuk 33625 nr. 147), is het uitgangspunt een
landbouw die hoogproductief is en die op adequate wijze rekening houdt met sociale
en ecologische aspecten. Daarbinnen is het aan de lokale boer(in) om de meest
geschikte praktijken en bedrijfsvorm te kiezen. Agro-ecologische landbouwpraktijken
maken daar deel van uit en worden in die zin door Nederland ondersteund.
144 39 45
Met welke organisaties en bedrijven werkt u samen op de gebieden van het bevorderen
van voedselzekerheid en landbouw in het Zuiden?
Antwoord:
Uitgangspunt in de uitvoering van het voedselzekerheidsbeleid is de zogenaamde
‘Dutch Diamond Approach’, het (net)werken in partnerschappen met bedrijfsleven,
kennisinstellingen, NGO’s en overheden, hier en lokaal in het Zuiden. Er wordt dan
ook met vele en diverse organisaties en bedrijven samengewerkt, variërend van grote,
internationaal opererende tot kleine, lokaal georiënteerde. Wat al deze organisaties en
bedrijven kenmerkt is hun belang en commitment om bij te dragen aan het
terugdringen van honger en ondervoeding via het ontwikkelen van de
voedsellandbouw en de overtuiging dat dat daarvoor een brede, inclusieve benadering
nodig is.
145 "Na een jaar van uitwerking zullen 2016 en de jaren erna in het teken staan van de 39
uitvoering van de Kamerbrief «Nederlandse inzet voor wereldwijde voedselzekerheid»
van november 2014." Wat zijn de resultaten van deze uitwerking? Is hierin ook de
uitwerking van de motie Mulder en Van der Staaij (34000-VXII nr 19) opgenomen?
Bent u bereid deze met de Kamer te delen?
Antwoord:
De uitwerking van de Kamerbrief “Nederlandse inzet voor wereldwijde
voedselzekerheid” vindt zoveel mogelijk plaats in samenwerking met het
maatschappelijke veld. In maart 2015 heeft in dat kader een eerste, breed bezochte,
startbijeenkomst plaatsgevonden met bedrijfsleven, kennisinstellingen en NGO’s.
In november wordt dit proces voortgezet, met als doel praktische uitwerking en acties
op specifieke onderwerpen. Intern zijn overzichten gemaakt van lopende activiteiten,
geordend langs de beleidsdoelen van de Kamerbrief, en worden richtinggevende
kaders per doel opgesteld ten behoeve van de strategische programmering vanaf 2016.
De uitwerking van de motie Mulder en Van der Staaij inzake de systematische
verbetering van de kwaliteit en de coördinatie van het aanbod van agrarisch
beroepsonderwijs maakt hier onderdeel van uit. Verbetering van het aanbod van het
agrarisch beroepsonderwijs in partnerlanden vindt plaats onder meer via ambassades
en programma’s als NICHE, het Netherlands Initiative for Capacity development in
Higher Education. Nederlandse kennis draagt in toenemende mate bij aan de
ondersteuning van overheden en lokale kennisinstellingen van partnerlanden op dit
terrein.
146 Waar wordt het niet-juridisch verplichte deel van het budget voor duurzame 40
ontwikkeling, voedselzekerheid en water aan besteed? Waar ziet u zelf nog ruimte
voor amendering, ook buiten dit beleidsartikel?
Antwoord:
Het niet-juridisch verplichte deel zal worden besteed aan een aantal projecten en
programma’s die nu ontwikkeld worden. Het gaat bijvoorbeeld om bijdragen aan
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 54/84
