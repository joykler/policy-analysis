Antwoord:
Het amendement-Smaling/Leegte voor de bestrijding van wildlife crime is opgenomen
in de Eerste Suppletoire Begroting 2015 onder sub-artikel 1.3. Conform de
Rijksbegrotingsvoorschriften hebben begrotingsamendementen altijd betrekking op het
desbetreffende begrotingsjaar en kennen derhalve geen structurele doorwerking.
111 Gaat de vermindering van de uitgaven voor "versterking van handelssysteem met 32
aandacht voor MVO" ten koste van bestrijding van kinderarbeid?
Antwoord:
De vermindering van de uitgaven voor versterking van handelssysteem met aandacht
voor MVO gaat niet ten koste van de bestrijding van kinderarbeid. De inzet van de
regering tegen kinderarbeid wordt onverminderd voortgezet.
112 Welk percentage van de middelen uit beleidsartikelen 1 en 2 worden direct besteed aan 32 34
de versterking van de inkomenspositie van kleine boerenbedrijven?
Antwoord:
Nederland draagt via diverse programma’s bij aan de verbetering van de
inkomenspositie en ontwikkeling van kleine boeren en boerinnen. Dit betreft een
aanzienlijk deel van de ambassadeprogramma’s op het terrein van voedselzekerheid en
de programma’s met Agriterra, Agricord, IFAD, Solidaridad, Initiatief Duurzame
Handel, BoP Inc. (ondersteuning van Base of the Pyramid), Global Agriculture and
Food Security Program (GAFSP). Ook bij bedrijfsleven instrumenten als DGGF,
DRIVE en FDOV zullen de inkomens van veel kleine boerenbedrijven verbeteren als
gevolg van betere toegang tot markten, tot financiering of verbeterde infrastructuur. De
gezamenlijke begroting voor deze programma’s beslaat ongeveer 20% van de totale
begroting voor artikel 1 en 2.
113 Welke bijdrage aan de versterking van de inkomenspositie van vrouwen leveren de 32 34
programma’s gefinancierd onder beleidsartikelen 1 en 2?
Antwoord:
Versterking van de economische positie van vrouwen maakt deel uit van het beleid
voor duurzame handel en investeringen (beleidsartikel 1) en duurzame ontwikkeling,
voedselzekerheid en water (beleidsartikel 2). In 2014 leidden de programma’s voor
private-sectorontwikkeling en voedselzekerheid tot 150.000 nieuwe banen waarvan
bijna de helft voor vrouwen. Nederland steunde trainingen gericht op
bedrijfsontwikkeling, krediet en verzekeringen voor ruim 4,5 miljoen kleine boeren en
boerinnen. Ruim 14 miljoen boeren en boerinnen kregen betere toegang tot markten.
Er werd bijgedragen aan duurzaam beheer van in totaal 1,5 miljoen hectare landbouw-
en omringende grond, vooral door het veiligstellen van individuele landrechten van
kleine boeren (van wie meer dan de helft vrouw). In het Green Climate Fund vormt de
deelname van vrouwen in de besluitvorming en toegang tot de beschikbare middelen
een van de criteria waaraan financieringsvoorstellen moeten voldoen.
Programma’s zoals de Faciliteit Duurzaam Ondernemen en Voedselzekerheid
(FDOV), Dutch Good Growth Fund (DGGF), Initiatief Duurzame Handel, Local
Employment for Development in Africa (LEAD)dragen bij aan versterking van de
inkomenspositie van vrouwen. De FDOV biedt steun aan business partnerschappen
gericht op vrouwelijke ondernemers. Een voorbeeld is het partnerschap in Burkina
Faso met 35.000 vrouwelijke ondernemers in de productie, verwerking en marketing
van shea noten. Het DGGF besteedt speciale aandacht aan vrouwelijke ondernemers.
Met de huidige transacties worden op termijn naar schatting ten minste vijfduizend
banen voor vrouwen gecreëerd door Nederlandse en lokale ondernemers. Van de
ondersteunde lokale MKB-ers is een derde vrouw. Het Initiatief Duurzame Handel
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 46/84
