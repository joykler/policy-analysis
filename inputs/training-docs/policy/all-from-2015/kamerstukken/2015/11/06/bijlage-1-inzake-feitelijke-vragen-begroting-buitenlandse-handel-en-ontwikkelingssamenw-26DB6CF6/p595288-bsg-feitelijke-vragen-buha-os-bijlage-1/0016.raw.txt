Op 20 mei jl. stemde het Europees Parlement over de conflictmineralenverordening.
Het Europees Parlement wil verdergaande maatregelen dan voorgesteld in het
Commissievoorstel, namelijk verplichte in plaats van vrijwillige deelname voor
smelters en importeurs. De lidstaten hebben de tijd genomen om de standpunten van
het Europees Parlement te analyseren; na afloop van het zomerreces is dit besproken in
de Raadswerkgroep Handelsvraagstukken. Grote verschillen in de posities tussen het
Europees Parlement, Raad en Commissie kunnen de afronding van de Verordening in
de weg staan. Anderzijds is de triloog pas het moment om compromissen te sluiten.
Deze overwegingen spelen mede een rol in de positiebepaling van de Raad, waarvan
moeilijk voorspeld kan worden wanneer deze bepaald wordt.
22 Wat is het tijdpad van afronding van de WTO DOHA-ronde? 0
Antwoord:
Het kabinet zet in op een zo spoedige mogelijke afronding van de Doha-ronde. Op dit
moment ziet het ernaar uit dat de volledige afronding van de Doha-ronde voor de
Ministeriële Conferentie (MC10) in Nairobi in december van dit jaar niet realistisch is.
De inzet van het kabinet is een zo ambitieus en zo breed mogelijk
onderhandelingsresultaat. Cruciaal is hierin een positieve uitkomst voor de minst
ontwikkelde landen.
23 Wat is de stand van zaken met betrekking tot het onafhankelijk onderzoek dat het 0
ministerie laat uitvoeren inzake de verdere kwaliteitsverbetering en stroomlijning van
de processen in de economische dienstverlening? Wanneer wordt dit rapport
opgeleverd en kan de Kamer de resultaten tegemoet zien?
Antwoord:
Het onderzoek wordt momenteel uitgevoerd en naar verwachting de eerste helft van
2016 afgerond. De Tweede Kamer wordt te zijner tijd over de resultaten ingelicht.
24 Kunt u aangeven wat de totale ambtelijke (beheers-)kosten zijn van MFS II en de te 0
verwachten totale ambtelijke (beheers-)kosten van de Strategische Partnerschappen?
Per jaar en/of totaal?
Antwoord:
De Strategische Partnerschappen onder Samenspraak en Tegenspraak luiden een
nieuwe manier van werken in. Intensievere samenwerking tussen het ministerie van
Buitenlandse Zaken en maatschappelijke organisaties vergt meer inspanning van beide
partijen. Een inschatting over de kosten daarvan is prematuur. Tegelijkertijd zorgt het
ministerie juist door deze meer strategische manier van samenwerken ten opzichte van
MFSII voor meer beleidscoherentie. Op die manier wordt het beleid effectiever en
efficiënter.
25 Welke beleidsvoornemens en bijbehorende begrotingsposten hebben tot doel de 0
rechtsbescherming van inwoners van ontwikkelingslanden te vergroten?
Antwoord:
Vergroting van rechtsbescherming van inwoners van ontwikkelingslanden maakt
onderdeel uit van de beleidsvoornemens op het gebied van:
 seksuele en reproductieve gezondheid en rechten voor iedereen en een halt
aan de verspreiding van HIV/aids (begrotingsartikel 3.1)
 gelijke rechten en kansen voor vrouwen (begrotingsartikel 3.2)
 versterkt maatschappelijk middenveld (begrotingsartikel 3.3)
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 16/84
