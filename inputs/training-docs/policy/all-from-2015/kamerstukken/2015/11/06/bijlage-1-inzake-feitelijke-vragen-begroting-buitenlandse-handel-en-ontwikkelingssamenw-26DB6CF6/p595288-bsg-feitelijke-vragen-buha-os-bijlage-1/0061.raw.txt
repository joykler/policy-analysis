innemen die ze verdienen (SIDS worden als eerste en het hardst geraakt door
klimaatverandering) en toegang krijgen tot de kennis die nodig is om weerbaar te zijn
tegen klimaatverandering.
167 43
Minister Koenders geeft in de IPI ook aan dat Aruba en Curacao ook SIDS zijn. De
CO2-uitstoot per capita van Curaçao en Aruba zijn een van de hoogste ter wereld. Hoe
verhoudt zich dit tot het uitgesproken kabinetsbeleid van Minister Koenders tijdens de
IPI? Hoe wordt hier rekening mee gehouden bij het klimaatbeleid binnen Buitenlandse
Handel en Ontwikkelingssamenwerking?
Antwoord:
Het Koninkrijk is partij bij de United Nation Framework Convention on Climate
Change UNFCCC en het Kyoto protocol, maar deze instrumenten hebben vooralsnog
alleen werking voor het Europese deel van het Koninkrijk. Het belang van een
ambitieus klimaatverdrag voor het hele Koninkrijk waar Minister Koenders in zijn
speech aan refereerde, is echter onverminderd groot. De Caribische delen van het
Koninkrijk zijn net als het Europese deel kwetsbaar voor zeespiegelstijging. De
ambitie om tot een ambitieus klimaatakkoord te komen is daarom een gedeelde. De
delegatie die deelneemt aan de onderhandelingen in Parijs is een Koninksrijksdelegatie
met vertegenwoordigers uit alle landen. De gezamenlijke inzet richt zich op de
klimaatonderhandelingen en minder op de invulling van internationale
klimaatfinanciering.
168 Wat gaat Nederland tijdens de klimaatonderhandelingen in Parijs doen voor 43
ontwikkelingslanden?
Antwoord:
De gevolgen van klimaatverandering dreigen veel successen van de afgelopen zeventig
jaar op het gebied van stabiliteit en ontwikkeling ongedaan te maken. Droogte,
overstromingen en toename van extreem weer als gevolg van klimaatveranderingen
zullen effect hebben op de wereldeconomie, milieu en ecosystemen, ongelijkheid en
interstatelijke verhoudingen. Het belangrijkste doel van de klimaattop in Parijs is het
overeenkomen van een nieuw mondiaal klimaatakkoord. Het Koninkrijk der
Nederlanden zet in op een ambitieus akkoord met brede participatie, dat alle landen in
staat stelt naar vermogen bij te dragen aan de oplossing van het klimaatprobleem en
tegelijkertijd een sterke impuls geeft aan acties van zowel statelijke als niet-statelijke
actoren.
Nederland zet in op een akkoord dat de armste landen en bevolkingsgroepen helpt de
gevolgen van klimaatverandering te dragen en op erkenning van de bijzondere
omstandigheden van de kleine, in ontwikkeling zijnde eilandstaten (SIDS).
Klimaatfinanciering zal een belangrijk onderdeel zijn van de uitkomst van Parijs: we
moeten transparant zijn over de beschikbaarheid van financiering en ook private
bronnen ten volle inzetten. Nederland zet voorts in op gendergelijkheid en een gender
responsief akkoord dat de bijdrage van vrouwen aan de aanpak van het
klimaatprobleem voldoende mobiliseert. Over de Nederlandse inzet betreffende het
nieuwe klimaatakkoord bent u in juni en augustus geïnformeerd (Kamerstuk 31 793,
nr. 116 en nr. 117).
169 Wat gaat Nederland doen aan het mobiliseren van private investeringen voor klimaat 43
in het kader van Buitenlandse Handel en Ontwikkelingssamenwerking?
Antwoord:
Naar aanleiding van vragen tijdens de begrotingsbehandeling 2015 is op 13 april jl.
een brief aan uw Kamer gestuurd over de stand van zaken met betrekking tot de
invulling van de private klimaatfinanciering (IGG-2015.153301). In deze brief zijn
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 61/84
