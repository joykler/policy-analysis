15 Hoe hoog bedragen de verplichte Nederlandse bijdragen aan de VN in 2016, waar relevant 8 8
uitgesplitst per organisatieonderdeel?
Antwoord:
Onderstaande bedragen betreffen contributies die Nederland in internationaal verband
verplicht is te betalen.
16Hoe hoog bedragen de Nederlandse vrijwillige bijdragen aan de VN in 2016, waar relevant 8 8
uitgesplitst per organisatieonderdeel?
Antwoord:
Voor het antwoord op deze vraag wordt verwezen naar de brief die uw Kamer zal toegaan over
de Nederlandse bijdragen aan multilaterale organisaties, zoals is toegezegd tijdens het AO
Multilaterale Organisaties op 1 juli 2015.
17Hoe hoog bedraagt de reservering ten behoeve van de kandidatuur van het Koninkrijk der 8 8
Nederlanden voor een zetel in de VN-Veiligheidsraad voor de periode 2017-2018? Kunt u
uitgebreid toelichten waaraan deze reservering precies zal worden uitgegeven?
Antwoord:
Voor de periode 2014 – 2017 is voor de VN-Mensenrechtenraadcampagne (het Koninkrijk is
momenteel lid voor de termijn 2015-2017) en de VN-Veiligheidsraadcampagne gezamenlijk
een totaalbedrag van EUR 4.740.000 gereserveerd. Het budget wordt onder andere besteed aan
strategische reizen naar landen en multilaterale conferenties, het organiseren van inhoudelijke
evenementen op de thema’s vrede, gerechtigheid en ontwikkeling, en de ontwikkeling van
communicatiemiddelen en promotiemateriaal, zoals een website, folders en informatieboekjes.
18Kunt u een overzicht geven van de subsidies aan de Wereldomroep voor de verkondiging van 8 8
het vrije woord in het buitenland van de afgelopen vijf jaar, inclusief 2016? Wat zijn de
effecten van deze subsidies geweest en hoe is dat geëvalueerd?
Antwoord:
Radio Nederland Wereldomroep (RNW) ontvangt over de periode 2013-2017 een subsidie van
in totaal EUR 56 miljoen. Deze subsidie valt onder beleidsartikel 1 (versterkte internationale
Totaallijst feitelijke vragen Homogene Groep Internationale samenwerking 2016 (34301-0) 6/25
