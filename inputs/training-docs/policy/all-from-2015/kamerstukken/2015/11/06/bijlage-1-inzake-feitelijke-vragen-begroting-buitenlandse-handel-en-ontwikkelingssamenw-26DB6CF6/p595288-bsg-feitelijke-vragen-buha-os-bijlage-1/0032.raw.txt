(in opvolging van de Leefbaar Loon Conferentie in Berlijn in 2013). Nederland trekt in
haar activiteiten waar mogelijk op met andere EU lidstaten, onder andere via het
toekomstige EU Garment Initiative. Leefbaar loon is een belangrijk onderdeel van de
OESO-richtlijnen. Nederland loopt voorop in het agenderen hiervan en hanteert de
OESO-definitie van leefbaar loon. Realiteit is dat het minimumloon hier vaak ver
onder ligt. Werknemers moeten met een voltijdsbaan met redelijke werktijden, dus
zonder structureel overwerk, niet alleen in hun primaire levensbehoeften kunnen
voorzien, maar ook toegang tot gezondheidszorg kunnen financieren en hun kinderen
naar school kunnen sturen.
68 In welke landen worden de arbeidsomstandigheden en lonen precies gecontroleerd? 14
Antwoord:
De productielanden zelf zijn de eerstverantwoordelijke om de arbeidsomstandigheden
en lonen in deze landen te controleren. Nederland draagt bij aan een aantal concrete
verbetertrajecten, onder andere via ILO programma’s zoals Better Work. Dit
programma opereert in de textielsector in Cambodja, Bangladesh, Vietnam, Indonesië,
Myanmar, Haïti, Lesotho en Jordanië. Met Nederlandse steun zetten ook IDH,
Solidaridad en de Fair Wear Foundation zich in voor verbetering van
arbeidsomstandigheden in de textielsector in Vietnam, Pakistan, Bangladesh,
Cambodja, Ethiopië, India, Indonesië, China en Myanmar.
69 Wat gaat het kabinet doen om Nederlandse bedrijven te stimuleren om slaafvrije 14
kleding te verkopen? Wat gaat het kabinet doen om het Nederlandse volk te stimuleren
om slaafvrije producten te kopen? Wat gaat het kabinet doen om ervoor te zorgen dat
Nederlanders zich bewust worden van de arbeidsomstandigheden en de lonen van o.a.
de werknemers in de textielsector?
Antwoord:
Om schendingen in hun productieketen op het gebied van arbeidsomstandigheden
zoveel mogelijk te voorkomen verwacht het kabinet van Nederlandse bedrijven dat zij
handelen volgens de OESO richtlijnen, Het kabinet spreekt Nederlandse bedrijven aan
op hun verantwoordelijkheid risico’s in hun productieketen in kaart te brengen en
ondersteunt hen hierbij via de nog te sluiten MVO-convenanten. Via eerdergenoemde
programma’s met IDH, Solidaridad, Fair Wear Foundation en Schone Kleren
Campagne zet het kabinet in op leefbaar loon in ontwikkelingslanden, evenals via het
vakbondsmedefinancieringsprogramma met FNV/CNV.
Nederland steunt en draagt bij aan het EU Garment Initiative waar consumer
awareness één van de prioritaire thema’s is. Uitgangspunt hierbij is dat consumenten
met hun koopgedrag een verschil kunnen maken. Tevens zijn IDH en Solidaridad
aangesloten bij de Sustainable Apparel Coalition, een samenwerkingsverband van
partijen in de textiel- en schoenensector die meer dan een derde van de wereldwijde
export van kleding vertegenwoordigt. Veel grote, waaronder ook Nederlandse, merken
zijn hier lid van. Deze coalitie stimuleert via de Higg Index bedrijven om richting de
consument transparant te zijn over de verduurzaming van hun productieketen. Deze
index is een gestandaardiseerde meetmethode die het mogelijk maakt voor
producenten en internationale merken om in een wereldwijde databank te rapporteren
over de sociale en milieu impact van het maken en verkopen van kleding, schoenen en
huishoudtextiel. In het Plan van Aanpak Verduurzaming van de Nederlandse
textielsector is afgesproken dat de brancheorganisaties hun leden ondersteunen bij het
informeren van de consument over de herkomst van kleding en textiel.
70 Op welke inzet en welk succes voor betere arbeidsomstandigheden en lonen in de 14
textielsector na de ramp in Rana Plaza in Bangladesh wordt gedoeld?
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 32/84
