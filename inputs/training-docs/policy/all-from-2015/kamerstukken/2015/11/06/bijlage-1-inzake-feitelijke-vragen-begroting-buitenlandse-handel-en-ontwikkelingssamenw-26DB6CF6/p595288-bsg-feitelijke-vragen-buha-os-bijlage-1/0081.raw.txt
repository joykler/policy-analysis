Antwoord:
Onder speciale multilaterale activiteiten vallen kleinschalige programma’s van VN-
organisaties en internationale financiële instellingen die worden ondersteund. Een
voorbeeld hiervan is het MOPAN-initiatief dat programma’s van een groot aantal VN-
organisaties monitort en waarvan het secretariaat is ondergebracht bij de OESO. Maar
ook het initiatief van UNCTAD om een schuldhoudbaarheidsraamwerk voor
ontwikkelingslanden op te zetten en een programma van het IMF om belastingdiensten
in ontwikkelingslanden te ondersteunen vallen hieronder.
239 Kunnen de tekorten op overig armoedebeleid voor de jaren 2015, 2016 en 2017 57
worden verklaard?
Antwoord:
Hieronder treft u aan een overzicht van de periode 2017-2020 van de begrotingsregel
‘nog te verdelen in verband met wijzigingen BNI en/of toerekeningen’. Het gaat
daarbij om onverdeelde positieve dan wel negatieve onverdeelde ruimte op de
begroting. Tot deze regel is besloten vanwege het variabele karakter van de begroting
als gevolg van wijzigingen in het BNI en/of de hoogte van toerekeningen. Zonder deze
regel zou bij elke wijziging in de begroting de – vaak meerjarige - programmering
onderbroken dan wel geïntensiveerd moeten worden. De schuif van EUR 110 miljoen
is indirect zichtbaar in deze begrotingsregel. Voor deze schuif is namelijk
respectievelijk EUR 50 en EUR 60 miljoen uit 2016 en 2020 naar 2015 geschoven,
waarna vervolgens het budget voor humanitaire hulp op artikel 4.1 met EUR 110
miljoen is opgehoogd.
5.2 Overig armoedebeleid 2017 2018 2019 2020
nog te verdelen i.v.m. wijzigingen BNP en/of toerekeningen -284551 -14197 -25871 42998
240 Waarom kiest u voor ‘meer differentiatie in de relaties met de VN’? 57
Antwoord:
Het kabinet wil beter gebruik maken van de sterke punten van de verschillende VN-
organisaties. Dat betekent in de eerste plaats concentratie op die organisaties, die
relevant zijn voor de prioritaire thema’s van het Nederlandse beleid voor Buitenlandse
Handel en Ontwikkelingssamenwerking. Maar ook intensieve samenwerking met die
VN-organisaties, die een breder belang dienen, ligt voor de hand. Hierbij kan gedacht
worden aan bijvoorbeeld OCHA (belangrijke coördinerende rol bij humanitaire
noodsituaties), ILO en WHO (mondiale normstelling) en UNDP (voortrekkersrol op
het terrein van VN-hervormingen). Met andere VN-organisaties wordt de
samenwerking teruggebracht of zelfs afgebouwd.
241 Op wat voor manier draagt Nederland bij aan de positieve bijdrage van migratie aan 57
ontwikkeling van het (herkomst)land?
Antwoord:
Nederland draagt op meerdere manieren bij aan deze positieve bijdrage, onder andere
via programma’s om migrantenondernemerschap te bevorderen. Door de diaspora in
Nederland te ondersteunen bij het opzetten van een bedrijf in het land van herkomst
wordt de lokale economie gestimuleerd en wordt lokaal meer werkgelegenheid
gecreëerd. Met de stichting Spark worden bijvoorbeeld vrouwen en jongeren
ondersteund in het opzetten van ondernemingen in onder meer Ghana, Marokko en
Afghanistan. Ook worden via The Network University vijftig toekomstige en vijftig
beginnende ondernemers in Sierra Leone begeleid bij het vinden van een arbeidsplek
op de markt, het formuleren van een realistisch ‘businessplan’ en bij het opzetten van
een klein- of middelgroot eigen bedrijf. In 2016 zal een evaluatie plaatsvinden van
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 81/84
