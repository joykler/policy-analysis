sturen?
Antwoord:
Op 15 december 2014 en 7 januari 2015 heb ik u geïnformeerd over vertragingen bij
beleidsdoorlichtingen.(TK 2014-2015, 31 271 nr. 15 en 34 124 nr. 1).
De beleidsdoorlichting Hernieuwbare Energie (beleidsdoelstelling 2.3) heeft
vertraging opgelopen door tussentijds vertrek van twee onderzoekers en temporisering
van de uitvoering van een van de programma’s in Indonesië. Voor de evaluatie van het
Genderbeleid (beleidsdoelstelling 3.2) was aanvullend onderzoek nodig door
additionele vragen van de referentiegroep en de complexiteit van het onderwerp. Beide
beleidsdoorlichtingen zijn afgerond. Rekening houdend met de voorgeschreven
procedures voor toezending aan de Tweede Kamer kunt u de beide rapporten in
november tegemoet zien. Voor de beleidsdoorlichting Hernieuwbare Energie is dat
ook voor de CoP in Parijs.
79 Kunt u toelichten waarom de beleidsdoorlichtingen op de artikelen 3.1, 3.4 en 5.2 nog 18 19
niet gepland zijn? Wanneer kunt u de kamer informeren over de vastgestelde planning
voor de beleidsdoorlichtingen?
Antwoord:
IOB heeft voor artikel 3 twee beleidsdoorlichtingen afgerond, te weten de SRGR
beleidsdoorlichting (3.1, 2013) en de beleidsdoorlichting Gender (3.2, 2015). De
beleidsdoorlichting Maatschappelijk middenveld (3.3) is geprogrammeerd voor 2016.
Zoals in de begroting is aangegeven lopen dit jaar de verschillende subsidie-
instrumenten voor samenwerking met het maatschappelijk middenveld op het terrein
van SRGR af. In 2016 start een geïntegreerd kader voor SRGR inclusief hiv/aids, het
SRGR Partnerschapsfonds. Planning van een nieuwe beleidsdoorlichting is opportuun
na invoering daarvan. Voor de Nederlandse hulp aan het basisonderwijs heeft IOB
eind 2011 een beleidsdoorlichting afgerond. Een evaluatie van de hoger onderwijs-
programma’s (3.4) zal in 2019 worden uitgevoerd. Het overig armoedebeleid (5.2)
bevat uiteenlopende uitgaven, onder meer compensatie van de Wereldbank (IDA) en
regionale ontwikkelingsbanken voor schuldverlichting, steun aan verschillende
organisaties op het terrein van cultuur en sport. Dit onderdeel leent zich niet goed voor
een afzonderlijke beleidsdoorlichting, met uitzondering van Algemene
Begrotingssteun, waarvan u in 2012 het rapport hebt ontvangen. IOB heeft daarnaast
verschillende malen schuldverlichting geëvalueerd (het laatst de schuldverlichting aan
Nigeria in 2011). Het ministerie heeft recent de steun aan het Prins Clausfonds
geëvalueerd.
80 Uit de begroting blijkt dat er in 2016 minder geld wordt uitgegeven aan 19
ontwikkelingssamenwerking. Dit terwijl de verwachting is dat hier meer geld voor
nodig is. Waarom is deze keuze gemaakt?
Antwoord:
Het budget voor ontwikkelingssamenwerking neemt meerjarig af als gevolg van
afspraken die bij het aantreden van het kabinet Rutte II zijn gemaakt. In het
Regeerakkoord is een taakstelling op ontwikkelingssamenwerking vastgelegd van
jaarlijks EUR 750 miljoen in de periode 2014-2016 oplopend naar EUR 1 miljard
vanaf 2017. Overigens beslaat de BH&OS-begroting niet alleen het volledige budget
voor ontwikkelingssamenwerking. Ook andere departement hebben ODA-uitgaven.
Op pagina 35 van de HGIS-nota 2016 vindt u de opbouw van de totale ODA-uitgaven
in de periode 2015-2018.
81 Kunt u toelichten waarom de eindejaarsmarge 2014 van het DGGF in 2017 wordt 19
ingezet? Waarom is de eindejaarsmarge van het DGGF niet eerder verdeeld?
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 36/84
