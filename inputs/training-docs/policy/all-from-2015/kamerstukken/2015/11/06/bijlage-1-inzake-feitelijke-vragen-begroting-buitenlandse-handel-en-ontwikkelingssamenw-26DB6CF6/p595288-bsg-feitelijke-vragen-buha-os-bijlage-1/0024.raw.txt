Nederland heeft de leiding ten aanzien van het opzetten van een EU Regionaal
Beschermings- en Ontwikkelingsprogramma (RDPP) voor vluchtelingen en hun
gastgemeenschappen in de Hoorn van Afrika. Belangrijke onderdelen zullen zijn het
beschermen van vrouwen en kinderen, het versterken van de positie van vluchtelingen
en hun gastgemeenschappen door het aanbieden van taaltrainingen en
beroepsonderwijs en het vergroten van hun zelfredzaamheid in samenwerking met de
overheden. Projecten binnen het RDPP zullen in nauwe samenwerking met deze
overheden worden geïdentificeerd en geïmplementeerd. Daarvoor heeft in september
2015 een eerste missie naar Ethiopië en Kenia plaatsgevonden. Het plan is om eerste
projecten, gericht op de bescherming van vrouwen en kinderen, eind 2015 te starten.
Deze samenwerking met landen uit de regio is een voorbeeld van de brede
partnerschappen die Nederland op wil zetten op het gebied van migratie.
47 Middels miljoenen klantgegevens van grote telecom- en internetbedrijven willen jullie 9
het mogelijk maken om de migratiestromen beter te voorspellen. Geven de klanten hier
toestemming voor? Hoe waarborgen jullie de privacy van deze klanten? Hoe worden
de klantgegevens opgeslagen?
Antwoord:
Big Data is een veelbelovende manier om noodhulp te innoveren. Het gebruik van big
data kan humanitaire hulpverlening effectiever maken. Mensen, ook in noodsituaties,
produceren enorme hoeveelheden data, bijvoorbeeld via mobiele telefoons, financiële
transacties en communicatie via radio en nieuwe media. Met behulp van betrouwbare
data kunnen hulporganisaties beter en sneller begrijpen welke groepen hulp nodig
hebben en waar hulpbehoevenden zich bevinden. Zo kan een betere inzet van
beschikbare data hulporganisaties in staat stellen om uitbraken van ziektes in kaart te
brengen en daar adequaat op in te spelen.
Het in kaart brengen en zelfs voorspellen van migratiestromen bevindt zich echter nog
in de verkenningsfase. Op dit moment is de regering in gesprek met VN instanties om
de mogelijkheden hiertoe te onderzoeken. Bij het gebruik van Big Data op het gebied
van migratie gaat het om geanonimiseerde data-analyse. De datasets worden door de
VN verkregen van genoemde bedrijven op basis van duidelijke afspraken. De regering
krijgt geen inzage in deze (geanonimiseerde) datasets, maar ziet slechts de resultaten
van de analyse van deze gegevens.
48 U spreekt van partnerschappen op migratieterrein in de Hoorn van Afrika, kunt u 9 9
concreet toelichten op welke partnerschappen u doelt? Zijn er al concrete voorbeelden
van bestaande partnerschappen?
Antwoord:
Eén van die partnerschappen is het EU Regionaal beschermings-en
Ontwikkelingsprogramma (RDPP) dat wordt opgezet in Ethiopië, Kenia en Soedan.
Daartoe heeft onlangs een eerste missie naar Ethiopië en Kenia plaatsgevonden. Zowel
de Ethiopische als de Keniaanse overheid ziet migratie als gedeelde
verantwoordelijkheid van de EU en landen in de Hoorn van Afrika. Beiden
onderschrijven het belang van gezamenlijke oplossingen van het migratievraagstuk.
Projecten binnen het RDPP zullen in nauwe samenwerking met deze overheden
worden geïdentificeerd en geïmplementeerd.
Een ander partnerschap is het Strategische Partnerschap Chronische Crises, een
samenwerkingsverband tussen het Ministerie van Buitenlandse Zaken en een vijftal
Nederlandse NGO’s in de Hoorn van Afrika (Ethiopië, Somalië, Kenia, Sudan en Zuid-
Sudan), waarbij ruim 18 miljoen in de periode 2014-2016 wordt geïnvesteerd in het
wegnemen van grondoorzaken van instabiliteit, conflict en migratie. Het partnerschap
richt zich daarbij op duurzame (re-)integratie van terugkerende vluchtelingen en
ontheemden, het verbeteren van de relatie tussen burgers en overheid, het creëren van
werkgelegenheid en voedsel- en waterzekerheid.
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 24/84
