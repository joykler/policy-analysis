2016 op het gebied van ontwikkelingssamenwerking?
Antwoord:
Zoals gemeld in de Kamerbrief van 28 januari jl. over de inhoudelijke voorbereiding
van het EU voorzitterschap, zal Nederland zich tijdens het EU-voorzitterschap vooral
richten op drie grote dossiers. In de eerste plaats betreft dit de verankering en
financiering van de duurzame ontwikkelingsdoelen, de Global Goals, in het interne en
externe beleid van de Unie. Tevens zal tijdens het Nederlands voorzitterschap de
Europese positiebepaling worden voorbereid ten aanzien van de vormgeving van de
toekomstige relatie tussen de EU en de landen in Afrika, de Cariben en de Stille
Oceaan (ACS) als het Verdrag van Cotonou in 2020 afloopt. Het voorzitterschap biedt
verder een uitgelezen kans de Nederlandse ‘hulp en handel agenda’ op Europees
niveau verder vorm te geven. Nederland zal hierbij internationaal maatschappelijk
verantwoord ondernemen en de verduurzaming van mondiale waardeketens agenderen.
Daarnaast zal gedurende het Voorzitterschap ook op het gebied van
ontwikkelingssamenwerking veel aandacht uitgaan naar migratie. De resultaten van de
Valletta Top met Afrikaanse landen zullen worden uitgewerkt waarbij de EU verder
vorm zal moeten geven aan het adresseren van de grondoorzaken van migratie.
35 Hoe wordt het voornemen van verdere verduurzaming van mondiale handelsketens 7
concreet uitgewerkt? En welke rol gaat het ministerie spelen (financieren, regisseren,
stimuleren of uitvoeren)?
Antwoord:
De Nederlandse inzet in aanloop naar en tijdens het EU-voorzitterschap is meer
beleidscoherentie van EU handels- en OS beleid met aandacht voor maatschappelijk
verantwoord ondernemen (MVO) in mondiale waardeketens. Het is nodig dat de EU
multistakeholder sectorale samenwerking – zoals het IMVO convenantenproces - op
EU niveau stimuleert om de ketens te verduurzamen en een gelijk internationaal
speelveld voor MVO te creëren.
De inzet wordt uitgewerkt door op te roepen tot een nieuwe EU MVO Actieplan met
een sterke externe dimensie. Een handels- en OS-agenda voor EU activiteiten met
vervolgstappen om duurzaamheid in mondiale waardeketens te stimuleren en
bevordering van uitwisseling ervaringen tussen lidstaten, Commissie en meer dialoog
met stakeholders, ook in productielanden, is daarbij essentieel.
Hiertoe agendeert Nederland tijdens de informele RBZ-Raad voor Handel en OS op 2
februari 2016 verduurzaming van mondiale waardeketens. In aanloop daarnaartoe
organiseert Nederland een conferentie (7 december 2015) in aanwezigheid van o.a.
Handelscommissaris Malmström en vertegenwoordigers van het Europese
bedrijfsleven en maatschappelijke organisaties.
Concrete ondersteuning wordt gegeven door bijdrage van het Kabinet aan het Initiatief
Duurzame Handel (IDH). Dit initiatief brengt publieke en private partijen bij elkaar
om samen te werken aan schaalbare oplossingen voor duurzaamheidsuitdagingen die
door de private sector kunnen worden gebruikt. IDH beschikt over een uitgebreid
netwerk binnen het bedrijfsleven en maatschappelijk middenveld. In 2016 investeert
IDH in verduurzaming van 11 sectoren (thee, katoen, koffie, tropisch hout, cacao, soja,
palmolie, vers & ingrediënten (o.a. bloemen, groente, fruit, specerijen), aquacultuur,
pulp & papier, en textiel). Daarnaast heeft IDH cross-sectorale programma’s op het
gebied van innovatieve financiering en duurzame landschappen.
36 7
Hoe wilt u het EU-voorzitterschap van Nederland benutten om de EU-inzet op het
gebied van migratie en noodhulp te verbeteren? Wat gaat u concreet voorstellen en met
welke uitkomst bent u tevreden?
Antwoord:
Tijdens het Nederlandse EU-voorzitterschap zal de World Humanitarian Summit
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 20/84
