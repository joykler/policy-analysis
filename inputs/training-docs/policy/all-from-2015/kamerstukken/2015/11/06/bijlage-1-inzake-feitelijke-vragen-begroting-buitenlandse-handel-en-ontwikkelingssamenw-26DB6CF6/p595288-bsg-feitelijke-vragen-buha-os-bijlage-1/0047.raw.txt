integreert in de komende jaren vrouwelijke ondernemers en werknemers beter in de
activiteiten ter verduurzaming van waardeketens. In LEAD is gelijke toegang van
vrouwen en mannen tot werkgelegenheid te creëren inkomensverschaffing een
criterium bij de selectie van voorstellen.
114 Wat is het feitelijk (kwantificeerbare) effect van de subsidies als opgenomen onder 33 33
beleidsartikel 1.2?
Antwoord:
Vanaf de samenvoeging van Buitenlandse Handel met Ontwikkelingsssamenwerking
is een herijking van het instrumentarium in gang gezet; daarbij is het subsidie-element
sterk teruggedrongen. Dat proces zal binnenkort worden afgerond met het in de markt
zetten van de Dutch Trade and Investment Facility (DTIF).
Kenmerkend voor het buitenland- instrumentarium is dat de effecten pas op
middellange termijn zichtbaar worden. Inmiddels zijn de voorbereidingen voor de
evaluaties van het vernieuwde instrumentarium in gang gezet. Over de uitkomsten zal
de Kamer worden geïnformeerd.
Wel is het zo dat het nieuwe instrumentarium lijkt te voorzien in de vraag vanuit het
bedrijfsleven. Zo werden in 2014 1000 adviesvouchers en 120 missievouchers
verstrekt, werden er 27 nieuwe PIB-initiatieven gerealiseerd en 110 DHK-projecten
goedgekeurd.
115 Hoe zit het met de uitputting van het Dutch Good for Growth Fund (DGGF)? Wat is er 34 34
met het budget gebeurd? (DDE i.s.m. DIO - Goudriaan / Smit)
Antwoord:
Het budget van het DGGF bedraagt EUR 700 miljoen voor de periode 2014 t/m 2017:
- 2014: EUR 82 miljoen
- 2015: EUR 150 miljoen
- 2016: EUR 150 miljoen
- 2017: EUR 318 miljoen
Voor 2014 was EUR 100 miljoen begroot en is EUR 82 miljoen uitgegeven. De
onderuitputting van EUR 18 miljoen is via de eindejaarsmarge doorgeschoven naar
2017. Voor 2015 en 2016 is ieder EUR 150 miljoen en voor 2017 is EUR 318 miljoen
begroot (de oorspronkelijke EUR 300 miljoen plus de EUR 18 miljoen
eindejaarsmarge uit 2014).
Zoals beschreven in de recent aan de Kamer gezonden Mid-term review van het
DGGF is de verwachting dat het kasbeslag voor de eerste jaren (2014 t/m 2017) lager
zal uitkomen dan begroot. Dit komt door de relatief lange doorlooptijd van de
financieringen voor het onderdeel ‘Investeren NL MKB’ en de langere
investeringsperiode van de transacties onder het onderdeel ‘Investeren lokaal MKB’
(beiden 5-7 jaar). Tevens speelt voor 2014 en 2015 een tegenvallende vraag naar het
onderdeel ‘Exporteren NL MKB’. Om de continuïteit van het DGGF te waarborgen en
een constant aantal projecten per jaar te kunnen financieren zal binnen het DGGF
gekeken worden naar mogelijk noodzakelijke budgettaire aanpassingen na de periode
2014-2017. Bij voorjaarsbesluitvorming zal het Kabinet daarom de consequenties voor
het kasritme van het DGGF bezien en een aangepast kasritme in de
meerjarenbegroting voorstellen dat beter aansluit bij de werking en liquiditeitsbehoefte
van het fonds.
116 Kunt u het verschil verklaren tussen het budget voor de Rijksdienst voor ondernemend 34 34
Nederland in 2015 en 2016 (respectievelijk 20 miljoen en 35 miljoen)?
Antwoord:
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 47/84
