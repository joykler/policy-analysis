Antwoord:
Van het totaal aan beschikbare DGGF middelen (EUR 700 miljoen voor de periode
2014 t/m 2017) is inmiddels EUR 625 miljoen juridisch verplicht. Dit bedrag is als
volgt opgebouwd:
- EUR 525 miljoen door de drie contracten ieder ter waarde van EUR 175
miljoen die zijn aangegaan met de drie uitvoerders van het DGGF
- EUR 25 miljoen voor de extra inzet binnen het DGGF op jonge ondernemers
en werknemers om irreguliere migratie vanuit Noordelijk Afrika tegen te
gaan. Hiervoor zijn de contracten van de uitvoerders RVO en PwC/Triple
Jump met respectievelijk EUR 5 miljoen en EUR 20 miljoen verhoogd.
- EUR 75 miljoen ten behoeve van onderdeel 2 (‘Investeren lokaal MKB’),
zoals aangekondigd in de recent aan de Tweede Kamer gestuurde Mid-term
1
review van het DGGF . Daarmee is ook deze EUR 75 miljoen verplicht.
De resterende EUR 75 miljoen uit de niet-gecommitteerde middelen zal op een later
moment worden ingezet ten behoeve van het Nederlandse bedrijfsleven, afhankelijk
van de vraagontwikkeling.
In de begroting voor 2016 wordt aangegeven dat 100% juridisch verplicht is. Dat klopt
voor wat betreft begrotingsjaar 2016. De initiële reserve van EUR 175 miljoen,
waarvan inmiddels EUR 25 miljoen is toegekend aan de extra inzet binnen het DGGF
op jonge ondernemers en werknemers om irreguliere migratie vanuit Noordelijk
Afrika tegen te gaan en EUR 75 miljoen intensivering voor onderdeel 2 (‘Investeren
lokaal MKB), stond pas vanaf 2017 in de boeken. Hiervan is inmiddels ruim de helft
verplicht.
17 Kunnen de resultaten van het DGGF nader worden gekwantificeerd? Welke contracten 0
lijken succesvol en welke niet?
Antwoord:
De belangstelling voor het DGGF is groot. Sinds de start op 1 juli 2014 hebben circa
280 Nederlandse ondernemers en ruim 200 intermediaire fondsen interesse getoond in
het DGGF. Vooral voor het onderdeel ‘Investeren NL MKB’ en ‘Investeren lokaal
MKB’ is de belangstelling groot. De vraag van Nederlandse ondernemers naar DGGF
exportkredietverzekering/financiering blijft achter bij de initiële verwachting.
De stand van zaken per september 2015 is dat DGGF in totaal 32 transacties zal
financieren. Deze transacties en de daarbij behorende resultaten staan beschreven in de
Kamerbrief “Mid Term Review Dutch Good Growth Fund” en zijn tevens
gepubliceerd op de website van het DGGF (www.dggf.nl), onder “officiële
bekendmakingen”. Omwille van de privacy van de ondernemers wordt de
bedrijfsnaam van de onderneming, zolang het contract nog niet rond is, niet bekend
gemaakt. Het gaat om 14 financieringen aan Nederlandse ondernemers die willen
investeren in lage- en middeninkomenslanden, 8 verzekeringen/financieringen aan
Nederlandse ondernemers die willen exporteren en 10 investeringen in intermediaire
fondsen die investeren in het lokale MKB.
De totale DGGF financiering die gemoeid is met deze 32 transacties bedraagt EUR
123 miljoen. Met deze EUR123 miljoen wordt €561 miljoen aan financiering bij
andere financiers losgemaakt. Hierdoor kan het Nederlands MKB en het lokaal MKB
in totaal EUR 684 miljoen aan ontwikkelingsrelevante investeringen doen.
Nadrukkelijk geven investeerders en banken aan dat zij de financieringen niet hadden
verstrekt zonder DGGF.
18 Bestaat de verwachting dat de ontwikkelingssamenwerking met Burundi weer spoedig 0
wordt hervat? Graag een toelichting.
1
Kamerstuk 33625, nr. 180, d.d. 1 oktober 2015.
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 14/84
