per 1 januari 2016 verlenging geeft van de ontheffing voor farmaceutische producten.
De te ondernemen actie is dat Nederland samen met gelijkgezinde lidstaten bepleit dat
de EU steun geeft aan verlenging van de MOLS waiver voor onbeperkte tijd. Een
tussentijdse indicator is dan bijvoorbeeld dat de EU verlenging van de ontheffing in de
TRIPS raad heeft gesteund, mede dankzij de Nederlandse inzet.
52 Om beleidscoherentie voor ontwikkeling te bewaken, is een projectgroep opgericht op 10
het ministerie. Werkt deze projectgroep ook intensief samen met andere ministeries?
Zou het niet beter zijn een projectgroep te hebben die interdepartementaal is, waarvan
de coördinatie bij het ministerie van Buitenlandse Zaken ligt? Waarom is de keuze
gemaakt om beleidscoherentie voor ontwikkeling te verengen tot handel, belastingen
en duurzame ketens? In de schriftelijke voorbereiding op de begrotingsbehandeling
voor 2015 gaf de regering aan: 'De OESO werkt aan een monitoringsmechanisme voor
beleidscoherentie op het gebied van voedselzekerheid, illegale financiële stromen en
groene groei.' Nederland zou bezien in hoeverre dit mechanisme ook in ons beleid
toepasbaar is. Wat is de stand van zaken?
Antwoord:
Nederland hanteert een pragmatische aanpak, waarbij de BZ-brede projectgroep op
specifieke coherentie dossiers intensief samenwerkt met andere ministeries. Zo wordt
op het onderwerp belastingontwijking nauw samengewerkt met het Ministerie van
Financiën. Rond de toegang tot betaalbare medicijnen wordt samen met het Ministerie
van Economische Zaken en het Ministerie van Volksgezondheid, Welzijn en Sport
bezien hoe die toegang kan worden bevorderd in relatie tot afspraken over
patentbescherming in het WTO/TRIPS-verdrag (Trade-Related Intellectual Property
Rights).De ervaring leert dat op deze manier effectief aan coherentie gewerkt kan
worden, zonder onnodige bureaucratische structuren.
Handel, belastingen en duurzame ketens zijn prioriteiten binnen beleidscoherentie,
omdat incoherent beleid op deze onderwerpen nog steeds een grote barrière voor
ontwikkeling vormt. Het belang van gunstige handelsvoorwaarden blijkt bijvoorbeeld
uit het succes van het Everything but Arms Initiative, dat volgens recent onderzoek
leidde tot 10 % meer export uit de MOLs (https://ec.europa.eu/europeaid/trade-study-
2015_en). Het beleid is echter niet beperkt tot deze drie coherentie onderwerpen. Zoals
eerder aangegeven werkt Nederland ook aan migratie en ontwikkeling,
klimaatverandering en patenten en de toegang tot betaalbare medicijnen in relatie tot
het TRIPS-verdrag.
De OESO ontwikkelt modules voor coherent beleid op de thema’s groene groei,
illegale financiële stromen, voedselzekerheid en voor beleidscoherentie voor duurzame
ontwikkeling. Een module geeft een overzicht van het beleidsthema en een nuttige
vragenlijst om inzicht te krijgen in de coherentieaspecten van het beleid op dit thema,
welke doelen het beleid coherenter maken, hoe het beleid georganiseerd is, de publieke
opinie rond een dossier, etc. De projectgroep heeft een dergelijke aanpak bij het stellen
van coherentiedoelen en te ondernemen acties zoals beschreven in het antwoord op
vraag 51.
53 Hoe gaat Nederland de Duurzame Ontwikkelingsdoelen (SDG's) verankeren in EU- 11
beleid tijdens haar aankomend voorzitterschap?
Antwoord:
Na aanname van de Global Goals verschuift de focus nu naar de uitvoering. Het
kabinet vindt dat de EU en de lidstaten een leidende rol dienen te vervullen bij de
uitvoering van de Global Goals. De Europese Commissie verricht momenteel een
mapping-exercitie van het Europese beleid om inzichtelijk te maken waar welke
aanpassingen nodig zijn om de Global Goals te realiseren. Implementatie van de
Global Goals zal voor de EU een interne en externe dimensie kennen, net zoals dat
voor Nederland geldt. Nederland hecht eraan dat de EU de implementatie daadkrachtig
oppakt. In dat kader zou Nederland graag zien dat de Europese Commissie reeds
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 26/84
