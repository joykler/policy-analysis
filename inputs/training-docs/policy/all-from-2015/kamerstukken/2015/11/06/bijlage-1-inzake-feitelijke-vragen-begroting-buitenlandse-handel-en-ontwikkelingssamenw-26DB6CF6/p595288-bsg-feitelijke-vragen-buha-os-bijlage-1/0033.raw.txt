Antwoord:
Na de ramp in Rana Plaza is het ILO publieke inspectieprogramma tot stand gekomen
met steun van Nederland, VK en Canada ter bevordering van veilige
arbeidsomstandigheden in de Bangladeshi kledingsector. Als onderdeel van dit
programma zijn 200 extra arbeidsinspecteurs aangesteld (een verviervoudiging van het
aantal inspecteurs), waarvan 20% vrouw is. Ook ondersteunt Nederland het private
inspectie-initiatief van Accord, waar veel Nederlandse en andere Europese
kledingmerken bij zijn aangesloten. Dankzij de gezamenlijke inspanningen van de
publieke en private inspectie-initiatieven zijn vrijwel alle export georiënteerde
kledingfabrieken in Bangladesh geïnspecteerd. Tot slot heeft Nederland een studie
gefinancierd naar leefbaar loon in de Bangladeshi textielsector. Deze studie heeft de
discussie over lonen mede gevoed die in december 2013 geleid heeft tot een verhoging
van het minimumloon in de Bangladeshi kledingindustrie met meer dan 70%.
71 Wanneer en op welke wijze heeft u voor het laatst geprobeerd om dierenwelzijn 14 14
erkend te krijgen als non-trade concern in WTO-verband, wat was daarvan het
resultaat en op welke wijze gaat u komend jaar hiermee aan de slag?
Antwoord:
Aan het begin van de Doha-ronde heeft de EU, mede op verzoek van de Nederlandse
regering, een voorstel gedaan om dierenwelzijn erkend te krijgen als non-trade
concern. De WTO-onderhandelingsagenda wordt bepaald door alle WTO-leden in
unanimiteit en het voorstel is op dat moment helaas niet overgenomen. Tot de huidige
agenda is afgerond is er bij WTO-leden geen steun om onderhandelingen over nieuwe
onderwerpen op te starten.
Parallel onderhandelt de EU bilateraal met een groot aantal landen over
vrijhandelsverdragen. In dat kader heeft Nederland succesvol aangedrongen op
opname van dierenwelzijnsoverwegingen in het onderhandelingsmandaat van de
Commissie. Dit was bijvoorbeeld het geval voor TTIP en het associatieverdrag met
Oekraïne.
72 15
Wat is de stand van zaken in de onderhandelingen over het Green Goods Initiative,
Information Technology Agreement (ITA-II) en Trade in Services Agreement (TiSA)?
Antwoord:
Environmental Goods Agreement
Inzake de onderhandelingen voor een Environmental Goods Agreement, heeft in
e
oktober in Geneve de 10 onderhandelingsronde plaats gevonden tussen de
deelnemende WTO-leden. Op basis van voorstellen vanuit deze landen is intussen
flinke voortgang gemaakt om tot een breed gedragen lijst te komen van kansrijke
producten op een lijst van groene goederen waarin de handel wordt geliberaliseerd.
Het betreft producten in hoofdcategorieën als luchtvervuiling, beheer van afval,
hernieuwbare energie en energiebesparing, waterzuivering, geluidsoverlast etc.
Voorzien wordt in verdere onderhandelingsrondes in november waarbij gestreefd
wordt naar een politiek akkoord over EGA in december tijdens de MC10 in Nairobi.
Information Technology Agreement (ITA-II)
De tariefonderhandelingen over de uitbreiding van het IT-verdrag (ITA-II) binnen de
WTO zijn in juli afgerond. Het gesloten akkoord heeft betrekking op meer dan 200
tarieflijnen. Op dit moment vinden nog onderhandelingen plaats over de periodes
waarbinnen ieder ondertekenend WTO-lid zijn tarieven naar nul moet hebben
afgebouwd. Het kabinet is voorstander van een ambitieus tijdspad, waarbij het
presenteren van ITA-II met korte afbouwperiodes als onderdeel van de resultaten van
MC10 de inzet is.
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 33/84
