Trade in Services Agreement (TiSA)
Van 6 tot 13 oktober heeft de veertiende onderhandelingsronde plaats gevonden in
Geneve, onder voorzitterschap van de Verenigde Staten. De Europese Unie zal de
vijftiende onderhandelingsronde voorzitten in december, waarbij naar verwachting
onder andere aanbesteding en elektronische handel op de agenda zullen staan. Naar
verluidt wensen de Verenigde Staten de onderhandelingen nog tijdens de ambtstermijn
van President Obama af te ronden. Voor Nederland staat voorop dat het een goed en
gebalanceerd akkoord dient te zijn. De onderhandelingen vinden plaats op basis van
consensus. Vanwege het grote aantal deelnemende partijen, zijn er op dit moment nog
weinig onderdelen waarover overeenstemming is bereikt. Het op dit moment nog niet
evident dat afronding van de onderhandelingen voor de zomer van 2016 te realiseren
zal zijn.
73 15
Kunt u aangeven met welke ontwikkelingslanden de EU in 2016 onderhandelt over
een handelsakkoord, of de onderhandelingen (mogelijk) mee afsluit? Wordt hierbij de
toegang tot medicijnen voor lage en middeninkomens landen geborgd? Blijven TRIPS-
flexibiliteiten voor lage en middeninkomenslanden gelden?
Antwoord:
De EU onderhandelt met een grote verscheidenheid aan ontwikkelingslanden over
handelsakkoorden. Deze onderhandelingen vinden plaats in zowel bilateraal als
regionaal verband. Zo wordt op dit moment met landen in Afrika, het Caribisch gebied
en de Stille Oceaan (ACS-regio) op regionaal niveau onderhandeld over een
Economisch Partnerschapsakkoord. De landen die hieronder vallen zijn Botswana,
Ivoorkust, Kiribati, Lesotho, Swaziland, Mozambique, de Marshalleilanden,
Micronesië, Samoa, de Solomon eilanden, Tonga, Tuvalu, Vanuatu, Angola, Namibië,
de Comoren, Djibouti, Eritrea, Malawi, Sudan, Zambia, Burundi, Kenia, Rwanda,
Oeganda, Tanzania, de Centraal Afrikaanse Republiek, Chad, Democratische
Republiek Congo, Republiek Congo, equatoriaal Guinea, Gabon, São Tomé en
Príncipe, Benin, Burkina Faso, Kaapverdië, Gambia, Ghana, Guinee-Bissau, Liberia,
Mali, Mauritanië, Niger, Nigeria, Senegal, Sierra Leone, Togo, Zambia, Zuid-Afrika,
Mauritius, Madagaskar, Seychellen, Zimbabwe en Papua Nieuw Guinea.
Met Ecuador wordt onderhandeld in regionaal verband (Andesgemeenschap)
onderhandeld. De onderhandelingen met Libië en Marokko worden in Pan-
euromediterraans kader onderhandeld. De verwachting is dat deze in 2016 doorlopen
en met enkele overeenkomsten afgesloten. Nog niet is bekend welke.
Mogelijk zal in 2016 met de landen in Westelijk, Oostelijk en Zuidelijk Afrika een
Economisch Partnerschapsakkoord (EPA) getekend worden.
Met betrekking tot het TRIPS-verdrag zijn flexibiliteiten ingebouwd, die het landen
mogelijk maken om in hun wetgeving bescherming en handhaving van intellectuele
eigendomsrechten dusdanig in te vullen dat dit past bij de specifieke omstandigheden
van hun land. Nederland pleit er voor dat deze TRIPS-flexibiliteiten voor lage- en
middeninkomenslanden blijven behouden, zodat zij de minimumeisen voor
bescherming van intellectueel eigendom van medicijnen niet hoeven uit te voeren.
74 Zal Nederland als voorzitter in EU-verband dezelfde inzet behouden, met name op het 16
gebied van Harm Reduction en decriminalisering, zoals reeds aangegeven in de
Kamerbrief d.d. 9 februari 2015? (DVB/TN - overgenomen van DIE)
Antwoord:
Zoals in de Kamerbrief d.d. 9 februari 2015 is verwoord zal de Nederlandse inzet
binnen het volksgezondheidsperspectief met name op harm reduction zijn gericht. Dit
thema is opgenomen in de brede EU-inzet voor de UNGASS over drugs. Nederland
zal zich als EU voorzitter sterk maken voor een bredere acceptatie en implementatie
van harm reduction, waarbij NL rekening houdt met de rol van EU-voorzitter als
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 34/84
