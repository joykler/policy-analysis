45Hoe is het fluctuerende, maar stijgende budget voor beleidsthema 02.03 – duurzaam gebruik 2020
natuurlijke hulpbronnen, tegengaan van klimaatverandering en vergrote weerbaarheid van de
bevolking tegen onafwendbare klimaatverandering – tussen 2014 en 2016 te verklaren?
Antwoord:
In 2014 en 2015 zijn de bezuinigingen op ontwikkelingssamenwerking deels ingevuld via het
budget voor het beleidsthema 02.03 (budget in 2015 was ongeveer de helft van het budget in
2013). In 2016 zijn geen verdere bezuinigingen voorzien op dit artikel. Dit is in lijn met het
streven van Nederland om de komende jaren een geleidelijke stijging van de klimaatuitgaven
te realiseren, waarbij naar maximale synergie tussen klimaat en ontwikkeling wordt gestreefd.
46Welke omvang heeft het Climate Development Finance Facility momenteel? 2121
Antwoord:
De Climate Development and Finance Facility (CDFF) heeft een nieuwe naam: ‘Climate
Investor One’. Het bestaat uit een Development Fund (USD 50 miljoen), een Construction
Equity Fund (USD 500 miljoen) en een Refinancing Fund (USD 500 miljoen).
Vanuit de BHOS begroting heeft Nederland reeds EUR 7 miljoen beschikbaar gesteld voor
Climate Investor One. Daarnaast kunnen de volgende bijdragen worden vermeld van andere
donoren:
1. Het VK heeft zich gecommitteerd voor GBP 50 miljoen (circa USD 75 miljoen).
2. Royal Berkshire Pension Fund (Brits Pensioenfonds) heeft zich gecommitteerd
voor USD 25 miljoen voor het Construction Equity Fund.
3. EKF (Deense Exportkredietverzekeraar) voert gesprekken over een garantie van
USD 200 miljoen voor het Refinancing Fund.
4. Van Duitsland wordt een bijdrage van EUR 10 miljoen verwacht
5. FMO zal USD 75 miljoen bijdragen uit reguliere FMO middelen.
47Kunt u aangeven op welke manier de financiële bijdrage van Nederland het maatschappelijke 23
middenveld versterkt?
Antwoord:
Binnen het beleidskader ‘Samenspraak en Tegenspraak’ staat capaciteitsversterking voor
pleiten en beïnvloeden van maatschappelijke organisaties in lage- en lage-
middeninkomenslanden centraal. (Door samenwerking tussen Nederlandse en/of buitenlandse
NGO’s en NGO’s uit lage- en lage-middeninkomenslanden worden activiteiten effectiever,
meer resultaatgericht en efficiënter en kunnen partners van elkaar leren.) Die
capaciteitsversterking kan bestaan uit het aanreiken van specifieke kennis, vaardigheden, het
leggen van noodzakelijke contacten en aansluiting bij relevante netwerken. De kennis betreft
bijvoorbeeld thematische expertise, maar ook kennis van management en financieel beheer.
48Wat houden de bijdrages aan internationale onderwijsinstellingen precies in? Welke 23
instellingen worden financieel ondersteund?
Antwoord:
De bijdrages aan de internationaal onderwijsinstellingen worden ingezet voor onderwijs
(beurzen), onderzoek en capaciteitsopbouwprojecten in lage- en middeninkomenslanden.
De instellingen die worden ondersteund zijn:
- de Faculty of Geo-information, Science and Earth Observation of the University of
Twente (ITC);
- Institute for Housing and Urban development Studies (IHS);
- Institute of Social Studies (ISS);
Totaallijst feitelijke vragen Homogene Groep Internationale samenwerking 2016 (34301-0) 15/25
