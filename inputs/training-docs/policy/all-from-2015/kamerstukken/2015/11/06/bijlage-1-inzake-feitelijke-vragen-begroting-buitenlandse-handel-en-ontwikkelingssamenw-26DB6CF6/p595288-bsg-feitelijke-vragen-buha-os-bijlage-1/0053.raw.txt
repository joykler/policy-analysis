140 Wordt in de capaciteitsopbouw voor lokale ondernemers (in het kader van technische 37
assistentie voor DGGF) ook aandacht besteedt aan het betrekken van
gemarginaliseerde groepen zoals mensen met een beperking?
Antwoord:
Om in aanmerking te komen voor DGGF worden ondernemers beoordeeld op de
kwaliteit van het bedrijfsplan en op de mate van ontwikkelingsrelevantie in termen van
banencreatie, productiviteit en kennisoverdracht, ongeacht of het een project betreft
met mensen uit een gemarginaliseerde groep. Gemarginaliseerde groepen, zoals
mensen met een beperking worden in de praktijk echter wel met het DGGF bereikt. Zo
wordt een Nederlandse ondernemer gefinancierd die in zijn snijbloemkwekerij in
Ethiopië 5 doofstomme medewerkers in dienst heeft. Om hen goed te kunnen
instrueren heeft de betreffende ondernemer een medewerker in dienst genomen die
gebarentaal beheerst. De Nederlandse ondernemer ondersteunt tevens een lokale NGO
die tot doel heeft om doofstomme mensen aan het werk te helpen. Indien de
ondernemer (nog) geen achtergestelde groepen betrekt, terwijl er wel mogelijkheden
zijn om op deze groepen positieve impact te creëren, kan hij of zij bij DGGF een
beroep doen op technische assistentie. Het DGGF moedigt dit ook aan.
141 Hoe wordt er in EU-verband samengewerkt tussen donoren op het thema water en 39
sanitatie?
Antwoord:
Zie vraag 142.
142 Is er sprake van een werkverdeling tussen Europese donoren op het gebied van 39
duurzame ontwikkeling, voedselzekerheid en water?
Antwoord:
Op het gebied van duurzame ontwikkeling, voedselzekerheid en water wordt nauw
samengewerkt tussen Europese lidstaten en de Commissie, maar er is geen sprake van
een formele werkverdeling. Op het gebied van voedselzekerheid komen halfjaarlijks
de verantwoordelijke ministeries van de lidstaten bijeen met de betreffende eenheid
van de Europese Commissie (C1: Rural Development, Food Security, Nutrition).
Tweejaarlijks wordt door diezelfde eenheid een rapport uitgebracht waarin voor het
betreffende jaar verslag wordt gedaan van de totale Europese inzet op
voedselzekerheid, inclusief hoe internationaal en in partnerlanden wordt samengewerkt
tussen de lidstaten en de Commissie.
Nederland is actief lid van de ‘EU Water Expert Group’ waar gesproken wordt over de
afstemming van het gezamenlijk EU beleid op het terrein van water en sanitatie. Er
vindt regelmatig overleg plaats met de African Ministers Council on Water (AMCOW)
over het EU Water Initiative (EUWI), de Joint Africa EU Strategy (JAES) en 'Africa-
EU Partnership on Water’ en Sustainable Development Goal 6. Met de Europese
Investerings Bank (EIB) is een MoU afgesloten over het opzetten van een multi-donor
Trustfund voor het bevorderen van investeringen gericht op SDG 6 en het detacheren
van een Nederlandse waterdeskundige bij de Bank. Nederland vertegenwoordigt de
deelnemende EU lidstaten binnen de Stuurgroep van het wereldwijde partnerschap
‘Sanitation and Water for All’ (SWA).
143 Hoe wordt de aangenomen motie over inzet op agro-ecologische landbouw 39 45
(Kamerstuk 31250-81) precies uitgevoerd?
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 53/84
