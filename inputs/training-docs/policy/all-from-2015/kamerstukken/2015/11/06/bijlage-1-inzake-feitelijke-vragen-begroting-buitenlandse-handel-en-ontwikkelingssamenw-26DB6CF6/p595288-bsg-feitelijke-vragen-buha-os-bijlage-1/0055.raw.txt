IFAD voor activiteiten op het gebied van voedselzekerheid; toegang tot schone energie
van armen in ontwikkelingslanden, een partnerschap op watergebied met de
Wereldbank en bijdragen aan UNEP, IUCN en de Global Environment Facility. Voor
een belangrijk deel vloeien deze activiteiten voort uit internationale verplichtingen, op
het gebied van klimaat, of zijn ze vastgelegd in kamerbrieven op het terrein van water
en voedselzekerheid De ruimte voor amendering is daarom beperkt.
147 Kunt u aangeven op welke manier u van plan bent bij te dragen aan SDG doelstelling 2 40
target 2.2 (‘end all forms of malnutrition by 2030…’)? Wat voor financiële middelen
trekt u hiervoor uit?
Antwoord:
De Nederlandse bijdrage aan SDG doelstelling 2 target 2.2 is verwoord in de
Kamerbrief ‘Nederlandse inzet voor wereldwijde voedselzekerheid’ (Kamerstuk 33625
nr. 147). Nederland concentreert zich hierbij op de kwetsbare groep van jonge
kinderen tot hun tweede levensjaar en hun moeders.
Nederland zal zijn actieve rol in internationale initiatieven voortzetten en verder
versterken. Voorbeelden hiervan zijn de Scaling Up Nutrition (SUN) beweging en de
VN Zero Hunger Challenge. Daarnaast worden in partnerlanden als Indonesië,
Bangladesh, Rwanda, Burundi, Mozambique en Ethiopië door Nederland concrete
programma’s ondersteund om op lokaal niveau ondervoeding van jonge kinderen te
bestrijden, onder meer in samenwerking met UNICEF, de Global Alliance for
Improved Nutrition (GAIN), het Food Fortification Initiative (FFI) en private,
maatschappelijke en publieke partners binnen het Amsterdam Initiative against
Malnutrition (AIM). Deze programma’s zijn juridisch vastgelegd in contracten en
verplichtingen. De uitgaven in 2016 zullen, naar verwachting, rond de €33 miljoen
zijn.
148 Kunt u aangeven of de € 17 miljoen voor voeding zowel nutrition sensitive als 40
nutrition specific uitgaven betreft? Worden er via de landenprogranmma’s
voedselzekerheid ook nog uitgaven gedaan op het gebied van voeding? Hoeveel trekt u
in totaal uit voor voeding in 2016?
Antwoord:
De EUR 17 miljoen begroot voor 2016 voor voeding betreft alleen nutrition specific
uitgaven vanuit centraal gefinancierde programma’s zoals UNICEF, GAIN en Scaling
Up Nutrition. Via overige landenprogramma’s in Indonesië, Bangladesh (fortificatie
van rijst), Rwanda (voeding voor jonge kinderen), Burundi, Mozambique (voeding op
school) en Ethiopië worden zowel nutrition specific als nutrition sensitive uitgaven op
het gebied van voeding gedaan. In 2014 bedroegen de totale uitgaven voor al deze
programma’s circa EUR 33 miljoen. Voor 2015 en 2016 zullen de uitgaven naar
verwachting op hetzelfde niveau liggen. Hiermee wordt tevens voldaan aan de motie
van de leden van Laar en Smaling (kamerstuk 34000-XVII nr. 23) inzake meer ruimte
voor verbetering van voeding binnen het speerpunt voedselzekerheid.
149 Kunt u aangeven onder welke post het bedrag van EUR 390 miljoen valt dat 40
Nederland heeft toegezegd tijdens de Nutrition 4 Growth Summit in London 2012?
Antwoord:
De Nederlandse toezegging (die overigens EUR 300 miljoen bedraagt in plaats van
EUR 390 miljoen) tijdens de N4G Summit in London in 2013 bestaat zowel uit
nutrition specific als uit nutrition sensitive activiteiten. Het betreft het totale
gebudgetteerde bedrag voor de periode 2013-2020. De nutrition specific uitgaven
zullen vallen onder de post voeding en onder de landenprogramma’s voedselzekerheid.
De nutrition sensitive uitgaven vallen onder verschillende posten: Duurzame
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 55/84
