Antwoord:
Conform het Reglement Periodiek Evaluatieonderzoek van het Ministerie van
Financiën zal in 2016 een beleidsdoorlichting van het maatschappelijk middenveld
door IOB plaatsvinden. De effecten van de bezuinigingen op het maatschappelijk
middenveld in de periode van de beleidsdoorlichting (2012-2015) zullen daarin een
plek krijgen.
202 Kunt u aangeven hoe u denkt uw toezegging om 25% van de ODA-middelen via het 47
maatschappelijke kanaal in te zetten, te behalen in 2016?
Antwoord:
Zoals ik heb toegezegd in het AO van 22 april vind ik het belangrijk om een kwart van
mijn begroting via maatschappelijke organisaties te besteden afgezien van de
asieltoerekening.
Maatschappelijke organisaties krijgen op een aantal manieren ruimte geboden:
- Sommige thematische programma’s zijn exclusief toegankelijk voor
maatschappelijke organisaties zoals Samenspraak en Tegenspraak, het SRGR
Fonds, FLOW en de Strategische Partnerschappen in chronische crises.
- Publiek Private Partnerschappen binnen de speerpunten die mogelijkheden
bieden voor samenwerking tussen bedrijven, maatschappelijke organisaties en
kennisinstellingen.
Op 27 mei is het Local Employment in Africa for Development (LEAD) fonds
aangekondigd, waarbij EUR 25 miljoen wordt ingezet ter financiering van initiatieven
van maatschappelijke organisaties en sociale ondernemers die jong ondernemerschap
ondersteunen.
203 Wat is er gebeurd met de onderwijsprogramma's? Welke projecten zijn daarmee 48
beëindigd?
Antwoord:
De programma’s voor basisonderwijs zijn afgebouwd. De programma’s voor hoger
onderwijs worden via het capaciteitsversterkingsprogramma NICHE en het
beurzenprogramma NFP gecontinueerd. De programma’s voor beroepsonderwijs
worden deels ook via het NICHE programma gecontinueerd of zijn geïntegreerd
binnen de speerpunten.
In 10 partnerlanden is de steun aan de onderwijssector beëindigd (zie Kamerbrief:
https://www.rijksoverheid.nl/documenten/kamerstukken/2014/02/05/kamerbrief-over-
voortgang-uitfasering-bilaterale-ontwikkelingssamenwerking). Daarnaast is de steun
aan basisonderwijsprogramma’s via multilaterale kanalen, zoals het Global Partnership
for Education (GPE) en het Education for All Global Monitoring Report beëindigd.
204 Wat is er gebeurd met de internationale onderwijsinstituten? Welke projecten zijn 48
hiermee beëindigd?
Antwoord:
De internationale onderwijsinstituten vervullen belangrijke taken met betrekking tot
onderwijs (beurzen), onderzoek en capaciteitsopbouwprojecten in lage- en
middeninkomenslanden. Het budget voor deze instellingen is de afgelopen jaren als
onderdeel van de bezuinigingen op de BHOS-begroting lager geworden. De totale
bijdrage vanuit ODA-middelen aan de zes internationale onderwijsinstellingen zal in
2016 EUR 43 miljoen bedragen. De instellingen hebben de bezuinigingen op
verschillende manieren opgevangen; via beëindiging van activiteiten en daarmee
aantrekken van minder studenten, via de verhoging van collegegelden of via het
verwerven van extra inkomsten.
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 72/84
