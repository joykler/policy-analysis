noodtrustfonds voor stabiliteit en grondoorzaken van migratie in Afrika.. Nederland
zal erop toezien dat ook bij de identificering van projecten en programma’s, deze focus
op jeugdwerkgelegenheid behouden blijft.
44 8
Op basis van welk onderzoek verwacht u dat er minder asielinstroom zal zijn wanneer
Nederland EUR 50 miljoen investeert? Hoeveel minder instroom verwacht u te
realiseren dankzij deze investering?
Antwoord:
Experts van organisaties als de VN vluchtelingenorganisatie (UNHCR), Internationale
Organisatie voor Migratie (IOM) en Internationale Arbeidsorganisatie (ILO) stellen
dat iemand die een baan heeft, waarbij hij of zij talenten kan ontwikkelen en
voldoende verdient om zijn of haar gezin te onderhouden, normaal gesproken niet zal
kiezen voor een risicovol en onzeker bestaan als irreguliere migrant in Europa.
Het doel van de inzet is het stimuleren van jeugdwerkgelegenheid in Afrika. De
Nederlandse EUR 50 miljoen staat niet op zichzelf en heeft bijgedragen aan het
aanzetten van anderen. Samen met Frankrijk en Duitsland heeft Nederland de EU
eerder dit jaar opgeroepen meer aandacht en middelen (EUR 500 miljoen) te besteden
aan Afrikaanse jongeren. De inzet van de EU legt gewicht in de schaal en kan echt
verschil maken voor jongeren.
Resultaten worden gemeten in termen van banen voor jongeren. Hoeveel minder
instroom dit tot gevolg heeft, is niet te zeggen. Impact studies achteraf kunnen
mogelijk meer inzichten geven.
45 9
U wilt de stabiliteit en veiligheid in landen als Syrië, Irak en Afghanistan verbeteren
door het leger, de politie en de oppositie in Syrië te trainen en op te leiden. Om welke
landen gaat het precies? Hoeveel mensen worden er precies opgeleid of getraind?
Antwoord:
In Irak trainen Nederlandse militairen de Iraakse strijdkrachten, inclusief de
Peshmerga. Het mandaat voor deze trainingsmissie loopt tot begin oktober 2016, met
trainingslocaties in Noord-Irak en Bagdad. In Afghanistan draagt Nederland met
maximaal 100 militairen bij aan de NAVO-missie Resolute Support. Deze missie
ondersteunt via training maar ook assistentie en advisering.
Over de trainingen in Irak en Afghanistan zijn geen exacte getallen te geven, onder
andere omdat Nederlandse militairen veelal in coalitie verband een bijdrage leveren
aan onderdelen van de diverse trainingen.
In Afghanistan bezoeken de adviesteams dagelijks instituties van leger en politie om
op basis van door de Afghanen aangedragen vraagstukken te adviseren. Ook draagt
Nederland met maximaal 15 functionarissen bij aan de EU politietrainingsmissie
EUPOL Afghanistan. Sinds de start van de missie in 2007 hebben ongeveer 31.000
agenten training ontvangen.
In Syrië wordt de Free Syrian Police gesteund met toelagen, niet-militaire l goederen
en trainingen. Steun wordt uitgerold in een zeventigtal gemeenten. Aan de gematigde
gewapende oppositie wordt hulpgoederen als voedselpakketen en medische kits
geleverd. Via Clingendael is een beperkt aantal oppositieleiders getraind in
onderhandelen en mediation.
46 9
Wat is het concrete beleidsplan van de regering m.b.t. het migratiepartnerschap met de
Hoorn van Afrika?
Antwoord:
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 23/84
