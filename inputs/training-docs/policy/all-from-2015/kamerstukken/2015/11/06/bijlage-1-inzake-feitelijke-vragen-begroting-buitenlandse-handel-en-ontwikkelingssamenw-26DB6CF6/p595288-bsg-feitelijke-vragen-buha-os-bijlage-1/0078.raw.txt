223 Wat houdt het Midden-Amerika programma in? 53
Antwoord:
Het Midden Amerika Programma (MAP) is een regionaal programma voor Centraal
Amerika, dat zich richt op versterking van regionale samenwerking bij het tegengaan
van onveiligheid, het versterken van de rechtsorde, alsook het tegengaan van
mensenrechtenschendingen. De Nederlandse inzet draagt bij aan inspanningen van
regeringen en andere regionale spelers in de Midden-Amerikaanse regio ter verbetering
van stabiliteit en veiligheid, verbeterde toegang tot justitie en positie van
mensenrechtenverdedigers, alsmede sociaal-economische ontwikkeling van de regio.
Het MAP richt zich vanwege grensoverschrijdende problematiek met name op El
Salvador, Guatemala, Honduras en Nicaragua. Het programma bestaat sinds 2012 en
wordt gecoördineerd door de ambassade in Costa Rica. In april 2013 is besloten het
programma af te bouwen. De meeste MAP projecten worden afgerond in 2015, op
twee na. Deze twee projecten lopen door tot eind 2016. De beschikbare middelen voor
deze twee projecten bedragen EUR 3.8 miljoen in 2016.
224 Kunt u inzicht geven in welk deel van het budget van EUR 60 miljoen van het Budget 54 54
Internationale Veiligheid (BIV) dat beschikbaar blijft voor Buitenlandse Handel en
Ontwikkelingssamenwerking en Buitenlandse Zaken beschikbaar is voor Buitenlandse
Handel en Ontwikkelingssamenwerking? Hoe lag deze verdeling vorig jaar?
Antwoord:
Zowel in 2014 als 2015 was EUR 30 miljoen aan BIV middelen beschikbaar voor
BHOS. De middelen zijn en worden ingezet op het speerpunt Veiligheid en Rechtsorde
ten behoeve van hervorming van de veiligheidssector, rechtstaatontwikkeling en
capaciteitsopbouw van veiligheid en Rule of Law actoren.
225 54
Waar verwacht de minister de EUR 30 miljoen uit het Budget Internationale Veiligheid
aan te besteden?
Antwoord:
Zie antwoord bij vraag 224.
226 Op welke manier wordt samengewerkt met het ministerie van Defensie op het gebied 54
van humanitaire hulp?
Antwoord:
Met het ministerie van Defensie wordt met name samengewerkt rond de inzet van
transportmiddelen bij natuurrampen en epidemieën zoals ebola. In 2015 zijn militaire
transportvliegtuigen ingezet om het Nederlandse Urban Search and Rescue (USAR)-
team snel naar het aardbevingsgebied in Nepal te vliegen. Op de terugvlucht is een
aantal Nederlanders en burgers van andere landen, die geëvacueerd moesten worden,
meegenomen. Het USAR-team is na de inzet in Nepal ook weer opgehaald door
Defensie. Daarnaast is de ZrMs Karel Doorman tweemaal ingezet om Nederlandse en
Europese hulpgoederen naar door ebola getroffen landen in West-Afrika te vervoeren.
Deze inzet wordt internationaal zeer gewaardeerd. Onlangs zijn de ZrMs Pelikaan, een
helikopter en mariniers ingezet bij hulpverlening op het eiland Dominica, dat door een
tropische storm was getroffen.
227 54
Hoe zet Nederland in op preventie van humanitaire conflicten, zowel op het gebied van
milieurampen als op het gebied van oorlogen en conflicten?
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 78/84
