Antwoord:
Nederland hecht belang aan effectieve rechtsbescherming voor investeerders in de EU.
Op dit moment bespreken de lidstaten met de Europese Commissie of die
rechtsbescherming in de gehele EU voldoende is of dat er een alternatief middel nodig
is. Nederland wil hier constructief aan meewerken en is bereid de
investeringsverdragen met EU-lidstaten op te zeggen indien er een effectief alternatief
mechanisme binnen de interne markt tot stand komt.
136 35
Worden bedrijven uit andere EU-lidstaten benadeeld door inzet van het instrument
Partners for International Business (PIB)?
Antwoord:
Nee, bedrijven uit andere EU-lidstaten worden niet benadeeld door inzet van het
instrument Partners for International Business (PIB). PIB is geen subsidie, maar een
publiek-privaat instrument. PIB sluit geen bedrijven of partners uit, ook als die uit
andere EU landen komen. Er is een eis van minimaal drie Nederlandse bedrijven die
een PIB kunnen aanvragen en opstarten en buitenlandse partijen kunnen daarbij
aansluiten.
137 Wordt u of de IRHP op de hoogte gesteld van claims, procedures of 35
schadevergoedingen onder verdragen met ISDS waarin Nederland partij is?
Antwoord:
Dit gebeurt alleen in gevallen wanneer Nederland gedaagd wordt of zich voegt in een
procedure.
138 Op welke marktbelemmeringen doelt u? 35
Antwoord:
Het gaat om belemmeringen die markttoetreding voor met name Midden- en Klein
Bedrijven hoogdrempelig maken en waarvoor zij een beroep doen op de Nederlandse
overheid. Het gaat om de standaard economische diplomatie inzet van ambassades. Te
denken valt aan bepaalde wet- en regelgevingen in een land of regio en zaken zoals
juiste certificering, etikettering, douaneregels, privacy wetgeving, eigendomsrechten
(International Property Rights; van groot belang voor kennisintensieve sectoren zoals
High Tech and System Materials en Life Sciences and Health).
139 "Het DGGF is een revolverend fonds dat financiering verschaft voor 37
ontwikkelingsrelevante en risicodragende investeringen en export-transacties." Kunt u
uitleggen hoe de druk om revolverend te zijn zich verhoudt tot de noodzaak van
ontwikkelingsrelevantie en additionaliteit ten opzichte van commerciële partijen? In
hoeverre leidt deze druk in de praktijk tot risicomijding, waardoor investeringen die
kansrijk in termen van ontwikkelingsrelevantie, maar ook risicovol zijn (bijvoorbeeld
omdat ze beogen het kleinere MKB te bedienen) minder toegang hebben tot het fonds?
Antwoord:
Het DGGF financiert alleen ontwikkelingsrelevante investeringen. Daarnaast geldt het
criterium dat de financiering additioneel moet zijn aan de markt. Ofwel, DGGF
financiert alleen projecten die niet door marktpartijen zoals commerciële banken en
investeerders worden opgepakt omdat deze als te risicovol worden gepercipieerd. Juist
het kleinere MKB wordt door deze partijen niet goed bediend en past uitstekend bij het
DGGF. DGGF investeringen zijn dus per definitie risicovoller dan de markt.
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 52/84
