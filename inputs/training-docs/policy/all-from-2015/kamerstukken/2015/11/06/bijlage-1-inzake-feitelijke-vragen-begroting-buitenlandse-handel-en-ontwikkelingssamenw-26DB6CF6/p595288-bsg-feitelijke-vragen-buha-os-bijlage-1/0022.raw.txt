middelen er nodig zijn voor eerstejaars asielopvang en hoe uitvoering gegeven kan
worden aan deze motie.
41 De minister constateert dat ‘verwacht kan worden dat de asielinstroom ten opzichte 8
van de begroting 2015 hoger zal zijn’. Welke consequenties heeft deze constatering
voor de begroting van Buitenlandse Handel en Ontwikkelingssamenwerking? Bent u
voornemens om ook in 2016 en 2017 extra geld ter beschikking te stellen voor
noodhulp aan vluchtelingen als daarvoor aanleiding is? Hoe denkt u in dat geval deze
extra uitgaven te dekken?
Antwoord:
De kosten voor eerstejaarsopvang van asielzoekers worden aan het ODA-budget
toegerekend op basis van ramingen die door V&J worden gemaakt. Op dit moment
worden de ramingen voor de instroom geactualiseerd. Bij de Najaarsnota zal, mede in
het licht van de motie Slob, op basis van de dan verwachte instroom bezien worden
hoe de toerekening toeneemt en hoe deze kosten kunnen worden gedekt.
In september 2014 is EUR 570 miljoen gereserveerd in een Relief Fund voor noodhulp
voor de periode 2014-2017 (BHOS-begroting artikel 4.4). Deze middelen kunnen
flexibel worden ingezet. Het reguliere budget voor noodhulp (BHOS-begroting artikel
4.1) bedraagt in 2016 EUR 205 miljoen en kan eveneens worden ingezet voor
noodhulp aan vluchtelingen.
42 Wanneer kan de Kamer de concrete plannen van de Ministeriële Commissie Migratie 8
tegemoet zien?
Antwoord:
De Kamer wordt regulier geïnformeerd als er voorstellen met betrekking tot migratie
in de Ministerraad zijn aangenomen. Zoals de kamerbrieven die u recentelijk heeft
ontvangen over ‘huisvesting van vergunninghouders’ (2 oktober) en ‘nadere
Kabinetsappreciatie EU-migratiepakket september 2015’ (5 oktober). Daarnaast
informeren wij u over migratie via de bespreking van geannoteerde agenda’s van
Europese trajecten. Zoals bijvoorbeeld migratie onderdeel was van de RBZ-OS
bespreking met uw Kamer op 15 oktober .
43 Hoeveel investeren de EU-landen gezamenlijk in het creëren van 8
jeugdwerkgelegenheid en ondernemerschap in ontwikkelingslanden waar weinig
economisch perspectief is?
Antwoord:
Een dergelijk overzicht van alle EU-lidstaten is niet beschikbaar. Het creëren van
jeugdwerkgelegenheid en het stimuleren van ondernemerschap in ontwikkelingslanden
is voor Nederland een prioriteit. Zoals bekend heeft het kabinet EUR 50 miljoen
vrijgemaakt om arbeidsplaatsen voor jongeren in Afrika te creëren door hen te
ondersteunen bij het starten van een onderneming of bestaande ondernemingen te
helpen doorgroeien. Nederland blijft ook in Europees verband pleiten voor een
sterkere inzet op jeugdwerkgelegenheid en ondernemerschap. Samen met Frankrijk en
Duitsland heeft Nederland de EU eerder dit jaar al opgeroepen meer aandacht en
middelen (EUR 500 miljoen) te besteden aan Afrikaanse jongeren. De EU heeft een
enorm gewicht in de schaal te leggen en kan echt verschil maken voor jongeren, maar
dat gebeurt nog onvoldoende.
Inmiddels onderkent de EU dat belang van een focus op jeugdwerkgelegenheid in
Afrika steeds meer - zeker in relatie tot de migratieproblematiek. Dat is hard nodig. En
wordt overigens ook gedeeld door de Afrikaanse landen zelf, zoals blijkt tijdens de
voorbereidingen van de Migratietop in Valletta. Jeugd, in het bijzonder
jeugdwerkgelegenheid, is voorzien als een belangrijke prioriteit binnen het nieuwe EU
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 22/84
