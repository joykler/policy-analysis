70Hoe zijn de middelen van 550 miljoen euro voor klimaatfinanciering en 347 miljoen euro voor 45
asiel en migratie verwerkt in de begroting BuHa-OS?
Antwoord:
De EUR 550 miljoen voor klimaatfinanciering bestaat uit EUR 350 miljoen publieke
klimaatfinanciering (ODA) en EUR 200 miljoen private klimaatfinanciering. Het bedrag van
EUR 350 miljoen maakt onderdeel uit van de BHOS-begroting 2016. Het gaat hierbij om
activiteiten die vallen onder de verschillende beleidsartikelen en bijdragen aan klimaatmitigatie
of –adaptatie, conform de OESO/DAC-richtlijnen voor het rapporteren over
klimaatverplichtingen. Zie bijlage 7 van de HGIS nota voor meer gedetailleerde informatie. De
kosten van eerstejaarsopvang van asielzoekers uit DAC-landen worden toegerekend aan ODA
en vallen onder de V&J-begroting.
71Komt de 550 miljoen euro voor klimaatfinanciering en 347 miljoen euro voor asiel en migratie 45
bovenop de begroting BuHa-OS? Zo nee, hoe zit het dan? Worden deze bedragen wel
meegeteld met de berekening van het ODA-percentage van het BNI?
Antwoord:
Publieke klimaatfinanciering en de kosten voor eerstejaarsopvang van asielzoekers uit DAC-
landen vormen onderdeel van de ODA-begroting en worden dus meegeteld bij de berekening
van het ODA-percentage van het BNI. Het begrote bedrag voor publieke klimaatfinanciering
van EUR 350 miljoen maakt onderdeel uit van de reguliere BHOS-begroting. De kosten van
eerstejaars opvang van asielzoekers in Nederland vallen onder de begroting van V&J. Zie ook
het antwoord op vraag 70.
72Kan er een berekening worden gegeven van het ODA-percentage van het BNI inclusief en 45
exclusief de gelden voor klimaatfinanciering en asiel en migratie?
Antwoord:
Het ODA percentage als percentage van het BNI inclusief de kosten voor publieke
klimaatfinanciering en asiel en migratie is 0,56 in 2016. Exclusief de toerekening
voor eerstejaars asielopvang bedraagt het ODA-percentage als percentage van het BNI in 2016
0,51. Het is niet mogelijk om aan te geven welk ODA-percentage resteert zonder de
klimaatuitgaven, omdat een deel van de reguliere uitgaven op voedselzekerheid en water uit de
BHOS-begroting wordt toegerekend aan klimaatfinanciering.
73Betreft de 50 miljoen euro van de begroting van beleidsartikel 3 - Sociale Vooruitgang die zal 45
worden aangewend ten behoeve van Klimaatfinanciering voor ontwikkelingslanden 2016 een
budget-neutrale toewijzing of wordt het bedrag van de begroting van beleidsartikel 3
afgetrokken?
Antwoord:
Het bedrag is onderdeel van de uitgaven voor beleidsartikel 3. Een gedeelte van deze
activiteiten draagt bij aan klimaatmitigatie of –adaptatie en wordt dus aan klimaatfinanciering
toegerekend (zie ook antwoord op vraag 70).
74Kunt u ook aangeven aan welke post(en) binnen beleidsartikel 3 de 50 miljoen euro van de 45
begroting van beleidsartikel 3 - Sociale Vooruitgang die zal worden aangewend ten behoeve
van Klimaatfinanciering is toegewezen dan wel van welke post(en) het is afgetrokken?
Antwoord:
Sommige activiteiten binnen dit artikel tellen mee als klimaatfinanciering omdat ze bijdragen
aan klimaatdoelen (zie ook het antwoord op vraag 70). De EUR 50 miljoen bestaat
Totaallijst feitelijke vragen Homogene Groep Internationale samenwerking 2016 (34301-0) 22/25
