en HIV/Aids. Enkele van de NGO-allianties met wie onder het nieuwe SRGR
Partnerschapsfonds momenteel een partnerschap wordt uitgewerkt voor de periode
2016-2020 zullen gericht aandacht besteden aan abortus. Met de internationale NGO
iPAS wordt in aanvulling hierop onder ditzelfde begrotingsartikel, subonderdeel
Subsidies, een nieuw partnerschap afgesloten voor diezelfde periode, specifiek gericht
op abortus. Ook enkele andere internationale NGO’s waarmee wordt samengewerkt,
besteden aandacht aan veilige abortus. Via deze verschillende programma’s samen zal
op jaarbasis ruim EUR 5 miljoen worden besteed aan veilige abortus.
185 Komt Nederland met het bedrag van € 350 miljoen voor publieke klimaatfinanciering 46
in 2016 haar internationale verplichtingen na?
Antwoord
De verplichting om in 2020 USD 100 miljard per jaar te mobiliseren aan
klimaatmiddelen (publiek en privaat) is een collectieve verplichting van alle annex I
landen (VS, EU en Japan). De verplichting is aangegaan voor 2020 zonder
tussendoelen tussen nu en 2020. Er is de afgelopen jaren in de onderhandelingen wel
toegezegd dat donoren zich zullen inspannen voor een geleidelijke stijging de
komende jaren. Nederland heeft hieraan voldaan en jaar op jaar een stijging van de
klimaatinzet kunnen rapporteren. De totale omvang van publiek en private inzet is in
2014, 2015 en 2016 in lijn met de inschatting in het rapport van de Rekenkamer dat
op 11 december 2012 op verzoek van de Kamer werd opgesteld over de omvang van
het Nederlandse fair share in de internationale klimaatfinanciering. Nederland streeft
ernaar om deze stijging vol te houden.
186 Meerdere landen waaronder het Verenigd Koninkrijk (VK), Frankrijk, Duitsland en 46
China hebben de afgelopen maanden hun bijdrage aan internationale
klimaatfinanciering verhoogd. Is Nederland dat ook van plan en hoe wordt de
financiering daarvan geregeld?
Antwoord
De Nederlandse klimaatfinancieringsbijdragen worden per jaar bepaald en vastgelegd
in de HGIS nota. In het regeerakkoord is afgesproken dat klimaatfinanciering
onderdeel is van de begroting voor ontwikkelingssamenwerking. Daarnaast is in
internationaal verband afgesproken dat ook private financiering, mits deze
gemobiliseerd is door middel van een publieke bijdrage, mee telt bij de nationale
klimaatfinancieringsdoelstelling. Op 9 oktober, tijdens de Climate Finance Ministerial
gedurende de najaarsvergadering van de IMF/Wereldbank heeft de Minister van
Financiën aangekondigd dat de Nederlandse klimaatfinancieringsdoelstelling voor
2016 EUR 550 miljoen is. Dit is een verhoging van de Nederlandse
klimaatfinancieringsdoelstelling van EUR 110 miljoen ten opzichte van 2015. De
doelstelling bestaat uit EUR 350 miljoen publieke klimaatfinanciering en EUR 200
miljoen private klimaatfinanciering. De publieke en private bedragen worden sinds de
HGIS nota voor 2015 afzonderlijk in de klimaatstaat van de HGIS nota genoemd.
187 Op pagina 8 van de begroting spreekt u over een geïntegreerde 3D-benadering 46 47
(defense, diplomacy, development). Tegelijkertijd zet u met het nieuwe beleidskader
Samenspraak en Tegenspraak slechts in op één onderdeel, namelijk diplomacy. Hoe
rijmt u deze tegenstelling in uw eigen beleid? Bent u van mening dat er hierbij sprake
is van een ‘geïntegreerde 3D-benadering’? Vraagt de huidige situatie met grote
vluchtelingenstromen juist niet meer om nadruk op defense?
Antwoord:
Voor Nederland staat de geïntegreerde benadering centraal als het gaat om de inzet op
het gebied van veiligheid, stabiliteit en ontwikkelingssamenwerking in fragiele staten
en conflictgebieden. Nederland beziet per situatie welke combinatie van instrumenten
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 66/84
