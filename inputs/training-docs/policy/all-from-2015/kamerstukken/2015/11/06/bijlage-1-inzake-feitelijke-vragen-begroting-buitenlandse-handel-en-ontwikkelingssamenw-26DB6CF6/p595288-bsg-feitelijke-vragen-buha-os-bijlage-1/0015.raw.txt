Antwoord:
Het is niet de verwachting dat de ontwikkelingssamenwerking met de overheid van
Burundi spoedig wordt hervat. De situatie in Burundi is alarmerend. Er is een
patstelling tussen regering en oppositie. Het geweld neemt toe. De autoriteiten sluiten
zich af, ook van de internationale gemeenschap. VN-bemiddelaars zijn weggestuurd of
geweigerd. De Belgische ambassadeur is onlangs uitgewezen. Internationale actie was
tot nu toe gericht op het bewerkstelligen van een inter-Burundese dialoog. Dit is niet
gelukt. Uganda heeft als bemiddelaar van de East Africa Community nog weinig
zinvolle bemiddelingsgesprekken kunnen voeren. De conflictindicatoren staan op
rood: definitief verlies van vertrouwen van de oppositie in het democratisch proces,
geen oplossing voor of consensus over de derde termijn problematiek; interne
verdeeldheid bij zowel regeringspartij als oppositie. De belangrijkste conflictindicator
-de eenheid van het Burundese leger- staat onder druk. Als het leger uit elkaar valt,
mag een burgeroorlog niet worden uitgesloten.
De EU is gestart met de Artikel 96 procedure. Het gaat daarbij niet alleen om een
sanctie, maar ook om een kans voor dialoog. Acceptatie door Burundi van deze
dialoog zou een opening kunnen bieden en een positieve dynamiek teweeg kunnen
brengen. Er zijn ook risico’s: Burundi kan de Artikel 96 dialoog weigeren waardoor de
EU genoodzaakt zal zijn meteen de hulp op te schorten en Burundi verder geïsoleerd
zal raken. Voor nu is het belangrijk dat van Burundese kant een signaal komt dat zij
toch open staan voor dialoog. Nederland blijft overigens programma’s die niet via de
overheid lopen op het terrein van voedselzekerheid en SRGR steunen.
19 Zijn er negatieve gevolgen te verwachten voor Europa/Nederland als gevolg van de 0
eventuele ratificering van het vrijhandelsakkoord met Canada (CETA)?
Antwoord:
In 2014 is met Canada een akkoord bereikt, dat veel voordeel voor Nederland, en de
Europese Unie als geheel kan opleveren. Het akkoord, dat binnen de grenzen van het
mandaat is uitonderhandeld, bevat bepalingen op tarifair en non-tarifair gebied, op
gebieden als intellectueel eigendom en duurzaamheid, en bevat bepalingen ter
bescherming van de beleidsvrijheid van overheden. Sommige landen zouden door
preferentie-erosie nadeel kunnen ondervinden, evenals individuele sectoren door
toegenomen concurrentie. In de Sustainability Impact Assesment, welke voorafgaand
aan de onderhandelingen is uitgevoerd en terug te vinden is op de website van de
Europese Commissie, worden enkele voorbeelden genoemd van mogelijke nadelige
effecten voor de EU. Zo zouden Europese landbouwproducten te maken kunnen
krijgen met verhoogde vleesimporten uit Canada door de verhoogde quota, of zouden
er negatieve milieueffecten kunnen optreden door bijvoorbeeld landbouwintensivering
of een toename in land-, zee- en luchttransport.
20 Waarom wordt er via de begroting van BuHa-OS ingezet op klimaatverandering? Zijn 0
er afspraken met het ministerie van I&M over een compensatie van middelen?
Antwoord
In het regeerakkoord is afgesproken dat de publieke uitgaven voor de lange termijn
financiering van het internationale klimaatbeleid – zoals toegezegd tijdens de
Klimaattop in Kopenhagen in 2009- worden gefinancierd uit het OS budget. Er zijn
derhalve geen afspraken over compensatie van middelen.
21 Wat is de stand van zaken m.b.t. de onderhandelingen in de Europese Raad over de 0
conflictgrondstoffen?
Antwoord:
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 15/84
