aandacht –zonder geoormerkt budget- binnen verschillende brede private sector
ontwikkelingsprogramma’s. Voorbeelden daarvan zijn capaciteitsopbouw van jonge
ondernemers via BoP Inc en de activiteiten van Agriterra. Vergrijzing van het
platteland is in veel Afrikaanse landen een groot probleem. De landbouw moet
aantrekkelijk worden voor jongeren. Agriterra richt haar inspanningen de komende
jaren, in samenwerking met het Nederlands Agrarisch Jongeren Kontakt (NAJK),
vooral op jongeren in de landbouw.
32 Hoe zal beleidscoherentie voor ontwikkeling concreet worden gewaarborgd in de 6
implementatie van de Duurzame Ontwikkelingsdoelen (SDG’s), waarbij nationaal en
internationaal beleid herzien zal moeten worden?
Antwoord:
De verdere uitwerking en implementatie van het subdoel op beleidscoherentie voor
duurzame ontwikkeling (SDG 17.14 ‘Enhance policy coherence for sustainable
development’) is nog onderwerp van bespreking in internationaal verband, maar het
politieke commitment ligt er. Regeringen hebben zich in de Addis Ababa Actie
Agenda en de 2030 Agenda voor Duurzame Ontwikkeling nadrukkelijk gecommitteerd
aan nationaal en internationaal beleid dat op samenhangende wijze bijdraagt aan de
global goals. De EU heeft in de Raadsconclusies ‘A New Global Partnership for
Poverty Eradication and Sustainable Development after 2015’ specifiek benadrukt dat
alle ontwikkelde, hoge middeninkomenslanden en opkomende landen de impact van
hun beleid op armere landen moeten onderzoeken. Binnen de EU gebeurt dit al, door
de systematische toepassing van impact assessments.
33 Leidt de implementatie van de SDG’s ertoe dat de Nederlandse coherentie-agenda 6
wordt uitgebreid met meer onderwerpen? Op wat voor manier zullen ook andere
stakeholders benaderd worden om de implementatie van de SDG’s vorm te geven,
zowel als het gaat om nationaal- als om internationaal beleid? Op wat voor manier
wordt er samengewerkt met andere ministeries om de implementatie van de SDG’s –
die verder gaan dan het beleid op het gebied van Buitenlandse Handel en
Ontwikkelingssamenwerking- een succes te maken? Kunt u daar concrete voorbeelden
van geven?
Antwoord:
De Nederlandse coherentie-agenda omvat naast handel, belastingen en waardeketens
ook klimaat en toegang tot medicijnen. Daarnaast wordt bezien hoe de kosten van
remittances (geldovermakingen door migranten) kunnen worden gereduceerd, als
onderdeel van het beleid ten aanzien van migratie en ontwikkeling. Deze thema’s
sluiten goed aan bij de Global Goals.
In Nederland zal de interdepartementale samenwerking en het regelmatige contact met
stakeholders, zoals heeft plaatsgevonden tijdens de onderhandelingsfase voorafgaand
aan de SDG-Top, worden voortgezet. Hierbij komen activiteiten met zowel een
nationale als een internationale dimensie ter sprake. Goed voorbeeld van de brede
betrokkenheid is het ‘SDG-Charter’, een initiatief van meer dan 75 stakeholders
(bedrijven, NGO’s, kennisinstellingen en overheid) die zich hebben gecommitteerd
aan de Global Goals.
In overleg met andere departementen zal in kaart worden gebracht welke maatregelen
Nederland zal nemen in het kader van de duurzame ontwikkelingsdoelen. Daarbij zal
nauw aangesloten worden bij afspraken die in EU-verband worden gemaakt.
Nederland hecht eraan dat de EU deze agenda daadkrachtig oppakt. In dat kader zou
Nederland graag zien dat de Europese Commissie voorjaar 2016 een eerste indicatie
geeft hoe de EU de implementatie van de Global Goals op zowel extern als intern
terrein gaat vormgeven.
34 Wat zijn de prioriteiten voor het Nederlandse EU voorzitterschap in de eerste helft van 7
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 19/84
