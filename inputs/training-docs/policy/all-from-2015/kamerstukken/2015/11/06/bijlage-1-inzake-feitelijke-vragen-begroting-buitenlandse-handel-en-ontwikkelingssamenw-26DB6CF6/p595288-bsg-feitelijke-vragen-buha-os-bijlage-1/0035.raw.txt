honest broker. Over decriminalisering van gebruik in brede zin bestaat geen consensus
binnen de EU, dit legt grenzen op aan het optreden van Nederland in verband met de
rol als EU voorzitter. Wel wordt in de EU-inzet gesproken over proportionaliteit in de
strafmaat en alternatieven voor gevangenisstraffen. Dit biedt ruimte voor een actieve
houding. De andere Nederlandse prioriteiten zoals verwoord in de Kamerbrief worden
in de EU-inzet duidelijk benoemd.
75 Kunt u inzichtelijk maken op welke van de 17 doelen Nederland in het 16
ontwikkelingsbeleid reeds voldoende inspanning levert, op welke gebieden dit nog niet
het geval is en op welke gebieden nog onvoldoende gedaan wordt?
Antwoord:
De inspanningen van Nederland op het gebied van Buitenlandse Handel en
Ontwikkelingssamenwerking zijn in lijn met de nota ‘Wat de wereld verdient’
geconcentreerd op 7 prioritaire thema’s: Water, Voedselzekerheid, Veiligheid en
Rechtsorde, SRGR, Private Sector Ontwikkeling, Klimaat, Vrouwenrechten en
Gendergelijkheid. Elk van deze thema’s sluit aan bij één of meerdere Global Goals.
Daarbij heeft het kabinet in de Kamerbrief over Inclusieve Ontwikkeling van 28
september jongstleden aangegeven op welke wijze het Nederlandse
ontwikkelingsbeleid de post 2015-agenda ondersteunt en waar het Nederlandse beleid
geïntensiveerd wordt, in de vorm van een actieplan voor inclusieve ontwikkeling en
groei.
76 Kunt u aangeven voor welke organisaties die onvoldoende functioneren of 17
onvoldoende relevant zijn voor de uitvoering van de beleidsagenda de bijdragen op
een lager pitje worden gezet of worden beëindigd? Wat zijn hiervan de financiële
gevolgen voor de jaren 2016, 2017 en 2018? Kun u aangeven voor welke organisaties
dit geldt? Wat zijn hiervan de financiële gevolgen voor de jaren 2016, 2017 en 2018?
Antwoord:
Zie het antwoord op vraag 61.
77 Kunt u toelichten waarom de beleidsdoorlichting op artikel 4.3 17
‘Rechtstaatsontwikkeling, wederopbouw, vredesopbouw, versterkte legitimiteit van
democratische structuren en tegengaan van corruptie’ in de ontwerpbegroting 2015
gepland stond voor 2015 maar in de ontwerpbegroting 2016 gepland is in 2016?
Antwoord:
Op 15 december 2014 en op 7 januari 2015 heb ik u geïnformeerd over vertragingen
bij beleidsdoorlichtingen (TK 2014-2015, 31271 nr.15; TK 2014-2015, 34 124 nr. 1).
In die brief heb ik aangegeven dat de beleidsdoorlichting vertraging heeft opgelopen
door de tijdrovende bespreking van de politiek gevoelige deelresultaten met de
betrokken landen, de noodzaak van aanvullend onderzoek en ernstige persoonlijke
omstandigheden in het onderzoeksteam. Gegeven genoemde factoren verwacht IOB de
doorlichting eind eerste kwartaal 2016 af te ronden. U kunt het rapport dan eind
tweede kwartaal 2016 tegemoet zien.
78 Kunt u toelichten waarom beleidsdoorlichtingen op de sub-artikelen 2.3 ‘Duurzaam 17
gebruik natuurlijke hulpbronnen, tegengaan van klimaatverandering en vergroten van
de weerbaarheid van de bevolking tegen onafwendbare klimaatverandering in
ontwikkelingslanden’ en 3.2 ‘Gelijke rechten en kansen voor vrouwen’ in de
ontwerpbegroting 2015 gepland waren voor 2014 en in de ontwerpbegroting 2016
gepland staan voor 2015? Kunt u toelichting geven op de vertraging van de
beleidsdoorlichtingen? Wanneer verwacht u de Kamer de beleidsdoorlichtingen toe te
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 35/84
