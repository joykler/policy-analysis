12Kunt u per Nederlands speerpunt en per thema aangeven hoe groot het budget daarvoor is? 7 7
Antwoord:
De budgetten zijn in 2016 als volgt:
artikelonder bedragen in
speerpunt/thema
deel EUR 1 mln
artikel 2.1 speerpunt voedselzekerheid 328,8
artikel 2.2 speerpunt water 188,2
artikel 4.3 speerpunt veiligheid en rechtsorde 189,6
artikel 3.1 speerpunt SRGR 416,8
artikel 2.3 Thema klimaat 115,4
artikel 1.3 Thema private sector 350,9
artikel 3.2 Thema vrouwenrechten 43,4
13Welke kosten zijn gemoeid met het EU Regionale Ontwikkelings- en Beschermingsprogramma 7 7
in de Hoorn van Afrika? Hoeveel spendeert Nederland aan dit programma in 2016?
Antwoord:
Nederland zal EUR 4,5 miljoen bijdragen aan het RDPP in de Hoorn van Afrika. De Europese
Commissie zal bijdragen vanuit het EU Trust Fund voor het aanpakken van grondoorzaken van
migratie in Afrika (EUR 60 miljoen uit totaal EUR 1,8 miljard) en het Asiel- en Migratie
Fonds (EUR 5 miljoen in 2015 en waarschijnlijk EUR 10 miljoen in 2016). Noorwegen, Italië,
Denemarken, Griekenland, Verenigd Koninkrijk, Frankrijk, Malta, Zwitserland, Finland en
Luxemburg hebben aangegeven een, nog onbekende, financiële bijdrage te willen leveren.
14 8 8
Hoe groot is het Nederlandse budget voor de bevordering van LHTB-rechten? Kunt u dat
budget uitsplitsen per land en per project dat Nederland ondersteunt?
Antwoord:
Nederland ondersteunt projecten gericht op de internationale bescherming en bevordering van
gelijke rechten voor LHBT’s vanuit verschillende fondsen:
 Vanuit het decentrale Mensenrechtenfonds besteedden de ambassades in 2014 EUR 1,3
miljoen aan projecten ten gunste van gelijke rechten voor LHBT’s. In bijlage 1 bij de
Mensenrechtenrapportage 2014 (Kamerstuk 32735 nr. 130) is te zien in welke landen deze
projecten plaatsvonden.
 Vanuit het centrale Mensenrechtenfonds bedraagt het totaal aan lopende meerjarige
bestedingen bijna EUR 8 miljoen. Vanwege de gevoeligheid van projecten in landen waar
homoseksualiteit nog altijd strafbaar is, en de risico’s voor betrokkenen, is het niet
wenselijk een volledige lijst met gegevens per land en per project openbaar te maken.
 Als onderdeel van het Strategisch Partnerschap binnen het nieuwe beleidskader
‘Samenspraak en Tegenspraak’ zal COC Nederland de komende vijf jaar EUR 3,6 miljoen
per jaar ontvangen voor capaciteitsopbouw van LHBT-organisaties in lage- en
middeninkomenslanden in Azië, Afrika, het Midden-Oosten en het Caribisch gebied.
 In het kader van de strijd tegen hiv/aids richt het Bridging the Gaps-project zich op 3 key
populations: MSM (Mannen die Seks hebben met Mannen), sekswerkers en
drugsgebruikers. In 2014 was het budget voor MSM EUR 4,3 miljoen.
 Binnen het Funding Leadership and Opportunities for Women-fonds (FLOW), dat zich
richt op de positie van vrouwen en meisjes in lage- en lage-middeninkomenslanden,
worden activiteiten ondersteund die de zichtbaarheid en/of de veiligheid van lesbische,
biseksuele en transgendervrouwen vergroten.
 Ook een aantal kleinere Matra-projecten richt zich op de bevordering van gelijke rechten
voor LHBT’s. Kleine bijdragen kunnen een relatief grote impact hebben, met name in
landen waar de LHBT-beweging nog in de kinderschoenen staat.
Totaallijst feitelijke vragen Homogene Groep Internationale samenwerking 2016 (34301-0) 5/2
