Antwoord:
In het kader van het partnerschap met de Wereldbank op het gebied van water zullen
enkele Nederlandse deskundigen worden gedetacheerd op Wereldbank kantoren in
partnerlanden waar Nederland nauw samenwerkt met de Wereldbank op het gebied
van water. Landen zoals Bangladesh, Indonesië, Kenia en/of Mozambique worden
overwogen. Via detacheringen op het hoofdkantoor van de Wereldbank in Washington
zijn Nederlandse waterdeskundigen ook voor andere landen beschikbaar.
173 Kunt u aangeven met welk percentage de kosten van WASH-voorzieningen omhoog 43
gaan door ze duurzamer te maken?
Antwoord
Het is op dit moment niet bekend met welke percentage de kosten voor WASH zullen
toenemen door ze duurzaam te maken. Het IRC heeft in 2011 een berekening gemaakt
van de kosten die gemoeid zijn met het bouwen, onderhouden én uiteindelijk
vervangen van drinkwater en sanitaire voorzieningen. Dit zijn de zogenaamde ‘life
cycle costs’. Deze kunnen als richtlijn aangehouden worden. De vaste kosten variëren
per type voorziening. Voor water liggen de gemiddelde kosten voor het installeren van
de voorziening (vaste kosten) tussen de USD 20 en 152 per persoon. De variabele
kosten bedragen tussen de USD 3 en 15 per persoon per jaar. Voor sanitatie gelden
vaste kosten van tussen de USD 7 en 358 per latrine en variabele kosten van tussen de
USD 1.5 en 11.5 per persoon per jaar. Voor duurzame dienstverlening moeten vooral
de variabele kosten beter meegenomen worden in de begroting, planning en uitvoering.
Tegenover de kosten van het verduurzamen van de dienstverlening staan ook de baten.
Door duurzame toegang tot drinkwater en sanitatie zal op de langere termijn de
gezondheidssituatie verbeteren waardoor bijvoorbeeld kosten voor gezondheidszorg
omlaag gaan.
174 Kunt u aangeven wat de baten zijn wat betreft een toename in het aantal WASH- 43
voorzieningen dat duurzamer is?
Antwoord
De baten van duurzame toegang tot WASH voorzieningen zijn evident; door te
investeren in lokale capaciteit en eigenaarschap en te zoeken naar duurzame
financiering van deze voorzieningen zal onderhoud en daarmee functionaliteit beter
geborgd zijn en wordt de afhankelijkheid van hulp kleiner. De gebruikers kunnen op
deze wijze blijvend profiteren van deze voorzieningen, waardoor de kans op
gezondheidsvoordelen toeneemt.
175 43 43
Welke concrete resultaten heeft de inzet van Nederland op ‘climate smart agriculture’
opgeleverd?
Antwoord
Dankzij Nederlandse investeringen in duurzame intensivering van de kleinschalige
voedsellandbouw verbeterde in 2014 voor 4,5 miljoen boer(inn)en hun inkomensbasis,
waardoor zij weerbaarder werden tegen (klimaat)stress (bv hogere gemiddelde
temperaturen) en (klimaat)schokken (bv droogtes of overstromingen). Specifiek op
klimaatadaptatie gerichte landbouwprogramma’s, die recent zijn opgezet en sinds kort
tot uitvoering op veldniveau zijn overgegaan, zullen de komende jaren nog meer
concrete klimaatresultaten gaan boeken.
Nederland heeft verder een leidende rol gespeeld bij de totstandkoming van de Global
Alliance on Climate Smart Agriculture, een mondiaal multistakeholder platform met
meer dan 100 leden (landen, internationale organisaties, bedrijven, kennisinstellingen,
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 63/84
