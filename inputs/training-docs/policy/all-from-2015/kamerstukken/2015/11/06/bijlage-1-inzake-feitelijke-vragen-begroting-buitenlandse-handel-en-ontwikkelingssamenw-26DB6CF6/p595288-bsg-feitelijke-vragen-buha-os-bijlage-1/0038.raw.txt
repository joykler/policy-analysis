van, en handelen naar de OESO richtlijnen. Als blijkt dat bedrijven zich hier niet aan
houden, zal de Nederlandse overheid in gesprek gaan met het betreffende bedrijf en
vragen naar een verbeterplan.
Indien bedrijven geen medewerking hieraan verlenen en geen blijk van verbetering
kunnen laten zien worden zij uitgesloten van deelname aan (volgende) missies. De
OESO richtlijnen gelden voor alle sectoren. Om er voor te zorgen dat de kaders voor
MVO zo helder mogelijk zijn worden de deelnemende bedrijven voorafgaand aan een
missie voorgelicht over de maatschappelijke risico’s die internationaal ondernemen
met zich mee brengt. In het kader van de multistakeholder aanpak wordt het
maatschappelijk middenveld hierin zo actief mogelijk betrokken. Na afronding van een
missie wordt in de rapportage van economische missies aan de Tweede Kamer
uiteengezet hoe het maatschappelijk middenveld betrokken is geweest bij de missie en
op welke manier en op welke momenten invulling is gegeven aan IMVO.
Voor exportkredietverzekeraars is in OESO verband een richtlijn opgesteld voor de
IMVO beoordeling van exporttransacties, de zogenaamde ‘OECD Recommendation
on Common Approaches for officially supported export credits and environmental due
diligence’. Deze Common Approaches bieden een kader waar
exportkredietverzekeraars transacties aan moeten toetsen op gebied van MVO,
alsmede afspraken omtrent monitoring, transparantie en rapportage. De Common
Approaches zijn verder uitgewerkt in Nederlands beleid voor de milieu- en sociale
beoordeling ten behoeve van de exportkredietverzekering. Atradius Dutch State
Business geeft uitvoering aan dit beleid. Voor afgifte van een exportkredietverzekering
wordt een risicobeoordeling uitgevoerd. Deze bestaat uit een financiële
risicobeoordeling en een milieu- en sociale risicobeoordeling, waarvan mensenrechten
en dierenwelzijn expliciet onderdeel uitmaken. Daarnaast moeten alle Nederlandse
bedrijven die een exportkredietverzekering aanvragen een inspanningsverklaring
ondertekenen waarin ze verklaren zich te houden aan de OESO-richtlijnen voor
multinationale ondernemingen. Als er sprake is van onaanvaardbare risico’s dan wordt
er geen steun verstrekt door middel van een exportkredietverzekering.
Voor de praktische invulling van deze toets wordt gebruik gemaakt van de IFC
performance standards en relevante IFC EHS (sector) Guidelines van de Wereldbank.
De IFC Performance Standards benadrukken het belang van due diligence op het
gebied van mensenrechten en schrijven consultaties met de getroffen gemeenschappen
voor. Ook de OESO-richtlijnen schrijven voor dat betekenisvolle consultaties met
mogelijk getroffen groepen en andere stakeholders onderdeel moeten vormen van het
due diligence – proces. Mede op basis van deze richtlijnen vraagt FMO van haar
klanten om effectrapportages op te stellen om milieu, sociale en mensenrechtenimpacts
van hun activiteiten inzichtelijk te maken. Als een effectrapportage niet is uitgevoerd
op het moment dat FMO een transactie overweegt wordt de klant hierin ondersteund.
Een Environmental and Social Impact Assessment (ESIA) voor een project met
potentiele impact op mensenrechten zal een toets van de IFC Performance Standards
niet doorstaan zonder dat een mensenrechten-effectrapportage daarin is geïntegreerd.
86 Hoeveel procent van het Europees Ontwikkelingsfonds wordt uitgegeven aan 26
begrotingssteun? Kunt u dat uitsplitsen naar algemene begrotingssteun en sectorale
begrotingssteun?
Antwoord:
Op 9 februari 2015 is uw Kamer geïnformeerd over Europese begrotingssteun en de
uitsplitsing over verschillende modaliteiten: algemene begrotingssteun (ABS),
sectorale begrotingssteun (SBS) en stabiliteitssteun aan fragiele staten (Kamerstuk
21501-04 nr. 168). Dit op basis van een evaluatie van de Europese Commissie die
2
mede op verzoek van Nederland tot stand was gekomen. Dit rapport betrof overigens
2
http://ec.europa.eu/europeaid/how/delivering-aid/budgetsupport/
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 38/84
