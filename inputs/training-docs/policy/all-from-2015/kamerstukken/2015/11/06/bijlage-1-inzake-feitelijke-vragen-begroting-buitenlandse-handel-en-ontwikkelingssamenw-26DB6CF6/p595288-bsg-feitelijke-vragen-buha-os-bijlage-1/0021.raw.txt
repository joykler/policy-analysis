(WHS) plaatsvinden. Deze top, mei 2016 in Istanbul, is de gelegenheid om op
wereldschaal voorstellen voor het verbeteren van noodhulp te bespreken. Nederland
zal tijdens het Voorzitterschap een sterke Europese positie bevorderen. De recente
mededeling van de Europese Commissie met betrekking tot de WHS geeft de
hoofdlijnen aan. Zie hiervoor de Mededeling humanitaire wereldtop: een wereldwijd
partnerschap voor beginselvaste en efficiënte humanitaire hulp (DIE-570225/2015,
d.d. 9 oktober 2015; Kamerbrief inzake Informatievoorziening over nieuwe
Commissievoorstellen). Tevens zal Nederland de Raadswerkgroep voor humanitaire
hulp en voedselhulp (COHAFA) voorzitten. Nederland zet in op betere coördinatie
binnen de EU om de effectiviteit en efficiency verder te vergroten.
Het thema migratie zal een belangrijke rol spelen tijdens het Nederlandse
voorzitterschap omdat het de komende tijd een grote prioriteit voor de EU zal blijven.
Nederland zal een geïntegreerde benadering van migratie bepleiten, waarbij invulling
gegeven moet worden aan structurele en verbeterde opvang in de regio. Zonder de
aanpak van grondoorzaken van gedwongen migratie kan geen lange termijn oplossing
geboden worden. Conflictpreventie is daar onderdeel van, maar ook de aanpak van
sociaal-economische oorzaken van migratie, zoals gebrek aan werkgelegenheid voor
jongeren. Initiatieven als het EU Trust Tund (EUR 1,8 miljard) voor het aanpakken
van grondoorzaken van migratie in Afrika, komen ten goede aan de beoogde
geïntegreerde benadering, en worden daarom aangemoedigd. Ook zal Nederland de
nadruk blijven leggen op brede samenwerkingsverbanden met Afrikaanse en andere
betrokken landen, om de problematiek gezamenlijk aan te pakken.
37 In Afrika wordt 50 miljoen euro extra geïnvesteerd voor het creëren van 8
werkgelegenheid. Kunt u nader toelichten waar deze 50 miljoen euro precies naartoe
gaat?
Antwoord:
Zie het antwoord op vraag 31.
38 In Afrika wordt 50 miljoen euro extra geïnvesteerd voor het creëren van 8
werkgelegenheid. Kunt u nader toelichten waar dit geld vandaan komt?
Antwoord:
Van de EUR 50 miljoen komt EUR 25 miljoen uit de nog niet gecommitteerde
middelen van het DGGF. De overige EUR 25 miljoen wordt de komende jaren in
mindering gebracht op de begrotingsreserve voor de Faciliteit Opkomende Markten en
is non-ODA.
39 8
Kunt u aangeven hoe eventueel hoger uitvallende kosten vanwege de 'sterk verhoogde
instroom van asielzoekers' gedekt gaan worden binnen de Rijksbegroting?
Antwoord:
Bij de Najaarsnota zal, mede in het licht van de motie Slob, op basis van de dan
verwachte instroom bezien worden hoe de toerekening voor eerstejaars asielopvang
toeneemt en hoe deze kosten kunnen worden gedekt. Zie ook het antwoord op vraag 11
en 12.
40 Hoe gaat de minister invulling geven aan de motie-Slob (34300, nr 23)? 8
Antwoord:
Bij de Najaarsnota zal, op basis van nieuwe ramingen, bezien worden hoeveel extra
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 21/84
