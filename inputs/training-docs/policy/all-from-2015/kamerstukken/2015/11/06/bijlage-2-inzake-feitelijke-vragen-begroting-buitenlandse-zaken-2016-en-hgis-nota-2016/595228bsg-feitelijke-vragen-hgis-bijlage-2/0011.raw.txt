30Wat is het budget in 2016 voor de Raad van Europa? Hoe wordt de besteding hiervan 14
gecontroleerd?
Antwoord:
Het totale budget van de Raad van Europa (RvE) voor 2015 bedraagt EUR 417 miljoen. Voor
2016 is dit nog niet vastgesteld. De geraamde Nederlandse bijdrage in 2016 bedraagt EUR 10,1
miljoen. De financiële verantwoording door de Raad van Europa wordt afgelegd door middel
van een systeem van toezicht door een onafhankelijk audit committee gecombineerd met een
interne en externe auditor. Sinds 2008 adviseert het onafhankelijke audit committee het Comité
van Ministers van de RvE en de Secretaris Generaal over de corporate governance, het
financieel beheer en het in control zijn van de organisatie. Het committee monitort en
beoordeelt ook de werkzaamheden van de interne auditor van de RvE. Jaarlijks stuurt het
committee een rapport aan het Comité van Ministers met zijn bevindingen. In het Comité van
Ministers beraadslagen de Permanente Vertegenwoordigers van de lidstaten vervolgens over
het rapport. Het Secretariaat Generaal van de RvE stuurt na afloop van het jaar de
geconsolideerde jaarrekening en de verklaring van de externe accountant naar het Comité van
Ministers, die deze in behandeling nemen.
31Kunt u een overzicht geven van de effectiviteit van projecten gefinancierd door het Europees 14
Ontwikkelingsfonds (EOF) vanaf 2012? Hoe groot was de invloed die Nederland hierop heeft
kunnen uitoefenen?
Antwoord:
De Inspectie Ontwikkelingssamenwerking en Beleidsevaluatie (IOB) heeft in maart 2013 een
evaluatie afgerond naar het Europees ontwikkelingsbeleid, in het bijzonder het Europees
Ontwikkelingsfonds, in de periode 1998–2012 en de invloed die Nederland hierop heeft
1
kunnen uitoefenen. In dit rapport schetst de IOB een gedifferentieerd beeld van de Europese
ontwikkelingssamenwerking. De beleidsreactie op de evaluatie concludeerde dat als een cijfer
zou worden toegekend aan het EOF op basis van de bevindingen, dat zou neerkomen op een
ruime zeven (Kamerstuk 21501-04 Nr. 156) van 21 juni 2013).
Nederland kan op twee manieren invloed uitoefenen op de programmering en beleidsmatige
keuzes van het EOF. Allereerst door in landen nauw op te trekken met EU delegaties. De
Commissie heeft aangegeven graag nauwe betrokkenheid van lidstaten te zien bij
totstandkoming van nieuwe programma’s en vaststelling van prioriteiten. Nederland maakt
hiervan graag gebruik: onze ambassades praten mee over de inrichting van de EU-
programmering en proberen op deze manier invloed uit te oefenen op de wijze waarop de steun
van de EU in een land wordt ingezet.
Daarnaast kan Nederland invloed uitoefenen via het uitvoeringscomité van het EOF waarin
lidstaten zijn vertegenwoordigd. Dit comité vormt zich een oordeel over de wijze waarop EU-
fondsen worden aangewend. Nederland houdt door actieve participatie scherp oog op de wijze
waarop de programmering tot stand komt. Besluitvorming geschiedt per gekwalificeerde
meerderheid (QMV). Hoewel Nederland dus niet eigenhandig kan beschikken over de wijze
waarop Europese steun wordt uitgegeven is Nederland volgens de evaluatie van IOB er goed in
geslaagd om via het EOF-comité invloed uit te oefenen.
32Kunt u aangeven hoe groot de financiële bijdrage is voor elk afzonderlijk programma van de 14
EU dat onder 'Toerekening' valt?
Antwoord:
De toerekening betreft het Nederlandse aandeel in hoofdstuk vier van de begroting van de
Europese Commissie (in 2016 EUR 405,6 miljoen, waarvan EUR 329,9 miljoen ODA). Het
1
Zie: http://www.iob-evaluatie.nl/EurOS
Totaallijst feitelijke vragen Homogene Groep Internationale samenwerking 2016 (34301-0) 11/25
