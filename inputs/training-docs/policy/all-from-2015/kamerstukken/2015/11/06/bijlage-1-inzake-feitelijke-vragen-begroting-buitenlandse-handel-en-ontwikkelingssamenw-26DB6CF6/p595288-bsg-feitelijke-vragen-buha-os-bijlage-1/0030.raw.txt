inclusief beleid. Buiten het kader van deze 25 partnerschappen ontvangen FNV, CNV,
IDH en Schone Kleren Campagne steun voor versterking van arbeidsrechten en
worden via de Internationale Arbeidsorganisatie (ILO) arbeidsinspecties in
ontwikkelingslanden versterkt. Het kabinet is gecommitteerd aan het Addis Tax
Initiative (zie ook beantwoording vraag 10) en zet in op verdere versterking van
belastingbeleid en belastingdiensten in ontwikkelingslanden en integriteit van het
financiële stelsel, o.a. via bilaterale technische assistentie op belastinggebied en steun
aan het OECD Tax Inspectors without Borders Programma en IMF assistentie zoals
AFRITACS en het Tax Policy Administration Topical Trust Fund.
63 12
Hoe borgt u binnen uw beleid voor duurzame en inclusieve groei dat extreme armen,
‘the bottom of the pyramid’ (armste 5%) ook meegenomen worden?
Antwoord:
Binnen de Nederlandse programma’s wordt al gefocust op armste
groepen. Nederlandse programma’s voor waterbeheer bijvoorbeeld ondersteunen
veelal juist de armste gezinnen. Water- en sanitatie programma’s zijn deels gericht op
het platteland en arme wijken van steden. Speciale interventies zijn opgezet voor de
armste groepen. Nederland steunt programma’s met het bedrijfsleven voor het
ontwikkelen van de markt voor “the bottom of the pyramid”. Het bereiken van de
allerarmste 5 % kan Nederland niet alleen. Daarom bevat het Actieplan voor
Inclusieve Ontwikkeling, dat genoemd is in het antwoord op vraag 58, een aantal
acties om in multilateraal verband te in te zetten op het bereiken van de allerarmste
groepen.
In VN-verband spant Nederland zich in voor realisatie van de belofte in de 2030
Agenda voor Duurzame Ontwikkeling dat niemand achtergelaten wordt en dat ernaar
gestreefd wordt de meest achtergebleven groepen het eerst te bereiken (Leave No One
Behind). Nederland zal de voortgang hierop nauwlettend volgen en stimuleren.
Ook gaat Nederland er op toezien dat de gespecialiseerde VN-organisaties bij de
uitvoering van de global goals gericht middelen inzetten om de armste groepen te
bereiken. Nederland geeft extra steun aan het Energy Sector Management Assistance
Programme (ESMAP) van de Wereldbank. Doel is dat de gelden die vrijkomen bij de
afschaffing van subsidies op fossiele brandstoffen worden gebruikt voor vangnetten
voor de armste groepen. Nederland gaat bij de investeringen van het Green Climate
Fund nauwlettend erop toezien dat het fonds daadwerkelijk ten goede komt aan de
armsten.
64 Hoe besteedt u bij het scheppen van goede banen voor jongeren aandacht aan 12
arbeidsparticipatie van jongeren met een beperking?
Antwoord:
Jongeren met een beperking vormen geen aparte doelgroep in de inzet gericht op (de
ondersteuning van) het scheppen van banen. Het bevorderen van inclusieve
ontwikkeling wordt breed nagestreefd, en vraagt om structurele aandacht voor
uitgesloten groepen. Onderdeel van de Nederlandse inspanning is steun voor
maatschappelijke actoren die zich inzetten voor inclusief beleid. De strategische
partnerschappen onder het programma Samenspraak en Tegenspraak richten zich
bijvoorbeeld expliciet op het versterken van lokale maatschappelijke organisaties die
opkomen voor achtergestelde groepen en het bepleiten van inclusief beleid. Het begin
2016 te lanceren VOICE fonds zal zich richten op het versterken van de capaciteit van
de meest gemarginaliseerde en gediscrimineerde groepen.
65 Hoe wilt u precies het klimaat voor gendergelijkheid, de rechten van vrouwen en 13
meisjes en de rol van vrouwen bij vrede en veiligheid verbeteren? Op welke termijn
Totaallijst feitelijke vragen Vaststelling begrotingsstaten van Buitenlandse Handel en
Ontwikkelingssamenwerking (34300-XVII) 30/84
