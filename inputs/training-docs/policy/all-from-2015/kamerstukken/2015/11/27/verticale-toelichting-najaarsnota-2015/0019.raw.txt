afdrachten. Dit risico heeft zich in mindere mate gematerialiseerd, waardoor de raming naar boven 
kon worden bijgesteld. 
 
Diversen (Technische mutaties - rijksbegroting in enge zin) 
De ontvangsten van de doorberekende tarieven Kostenwet (de kosten vervolging) blijven licht 
achter bij de raming.  
 
Ontvangsten IJsland  
Het dossier Ice Save is na zeven jaar gesloten. Met het IJslandse DGS is een schikking 
overeengekomen. Dit zijn niet-geraamde ontvangsten als gevolg van de afwikkeling van de 
vordering inzake Ice Save. 
 
Verkoop eerste tranche ABN AMRO 
Dit zijn de opbrengsten van de verkoop van de eerste tranche van aandelen van ABN AMRO. 
 
Verrekening overbruggingskrediet i.v.m. SNS Bank  
In verband met de verplaatsing van SNS Bank heeft de staat de aandelen SNS Bank van SNS 
REAAL gekocht, zie ook Kamerbrief 33 532 nr. 47. Hierbij is de eerder aan SNS REAAL verstrekte 
overbruggingslening van 1,1 mld. verrekend met de aankoopprijs. Bij de uitgaven is daarom een 
betaling van 1,1 mld. opgenomen. Aan de ontvangstenkant is hetzelfde bedrag opgenomen voor de 
verrekening met het overbruggingskrediet. 
 
Diversen (Technische mutaties - niet tot een ijklijn behorend) 
Dit betreft met name lagere renteontvangsten van SNS REAAL als gevolg van het het verrekenen 
van de overbruggingslening met de aankoop van SNS Bank (zie ook Kamerbrief 31 789, nr. 77). 
Daarnaast zorgt de lage Euriborrente voor lagere renteontvangsten van Griekenland. Per saldo leidt 
dit tot een tegenvaller van 19 mln.
