Overboeking bhos asiel 
De raming voor de asielinstroom is naar boven bijgesteld. Dit leidt tot hogere opvangkosten bij het 
COA voor de opvang van asielzoekers in 2015 en 2016, immers de opvangkosten lopen door na de 
jaargrens. De kosten voor de eerstejaarsopvang van asielzoekers uit DAC-landen worden 
toegerekend aan ODA. Door de verhoogde raming van de asielinstroom neemt de toerekening aan 
ODA in 2015 toe. 
 
Problematiek IND/NIDOS 
De raming voor de asielinstroom is bijgesteld. Dit leidt tot hogere kosten bij de IND en NIDOS voor 
het in procedure nemen van asielzoekers en de begeleiding en opvang van minderjarige 
vreemdelingen (niet ODA). Onderuitputting op verschillende begrotingen wordt ingezet als dekking 
voor deze problematiek. Deze middelen zullen niet tot besteding komen in 2015 en worden d.m.v. 
de asielreserve doorgeschoven naar 2016.     
 
Diversen (Beleidsmatige mutaties) 
De post diversen is een optelling van verschillende mee- en tegenvallers, waaronder extra uitgaven 
van 9 mln. ter dekking van de CAO-deal voor de kabinetssectoren en een intensivering van 6,6 
mln. bij de Raad voor de Kinderbescherming. Dit betreft een bijdrage aan de verbetering van 
inkoop, financieel beheer en ICT-beheer bij de Raad voor de Kinderbescherming.   
 
Loonbijstelling bovensectorale loonruimte deal 
Dit betreft de aanvullende middelen ten behoeve van de uitvoering van de 
loonruimteovereenkomst publieke sector.  
 
Diversen (Technische mutaties) 
Deze post is een optelling van verschillende mutaties, waaronder een desaldering van 16,2 mln. bij 
JustID. Naast reguliere taken voert JustID ook een aantal opdrachten uit voor derden, zoals het 
beheer van systemen. De vergoedingen voor deze opdrachten worden door middel van een 
desaldering toegevoegd aan de uitgaven (zie ook ontvangsten – diversen). 
 
Tegenvaller B&T 
Door een terugloop in de ontvangsten uit boetes en transacties is een nieuwe tegenvaller ontstaan 
op de VenJ-begroting. Op basis van de huidige realisatiecijfers wordt vooralsnog uitgegaan van een 
tekort van 51 mln. in 2015, grotendeels het gevolg van de coulance acties van de politie.  
 
Tegenvaller lagere griffieontvangsten 
Als gevolg van een daling van het aantal zaken bij de Raad voor de Rechtspraak dalen ook de 
griffieontvangsten op de VenJ begroting.   
 
Diversen (Technische mutaties)  
De post diversen is een optelling van verschillende mee- en tegenvallers, waaronder een 
desaldering van 16,2 mln. bij JustID (zie ook uitgaven – diversen).
