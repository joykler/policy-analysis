ETS-compensatie 
Door lagere prijzen voor de ETS-rechten was het beroep op de regeling Compensatie Energie-
intensieve bedrijven lager dan het bedrag dat voor de regeling beschikbaar was.  
 
Diversen (niet tot een ijklijn behorend) 
Rekkof Aircraft N.V. heeft in 2015 geen gebruik gemaakt van de luchtvaartkredietfaciliteit (ruim 20 
mln.). Daarnaast vraagt ECN/NRG de overeengekomen lening minder snel op dan eerder geraamd 
(ruim 10 mln.).    
 
Aardgasbaten 
De raming van de aardgasbaten is naar beneden bijgesteld door lager dan geraamde prijzen.   
 
LIOF 
Een deel van de aandelen die het Rijk houdt in de Limburgse Ontwikkelings- en 
Investeringsmaatschappij (LIOF) wordt verkocht aan de Provincie Limburg. Naar verwachting zal 
de verkoopovereenkomst niet meer in 2015 door de Provinciale Staten worden bekrachtigd.   
 
Ontvangsten SDE+  
Het kabinet zal naar verwachting in 2015 minder opbrengsten uit de opslag duurzame energie 
(ODE) realiseren dan geraamd mede onder invloed van de gemiddeld hogere temperatuur.
