> Retouradres Postbus 90801 2509 LV  Den Haag 
 
 
De Voorzitter van de Eerste Kamer 
Postbus 90801 
der Staten-Generaal 
2509 LV  Den Haag 
Binnenhof 22  
Parnassusplein 5 
T 070 333 44 44 
2513 AA  S GRAVENHAGE 
F 070 333 44 00 
2513AA22 
www.rijksoverheid.nl 
 
 
Onze referentie 
2015-0000293220 
 
 
Datum  27 november 2015 
Betreft Spoedeisendheid wetsvoorstel Vaststelling van een algemene 
kinderbijslagvoorziening voor de openbare lichamen Bonaire, Sint Eustatius 
en Saba (Wet kinderbijslagvoorziening BES) 
 
 
 
 
 
1
Het wetsvoorstel kinderbijslagvoorziening BES is door de Tweede Kamer 
aangenomen. De regering acht inwerkingtreding van dat wetsvoorstel met ingang 
van 1 januari 2016 zeer wenselijk.  
 
Ik realiseer me dat dit betekent dat dit wetsvoorstel na de deadline van 
16 oktober 2015 voor een tijdige behandeling voor de nagestreefde 
inwerkingtredingsdatum bij uw Kamer wordt ingediend. 
 
Onderstaand licht ik graag toe waarom afhandeling van dit wetsvoorstel voor 
1 januari 2016 een spoedeisend belang heeft.  
 
De regering stelt voor, mede naar aanleiding van een eind vorig jaar aanvaarde 
2
motie om met ingang van 1 januari 2016 een kinderbijslagregeling in te voeren 
voor Caribisch Nederland. Voor dit gebied geldt momenteel een tegemoetkoming 
in de fiscale sfeer voor mensen met kinderen met een inkomen boven de 
belastingvrije som. Mensen met een inkomen beneden de belastingvrije som 
kunnen echter niet profiteren van deze faciliteit; er is sprake van de zogenaamde 
verzilveringsproblematiek.  
De regering vindt het in het verlengde van de eerder aangehaalde en breed 
gesteunde motie belangrijk dat er een kinderbijslagvoorziening tot stand komt in 
Caribisch Nederland. Ook is het voorstel een antwoord op de vraag van de 
commissie Koninkrijksrelaties van uw Kamer of de regering bereid is om een 
3
systeem van kinderbijslag in te voeren. Door aanvaarding van de voorgestelde 
kinderbijslagvoorziening komt er een inkomensonafhankelijke regeling tot stand in 
Caribisch Nederland waardoor alle ouders een tegemoetkoming van de overheid 
ontvangen voor de kosten van levensonderhoud van hun kinderen. Het 
wetsvoorstel draagt daarmee bij aan de ontwikkelingskansen van kinderen die in 
Caribisch Nederland wonen en aan de armoedebestrijding in dat gebied in zijn 
algemeenheid.  
 
                                                
1
Kamerstukken II 2014/15, 34 275. 
2
 Kamerstukken II 2014/15, 34 000 XV, nr. 36. 
3
 Kamerstukken I 2013/14, 33 750 IV, O, blz. 6. 
 Pagina 1 van 2
