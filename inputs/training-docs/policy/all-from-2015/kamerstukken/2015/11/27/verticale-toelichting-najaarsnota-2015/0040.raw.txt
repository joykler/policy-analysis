 Op beheer, onderhoud en vervanging (BOV) is 4,4 mln. minder uitgegeven doordat de 
aanvullende BOV-subsidie voor Prorail in 2015 niet nodig is.  
 Op de geïntegreerde contractvormen is een onderuitputting van 11,9 mln. Dit komt deels door 
de hedging adjustment die heeft plaatsgevonden op de beschikbaarheidsvergoeding van 
Infraspeed. In de beschikbaarheidsvergoeding die Infraspeed van IenM ontvangt is rekening 
gehouden met 4,25%-rente op de lening waarvoor het renterisico bij de Staat ligt. Per halfjaar 
vindt verrekening plaats tussen deze 4,25%-rente en het op dat moment geldende Euribor-
percentage. Dit zijn de zgn. hedging adjustments. Na herfinanciering van de lening zou deze 
adjustments niet langer nodig zijn. Het herfinancieringsproces heeft echter vertraging 
opgelopen. Hierdoor is er ook een hedging adjustment geweest voor de periode 1 april – 1 
oktober 2015. Daarnaast schuiven werkzaamheden van Infraspeed voor geluidsmaatregelen en 
zettingsproblematiek vanwege uitgestelde besluitvorming door naar 2016. 4) de toevoeging 
aan de investeringsruimte Spoorwegen als gevolg van de terugbetaling van ProRail op basis 
van de vaststelling van de BOV-subsidie 2014 (35,1 mln.) wordt naar 2016 geschoven. 
Daarnaast wordt er in 2015 geen nieuwe dekking meer vanuit de investeringsruimte 
Spoorwegen voorzien, waardoor de resterende middelen ook naar 2016 schuiven (18,6 mln.). 
 
Vaststelling BOV-subsidie 2014 (uitgaven & niet-belastingonvangsten) 
Uit de vaststelling van de BOV-subsidie 2014 blijkt dat Prorail 35,1 mln. aan IenM zal terugbetalen 
in verband met vervallen maatregelen. Dit bedrag is aan de investeringsruimte spoorwegen 
toegevoegd en wordt via het saldo 2015 doorgeschoven naar 2016. (zie toelichting bij Saldo 2015 
Spoorwegen). 
 
Saldo 2015 Hoofdvaarwegennet 
Het saldo van de niet-belastingontvangsten op het artikel hoofdvaarwegennet toont hogere 
ontvangsten van 15,9 mln. De ontvangsten bij het project Berging Baltic Ace (12,2 mln.) zijn een 
jaar eerder binnengekomen dan verwacht. Ook worden de hogere ontvangsten veroorzaakt door 
het Verkeersbegeleidingstarief (4,7 mln.) en het project Quick Wins Binnenhavens (1,4 mln.). Hier 
tegenover staan lagere ontvangsten op het programma Impuls dynamisch verkeersmanagement 
vaarwegen (2,5 mln.).  
 
Saldo 2015 Hoofdwegennet 
Het saldo van de niet-belastingontvangsten op het artikel hoofdwegennet toont lagere ontvangsten 
van 46,9 mln. Dit wordt met name veroorzaakt door de projecten A1/A6/A9 Schiphol-Amsterdam-
Almere (14,0 mln.), N33 Assen-Zuidbroek (12,0 mln.), N35 Wijthem-Nijverdal (10,0 mln.) en A7 
Zuidelijke Ringweg Groningen (6,2 mln.).
