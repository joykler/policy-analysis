de grondslag voor de BIR lager is dan de oorspronkelijke raming hoeft de belastingdienst minder 
rente te vergoeden bij het vaststellen van definitieve aanslagen.  
 
Onderuitputting eigen personeel 
De onderuitputting is onder andere te verklaren doordat personele instroom bij de Belastingdienst 
later op gang is gekomen en uitstroom hoger is dan verwacht. 
 
Schade-uitkering EKV 
De raming op de schade-uitgaven wordt naar boven bijgesteld door een grote verwachte schade-
uitkering eind 2015. 
 
Diversen (Beleidsmatige - rijksbegroting in enge zin) 
Dit betreft onder andere een onderuitputting van 6 mln. bij de Douane. Het budget voor sancties 
Rusland is pas halverwege het jaar uitgekeerd, waarna werving van personeel in gang kon worden 
gezet. Hierdoor is er geen volledig jaar aan personele kosten gemaakt. Verder betreft dit een 
kasschuif in verband met ICT-uitgaven die in 2016 in plaats van 2015 plaatsvinden.  
 
Diversen (Technische mutatie - rijksbegroting in enge zin) 
Dit betreft vooral de aanvullende middelen ten behoeve van de uitvoering van de 
loonruimteovereenkomst publieke sector.  
 
Aankoop SNS Bank zie kamerbrief van 28 augustus 
In verband met de verplaatsing van SNS Bank heeft de staat de aandelen SNS Bank van SNS 
REAAL gekocht, zie ook Kamerbrief 33 532 nr. 47. Hierbij is de eerder aan SNS REAAL verstrekte 
overbruggingslening van 1,1 mld. verrekend met de aankoopprijs. Bij de uitgaven is daarom een 
betaling van 1,1 mld. opgenomen. Aan de ontvangstenkant is hetzelfde bedrag opgenomen voor de 
verrekening met het overbruggingskrediet. 
 
Diversen (niet tot een ijklijn behorend) 
De uitvoeringskosten voor de staatsdeelnemingen zijn voornamelijk verhoogd in verband met de 
verkoop van ABN AMRO. Het grootste deel van de mutatie ziet op de vergoeding aan de 
zakenbanken voor de verkoop van aandelen (9,5 mln.). 
 
Bijstelling BIR 
De ontvangsten uit belasting- en invorderingsrente worden met 90 mln. naar beneden bijgesteld. 
Dit wordt met name veroorzaakt doordat aangiften sneller worden ontvangen (onder andere als 
gevolg van de vooraf ingevulde aangifte) en aanslagen hierdoor sneller kunnen worden opgelegd 
waardoor burgers en bedrijven minder rente hoeven te betalen dan eerder geraamd. Daarnaast is 
sprake van lagere renteontvangsten omdat veel bedrijven kiezen voor het betalen van een hogere 
voorlopige belastingaanslag, waardoor bij de vaststelling van de definitieve aanslag minder rente 
verschuldigd is. 
 
Exportkredietverzekering 
Door enkele grote exporttransacties zijn de premie-inkomsten hoger dan geraamd. De raming 
wordt daarom naar boven bijgesteld. Het saldo van mee- en tegenvallers binnen de EKV wordt 
ultimo boekjaar gestort in de begrotingsreserve. 
 
Ontvangsten boetes en schikkingen  
De ontvangsten van boetes zijn 16 mln. hoger dan geraamd. Dit wordt vooral veroorzaakt door 
hogere ontvangsten boetes motorrijtuigenbelasting.  
 
Schaderestituties 
De schaderestituties uit hoofde van terugbetalingsregelingen zijn lager dan geraamd. De raming 
wordt daarom naar beneden bijgesteld. 
 
Diversen (Beleidsmatige mutaties - rijksbegroting in enge zin) 
Voor de Staatloterij was rekening gehouden met het risico dat er een tegenvaller zou zijn op de
