waren van het Nederlands-Indisch Gouvernement gedurende de Japanse bezetting en nu zelf nog 
in leven zijn. 
 
Subsidie transitie jeugd  
In de jeugdzorg zijn subsidies op grond van de subsidieregeling bijzondere transitiekosten Jeugd 
lager uitgevallen dan geraamd. Er zijn minder instellingen dan verwacht in de financiële problemen 
gekomen. In 2015 hebben instellingen ingeteerd op hun eigen vermogen, daarnaast is het 
overgangsrecht voor cliënten in 2016 niet meer toepassing.  Dit leidt tot de verwachting dat vanaf 
2016 meer instellingen in de problemen kunnen komen en er zodoende een groter beroep op de 
subsidieregeling gedaan zal worden. Daarom worden de niet-bestede middelen in 2015 via een 
kasschuif doorgeschoven naar 2016. 
 
Taakstellende onderuitputting  
Dit betreft de oningevulde taakstelling op de begroting van VWS. Deze wordt ingevuld met de bij 
de 2e suppletoire begrotingswet gepresenteerde onderuitputting. 
 
Diversen (beleidsmatige rbg-eng)  
Het betreft het saldo van een aantal mutaties waaronder lagere uitgaven aan regelingen op het 
gebied van toegankelijkheid en kwaliteit langdurige zorg (-9,9 mln.), lagere uitgaven aan 
regelingen op gebied van jeugd (-7,0 mln.), lagere uitgaven bij uitkeringen en pensioenen 
ingevolge WOII (-6,0 mln.) en lagere uitvoeringskosten bij regelingen voor wanbetalers, 
onverzekerden en onverzekerbare vreemdelingen (-5,5 mln.).  
 
Diversen (beleidsmatig zorg)  
Het betreft het saldo van een aantal mutaties waaronder onderuitputting bij de transitieregeling 
medisch-specialistische zorg (-9,0 mln.) en lagere uitgaven in het kader van de Wet 
tegemoetkoming chronisch zieken en gehandicapten (-7,5 mln.).  
 
Schadeloosstelling Erasmus MC  
In een bindend advies is de schadevergoeding die VWS aan Erasmus MC moet betalen vanwege het 
niet nakomen van twee toezeggingen uit 2009 vastgesteld op 235,9 mln. (per ultimo 2014). VWS 
betaalt in 2015 en 2016 een bedrag van 85 mln. en het restant in 2017. De middelen zijn naar 
Hoofdstuk XVI overgeboekt, maar blijven behoren tot het BKZ (begrotingsgefinancierde BKZ-
uitgaven). 
 
Diversen (technisch niet tot een ijklijn behorend)   
Het betreft het saldo van de afrekening rijksbijdrage abortusklinieken over 2013/2014 (1,2 mln.) 
en de bijdrage in uitvoeringskosten van Tegemoetkoming Specifieke Zorgkosten (-0,9 mln.).  
 
Ontvangsten wanbetalers  
De ontvangsten in het kader van de wanbetalersregeling vallen hoger uit door een hoger dan 
verwacht inningspercentage.  
 
Diversen (beleidsmatig rbg-eng)  
Het betreft het saldo van een aantal mutaties waaronder de terugvordering van de overlooppost 
van ZonMw (13,5 mln.), terugontvangst van te veel ontvangen voorschotten CIBG (6,8 mln.), 
taakstellende ontvangstenmeevaller (-5,4 mln.) en hogere ontvangsten die samenhangen met 
lagere uitvoeringskosten bij regelingen voor wanbetalers, onverzekerden en onverzekerbare 
vreemdelingen (5,2 mln.).
