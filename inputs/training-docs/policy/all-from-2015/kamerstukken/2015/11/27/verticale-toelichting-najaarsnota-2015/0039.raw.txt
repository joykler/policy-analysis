 Op beheer, onderhoud en vervanging is er een overschrijding van 5,1 mln. Voor het project 
“Impuls Groot Onderhoud” is 11,4 mln. meer uitgegeven. Hier tegenover staan lagere uitgaven 
op de Vervanging en Renovatie projecten volgend uit Risico Inventarisatie Natte Kunstwerken 
(4,8 mln.). Daarnaast is op de overdracht van vaarwegen in het kader van Brokx-Nat 1,5 mln. 
minder uitgegeven.  
 Op de geïntegreerde contractvormen is een onderuitputting van 3,5 mln. De oorzaak hiervan is 
dat een deel van de kosten voor het project Sluis Limmel nog ten laste van aanleg komen en 
de uitgaven in 2015 lager uitvallen.  
 
Saldo 2015 Hoofdwegennet 
Per saldo is op het artikel hoofdwegennet een overschrijding van 155,4 mln. Dit bedrag bestaat uit 
vier componenten.  
 Op aanleg is voor 18,8 mln. minder gerealiseerd dan geprogrammeerd. De lagere realisatie 
wordt met name veroorzaakt door lagere uitgaven binnen de projecten N35 Wijthmen-Nijverdal 
(15,1 mln.), Beter Benutten (14,4 mln.), ZSM Spoedwet Wegverbreding (11,0 mln.), 
programma 130 km/h (9,8 mln.), N18 Varsseveld-Enschede (8,3 mln.), en A7 Zuidelijke 
Ringweg Groningen (7,7mln.) Een aantal projecten kent hogere uitgaven: o.a. Delft-Schiedam 
(18,4 mln.), A9 Badhoevedorp (17,3 mln.) en A1/A6/A9 Schiphol-Amsterdam-Almere (16,4 
mln.). Omdat op aanleg in 2015 wordt gewerkt met een overprogrammering van 145,0 mln. 
leidt de onderrealisatie van 18,8 mln. tot een overschrijding van 126,2 mln.  
 Op beheer, onderhoud en vervanging is een overschrijding van 55,6 mln. De overschrijding 
wordt veroorzaakt door hogere uitgaven voor de brug bij Ewijk, de Galecopperbrug, de 
Velsertunnel en de Stichtse Brug binnen het programma Vervanging en Renovatie.  
 Op de geïntegreerde contractvormen is een onderuitputting van 23,9 mln. als gevolg van 
lagere uitgaven binnen het project N33 Assen-Zuidbroek.  
 De toevoeging aan de investeringsruimte Hoofdwegennet als gevolg van een grondopbrengst 
van 2,5 mln. in het kader van het IODS (Integrale Ontwikkeling tussen Delft en Schiedam) 
convenant wordt naar 2016 geschoven.  
 
Saldo 2015 Megaprojecten verkeer en vervoer 
Per saldo is op het artikel megaprojecten verkeer en vervoer een onderuitputting van 36,7 mln. De 
onderuitputting wordt veroorzaakt door vijf megaprojecten.  
 Binnen het project Betuweroute is 2,5 mln. minder uitgeven doordat de plasbrandverkleinende 
maatregelen voor het grootste deel pas in 2016 worden uitgevoerd.  
 Binnen het project HSL is 19,5 mln. minder uitgegeven als gevolg van uitgestelde 
besluitvorming over de te nemen geluidsmaatregelen vanwege inspraak van belanghebbenden. 
Daarnaast zijn de onderzoeken naar de zettingsproblematiek nog niet afgerond.  
 Binnen het project Mainportontwikkeling Rotterdam is 1,8 mln. meer uitgegeven als gevolg van 
een aanvulling op de uitwerkingsovereenkomst met het Havenbedrijf Rotterdam vanwege de 
verbreding van het Breeddiep.  
 Binnen het programma ERTMS is 12,7 mln. minder uitgegeven door het later op gang komen 
van de inhoudelijke werkzaamheden en daardoor ook van de specifieke werkzaamheden bij 
ProRail, NS en externe expertise.  
 Voor het project Zuidasdok zijn de budgetten overgeheveld van de planstudie naar de 
realisatiefase. Hiertoe is het kasritme in lijn gebracht met de uitvoeringsplanning, met als 
gevolg dat 3,7 mln. van 2015 naar 2016 wordt geschoven. 
 
Saldo 2015 spoorwegen 
Per saldo is op het artikel spoorwegen een onderuitputting van 240,5 mln. Dit bedrag bestaat uit 
vier componenten.  
 Op aanleg is voor 62,5 mln. minder gerealiseerd dan geprogrammeerd. De lagere realisatie 
wordt met name veroorzaakt door lagere uitgaven binnen de projecten PHS (31,5 mln.), OV 
SAAL (17,2 mln.) en het programma Kleine Functiewijzingen (8,7 mln.). Omdat op aanleg in 
2015 wordt gewerkt met een onderprogrammering van 108,0 mln. leidt de lagere realisatie van 
62,5 mln. tot een onderuitputting van 170,5 mln.
