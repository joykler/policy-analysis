Bijstelling investeringen 
Een gedeelte van de geplande uitgaven uit het investeringsbudget komt in 2015 niet tot besteding 
en wordt doorgeschoven naar 2016. Deze middelen worden meegenomen via de eindejaarsmarge. 
 
Bijstellen en doorwerking ontvangsten 
De ontvangsten voor 2015 worden o.a. aangepast door vervroegde ontvangsten uit de verkoop van 
tanks aan Finland en lagere opbrengsten van verkoop van onroerend goed door vertraging in de 
introductie van de werkwijze Kader Overname Rijksvastgoed (KORV). De uitgaven worden 
navenant bijgesteld. 
 
Overloop naar 2016 wettelijke betalingen 
De uitgaven voor risico-inventarisaties en evaluaties (RI&E), veteranenuitkeringen en de 
participatiewet komen niet in 2015 maar in 2016 tot uitbetaling. Deze middelen worden 
meegenomen via de eindejaarsmarge. 
 
Loonbijstelling bovensectorale loonruimte deal 
Dit betreft de aanvullende middelen ten behoeve van de uitvoering van de 
loonruimteovereenkomst publieke sector.  
 
Diversen (uitgaven en niet-belastingontvangsten) 
De uitgaven- en ontvangstenmutaties in de categorie diversen bestaan vooral uit diverse kleinere 
mutaties, waaronder een herallocatie van middelen van artikel 12 Nominaal en Onvoorzien naar 
verschillende beleidsartikelen, ter dekking van tekorten op formatie, informatievoorziening en 
transport. Daarnaast betreft het bijstelling van het leenbedrag aan ABP 2015 voor het 
kapitaaldekkingstelsel militaire ouderdomspensioenen en de aflossing van eenzelfde lening uit 
2005. Tot slot gaat het om ontvangsten van de Stichting Defensiemusea.
