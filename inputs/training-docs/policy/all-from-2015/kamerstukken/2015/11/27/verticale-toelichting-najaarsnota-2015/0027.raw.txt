Bijstand 
Een correctie op de oorspronkelijk gehanteerde verdeling over de gemeenten leidt tot hogere 
uitgaven dan oorspronkelijk geraamd. Gemeenten die voordeel hebben van deze correctie krijgen 
hierdoor in 2015 een hoger budget. Tegelijkertijd zal geen enkele gemeente als gevolg van deze 
correctie budgetnadeel ontvangen dan bij het voorlopig budget in september 2014 is vastgesteld. 
 
Kinderopvangtoeslag (uitgaven en ontvangsten) 
Op basis van recente realisatiecijfers van de Belastingdienst is de raming van de uitgaven aan de 
kinderopvang naar beneden bijgesteld. Dit is het saldo van meer kinderen in de opvang en een 
lager gemiddeld aantal uren opvang per kind, waarbij het laatste effect groter is.  
Verder zijn de terugvorderingen over recente toeslagjaren hoger dan geraamd. Daarnaast verloopt 
het proces van definitief afrekenen bij de Belastingdienst steeds sneller waardoor ontvangsten 
eerder binnenkomen. 
 
Diversen (beleidsmatige mutaties - rbg-eng) 
Deze post bevat onderuitputting op diverse onderdelen van de begroting van SZW. De grootste 
betreft onderuitputting op het budget van de sectorplannen voor 2015 (7 mln.). 
 
Uitvoering motie Kerstens (herstructurering sociale werkplaatsen) 
Dit betreft een overboeking naar het Gemeentefonds ten behoeve van een decentralisatie-uitkering 
in verband met de door de Tweede Kamer aangenomen motie Kerstens voor de herstructurering 
van de sociale werkvoorziening via een landelijk sectorplan.  
 
Nadere afrekening bijstand 
De restituties komen vooral voort uit de terugontvangsten in verband met vaststellingen van 
rijksbijdragen over oudere verantwoordingsjaren voor de Wet Participatiebudget, de Toeslagenwet 
en boedelverdeling SVB-Nederlandse Antillen.   
 
Nadere afrekening wajong 
De restituties hebben betrekking op verrekeningen in verband met betaalde rijksvergoedingen 
Wajong en Re-integratie Wajong in 2014.
