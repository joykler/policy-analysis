Onlangs nog heeft de minister van VWS een aantal malen overleg gevoerd over dit 
onderwerp met de minister van Volksgezondheid van Aruba en de Gouverneur van 
Datum 
16 maart 2015 
Curaçao. Daarbij is aangegeven dat indien mogelijk, de minister van VWS gaarne 
bereid is medewerking te verlenen aan het congres. Er valt heel veel te winnen in 
Kenmerk 
2015-0000148377 
samenwerking tussen de landen in het Caribisch deel van het Koninkrijk. Dit hangt 
vooral op de bereidheid van betrokken overheden en lokale partijen in de zorg om 
keuzen te maken. Het is in het belang van de bevolkingen dat dit gebeurt. 
 
De komende periode wordt gewerkt aan de voorbereiding van het onderwerp 
samenwerking in de zorg in het Caribische deel van het Koninkrijk en de kansen 
die dit biedt voor ten behoeve van de Koninkrijksconferentie 2015. Het ligt in de 
lijn der verwachtingen dat deze bespreking met de overzeese landen vruchtbaar 
zal zijn. Over de uitkomsten zal uw Kamer te zijner tijd op de hoogte worden 
gebracht. 
 
Discriminatie 
De bestrijding van discriminatie staat hoog op de agenda van de Nederlandse 
regering. Haar inzet op dit gebied is beschreven in de Voortgangsbrief 
discriminatie, die op 11 februari 2015 aan de Tweede Kamer is aangeboden 
(vergaderjaar 2014–2015, 30 950, nr. 76).  
 
In de voortgangsbrief en de bijlage bij die brief is tevens een uitvoerig overzicht 
gegeven van de vele maatregelen die zijn en worden genomen op de diverse 
maatschappelijke terreinen en de verschillende discriminatiegronden, alsmede van 
de instellingen en organisaties die daarbij betrokken zijn. Het Kabinet voldoet 
daarom graag aan uw verzoek, door middel van een verwijzing naar voormelde 
voortgangsbrief en de bedoelde bijlage. 
 
Geschillenregeling 
Ten aanzien van de gemaakte afspraken over de geschillenregeling kan ik u 
melden dat er inmiddels een werkgroep is gevormd die is belast met de 
voorbereiding van de geschillenregeling. De onderhandelingen hierover gaan zeer 
binnenkort van start. De werkgroep heeft de opdracht een concept voor een 
voorstel van rijkswet voor te bereiden, die aan de Koninkrijksconferentie van 2015 
wordt voorgelegd. Conform mijn toezegging van 1 oktober 2014 (Handelingen II 
2014-15, nr. 8, item 8, p.3) zal ik u voor de Koninkrijksconferentie berichten over 
de stand van zaken. Als er op dat moment nog geen overeenstemming is bereikt, 
zal ik u een uiteenzetting doen toekomen over de Nederlandse inzet bij de 
onderhandelingen. Indien daarvoor aanleiding bestaat zal ik u tussentijds op de 
hoogte houden van de gemaakte vorderingen. 
 
De minister van Binnenlandse Zaken en Koninkrijksrelaties, 
 
 
 
 
 
dr. R.H.A. Plasterk 
 
 
Pagina 5 van 5 
 
 
 pagina’s (inclusief voorblad)
