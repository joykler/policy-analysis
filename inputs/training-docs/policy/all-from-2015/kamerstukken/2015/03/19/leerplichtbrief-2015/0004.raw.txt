Onze referentie 
Het aantal meldingen van leerlingen die ongeoorloofd wegbleven voor een 
729329 
vakantie (het luxe verzuim) daalde met 7 procent van 8.200 naar 7.593. 
 
 
In het voortgezet onderwijs (vo) daalde het relatief verzuim voor het eerst fors. 
Ook in primair onderwijs (po) en het speciaal onderwijs (so) is een daling te zien, 
maar die is minder scherp dan in het vo. De preventieve aanpak van scholen en 
gemeenten werpt zijn vruchten af.  
In het mbo steeg het relatief verzuim juist. Verklaringen daarvoor zijn de 
verbeterde registratie door instellingen en de gerichte inzet van de Inspectie van 
het Onderwijs (hierna: inspectie) en de gemeenten op het registreren en melden 
van verzuim door instellingen. De verzuimmelding is het startpunt voor 
interventie door de instelling of door leerplicht, gericht op het stoppen van het 
verzuim. Hierdoor kan voorkomen worden dat een stijging van het aantal 
meldingen resulteert in een stijging van het voortijdig schoolverlaten. De winst 
van de betere registratie is dan ook terug te zien in de VSV-cijfers voor het mbo: 
het aantal VSV'ers is de afgelopen jaren gedaald.  
 
2.3 Thuiszitters 
De ontwikkeling van het aantal thuiszitters gedurende het schooljaar is 
vergelijkbaar met die van vorig jaar. 
 
Thuiszitters, saldo eind schooljaar 
1.800
1.600
1.400
1.200
1.000
800
600
400
200
0
 
 
Het aantal thuiszitters aan het einde van het schooljaar bleef vrijwel ongewijzigd.  
 
2.4 Processen-verbaal 
De leerplichtambtenaar heeft verschillende mogelijkheden om bij ongeoorloofd 
verzuim te handhaven: 
- Het opmaken van een proces-verbaal. Het Openbaar Ministerie kan op basis 
daarvan de jongeren en/of zijn ouders strafrechtelijk vervolgen. 
- Doorverwijzing naar Bureau HALT. De HALT-maatregel zorgt ervoor dat 
jongeren zich bewust zijn van de gevolgen van schoolverzuim. 
- (Dreigen met) stopzetting van de kinderbijslag. 
 
Over de inzet van het proces-verbaal als handhavingsinstrument zijn vanuit de 
leerplichttelling de volgende gegevens beschikbaar. 
 
 Pagina 4 van 9
