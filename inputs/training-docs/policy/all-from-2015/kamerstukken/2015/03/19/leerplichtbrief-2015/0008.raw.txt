Onze referentie 
4. Nieuwe maatregelen terugdringen verzuim en thuiszitten  
729329 
Met de gemeenten, samenwerkingsverbanden passend onderwijs en scholen werk 
 
ik aan het terugdringen van het ongeoorloofd verzuim. De positieve ontwikkeling 
in het relatief verzuim die nu uit de verzuimcijfers naar voren komt, wil ik 
voortzetten en verbreden naar het thuiszitten. Daartoe neem ik de volgende 
maatregelen. 
 
1. Gemeenten werken toe naar realisatie van de norm voor passend onderwijs  
De wettelijke kaders voor passend onderwijs staan. De ambitie is dat er geen 
kinderen thuiszitten. Waar er voor jongeren niet direct een passend aanbod is, 
komt dit binnen drie maanden alsnog tot stand. Deze uitgangspunten zijn gevat in 
de norm voor passend onderwijs: vanaf 2020 niemand langer dan drie maanden 
zonder passend aanbod.  
 
Gemeenten en samenwerkingsverbanden hebben een sleutelrol bij de realisatie 
van die norm. Een duidelijke taakverdeling tussen leerplicht, samenwerkings-
verbanden en scholen, evenals werkprocessen zonder bureaucratie of onnodige 
wachttijd zorgen ervoor dat thuiszittende jongeren snel terug zijn op school. Ik 
maak met de eerder genoemde dertig gemeenten en samenwerkingsverbanden 
afspraken over hoe zij zorgen dat in 2020 daadwerkelijk niemand langer dan drie 
maanden op een passend aanbod hoeft te wachten. Dat omvat in elk geval 
afspraken over: 
 De beoogde daling van het aantal thuiszitters en het tempo van die daling.  
 Hoe gemeente en samenwerkingsverband(en) ervoor zorgen dat de kleine 
groep jongeren waarvoor niet direct een passend aanbod is, binnen drie 
maanden weer op school zit. 
 
Ook in 2016 en 2017 maak ik jaarlijks met circa dertig gemeenten en 
samenwerkingsverbanden zulke afspraken. Selectie van deze gemeenten vindt 
plaats op basis van de verzuimgegevens. Via deze afspraken zorgen we ervoor 
dat in de gemeenten die het meeste te maken hebben met thuiszitten, extra 
inspanningen worden gepleegd op het terugdringen van het thuiszitten. 
 
2. Professionalisering leerplichtambtenaren 
Ik geef Ingrado extra geld voor intervisie voor leerplichtambtenaren. Daarmee 
kunnen zij de effectiviteit van hun handelen vergroten en de onderliggende 
werkprocessen verbeteren.  
 
3. Verzuimregistratie gebruiken voor vroege signalering 
Ik maak afspraken met de PO-Raad, VO-raad, MBO raad en Ingrado over hoe 
scholen hun verzuimregistratie beter gaan benutten om problematisch verzuim in 
een vroeg stadium te identificeren.  
 
4. Verbeteren informatie-uitwisseling tussen scholen en gemeenten 
In de verzuimregistratie van DUO wordt ingebouwd dat scholen kunnen aangeven 
dat de leerplicht een verzuimmelding met spoed moet aanpakken. De 
leerplichtambtenaar weet dan meteen wanneer de school het verzuim 
problematisch vindt. Dat helpt de leerplichtambtenaar bij het stellen van zijn 
prioriteiten, zodat diegenen die het meeste baat kunnen hebben bij zijn inzet het 
eerst worden geholpen. 
 
 
 
 Pagina 8 van 9
