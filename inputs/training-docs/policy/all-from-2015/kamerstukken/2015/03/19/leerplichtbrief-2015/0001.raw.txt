>Retouradres Postbus 16375 2500 BJ Den Haag  
 
Aan de Voorzitter van de Tweede Kamer der Staten-Generaal 
Voortgezet Onderwijs 
 
 
IPC 2650 
Postbus 20018 
 
 
2500 EA..DEN HAAG 
Rijnstraat 50  
Den Haag 
Postbus 16375 
2500 BJ Den Haag 
www.rijksoverheid.nl 
 
Onze referentie 
729329 
 
Datum  19 maart 2015 
Betreft Leerplichtbrief 2015 
 
 
 
 
 
1. Inleiding 
Zoals elk jaar informeer ik u op de Dag van de Leerplicht over de voortgang van 
de aanpak van het schoolverzuim door leer- en kwalificatieplichtige jongeren. Het 
bestrijden van verzuim is belangrijk omdat verzuim een voorbode is van voortijdig 
schoolverlaten. Jongeren die een startkwalificatie hebben gehaald, zijn beter 
voorbereid op de toekomst. De meest recente gegevens over voortijdig 
1
schoolverlaten heeft de minister u overigens begin maart toegestuurd. Van 
voortijdig schoolverlaten is sprake als een jongere tussen de 12 en 23 jaar in de 
2
loop van het schooljaar het onderwijs zonder een startkwalificatie heeft verlaten. 
In deze brief over het schoolverzuim zijn ook de verzuimmeldingen meegenomen 
van jongeren die per 1 oktober 2014 voortijdig schoolverlater zijn geworden.  
 
Na jaren van stijging is het aantal spijbelaars in het schooljaar 2013-2014 
aanzienlijk gedaald. Ook is de verzuimregistratie van scholen en gemeenten 
verbeterd. Dat zijn belangrijke prestaties van gemeenten en scholen in het 
primair, voortgezet en het middelbaar beroepsonderwijs. Het aantal jongeren dat 
thuiszit is stabiel gebleven. Dat geldt zowel voor het aantal leerlingen dat niet op 
een school is ingeschreven, als voor het aantal leerlingen dat wel op een school is 
ingeschreven, maar langer dan vier weken verzuimt. 
 
In deze brief geef ik u meer informatie over de verzuimcijfers en schets ik hoe ik 
thuiszitten en spijbelen verder wil terugdringen. Zo ga ik afspraken maken met 
gemeenten en samenwerkingsverbanden over het verminderen van het aantal 
jongeren dat thuiszit en over het terugbrengen van de duur van het thuiszitten: 
als er niet direct een passend aanbod is, dan moet dat binnen drie maanden 
alsnog tot stand komen.  
 
In paragraaf 2 ga ik in op de verzuimcijfers over het schooljaar 2013-2014. In 
paragraaf 3 geef ik de stand van zaken weer van de acties die ik in de 
leerplichtbrief 2014 heb aangekondigd. De maatregelen die ik neem om het 
thuiszitten en spijbelen verder terug te dringen presenteer ik in paragraaf 4.  
                                                
 
1
 Tweede Kamer, vergaderjaar 2014-2015, Kamerstuk 26 695, nr. 99.  
2
 Een startkwalificatie is een havo- of vwo diploma of minimaal een mbo-diploma niveau 2. 
 Pagina 1 van 9
