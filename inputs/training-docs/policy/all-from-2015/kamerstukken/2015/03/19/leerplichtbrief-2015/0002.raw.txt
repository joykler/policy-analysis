Onze referentie 
2. Verzuimcijfers 2013-2014 
729329 
De verzuimcijfers in deze brief hebben betrekking op het ongeoorloofd 
 
schoolverzuim van leer- en kwalificatieplichtige jongeren van 5 tot 18 jaar in het 
schooljaar 2013-2014. Vanaf volgend jaar kunnen we de eerste effecten van de 
invoering van passend onderwijs op het schoolverzuim zien.  
 
In deze paragraaf schets ik de cijfermatige ontwikkeling van de volgende vormen 
van ongeoorloofd schoolverzuim: 
 Absoluut verzuim: van absoluut verzuim is sprake als een leer- of 
kwalificatieplichtige jongere niet op een school ingeschreven staat. 
 Relatief verzuim: we spreken van relatief verzuim als een leer- of 
kwalificatieplichtige leerling die op een school is ingeschreven, ongeoorloofd 
afwezig is. Scholen moeten het verzuim melden als leerlingen meer dan 16 
uur in vier weken ongeoorloofd hebben verzuimd. 
 Luxe verzuim: van luxe verzuim is sprake wanneer een leerling verzuimt om 
eerder of langer op vakantie te gaan. Het luxe verzuim is een vorm van 
relatief verzuim, aangezien het om leerlingen gaat die op een school zijn 
ingeschreven.  
 Thuiszitters: een thuiszitter is een ingeschreven leerling die langer dan vier 
weken verzuimt, zonder dat er sprake is van een vrijstelling van de leerplicht.  
 
Waar in deze brief wordt gesproken over thuiszitten, worden daarmee alle leer- 
en kwalificatieplichtige jongeren bedoeld die niet naar school gaan. Dat zijn zowel 
de absoluut verzuimers als de thuiszitters.  
 
In de leerplichtbrief van vorig jaar constateerde ik dat het niet mogelijk was harde 
3
uitspraken te doen over het werkelijke aantal absoluut verzuimers. In vervolg 
hierop heb ik Ingrado gevraagd de cijfers te corrigeren. Onderzoeksbureau ITS 
heeft daarop het absoluut verzuim van de gemeenten volgens één definitie 
4
herteld. Naar aanleiding van dat onderzoek zijn verbeteringen doorgevoerd in de 
leerplichttelling over het schooljaar 2013-2014. Ten opzichte van de 
leerplichttelling 2012-2013 is de betrouwbaarheid en onderlinge vergelijkbaarheid 
van de door de gemeenten opgeleverde gegevens aanzienlijk verbeterd. 
 
In de cijferbijlage zijn uitgebreidere verzuimgegevens opgenomen.  
 
2.1 Absoluut verzuim 
In 2013-2014 waren er 6.714 absoluut verzuimers, tegen 6.762 in het 
5
voorgaande jaar. Van deze groep is de helft in de loop van het schooljaar weer 
ingeschreven op een school.  
 
Uit de contacten met gemeenten blijkt dat het ongeoorloofd schoolverzuim meer 
aandacht krijgt. Aangenomen mag worden dat dat leidt tot een groei van het 
geregistreerde verzuim. Het ITS constateerde vorig jaar in het onderzoek naar de 
verzuimcijfers: "alles wat aandacht krijgt, groeit". In dat licht is het een goede 
                                                
 
3
 Tweede Kamer, vergaderjaar 2013-2014, Kamerstuk 26 695, nr. 95. 
4
 Leerlingverzuim in beeld, ITS, 2014. Bijlage bij: Tweede Kamer, vergaderjaar 2014-2015, 
Kamerstuk 31 497, nr. 139. 
5
 Drie gemeenten hebben fouten gemaakt bij de registratie, maar konden deze fouten niet 
herstellen. Daarom is in het aantal absoluut verzuimers in 2013-2014 voor deze gemeenten 
verondersteld dat hun aantallen absoluut verzuimers zich conform het landelijk gemiddelde 
- een stabiel aantal absoluut verzuimers – hebben ontwikkeld.  
 
 Pagina 2 van 9
