Onze referentie 
afspraken maken tussen scholen, leerplicht en GGD (verzuimkaart van o.a. 
729329 
Enschede) over wie wanneer in actie komt bij verzuim.  
 
 
3. Leren van elkaar door beleid en uitvoering 
Gemeenten kunnen hun verzuimaanpak verder verbeteren. Het is bijvoorbeeld 
nog niet altijd gebruikelijk dat leerplichtambtenaren de beleidsmakers informeren 
over hun praktijkervaringen. Terwijl dat wel waardevolle informatie oplevert. De 
rayonstructuur die Ingrado met de steun van OCW in stand houdt, biedt op 
regionaal niveau een platform voor die uitwisseling. Ook voor de 
leerplichtambtenaren is het belangrijk onderling kritisch te blijven kijken naar de 
eigen werkwijze en van elkaar te leren, bijvoorbeeld door intervisie.  
 
4. Regionale samenwerking draagt bij aan kwaliteit leerplichtfunctie 
Regionale samenwerking helpt bij professionalisering, intercollegiale toetsing en 
een goede positionering van leerplicht in de keten (scholen, zorg, justitie). Zeker 
voor leerplichtambtenaren in kleine gemeenten, die vaak alleen werken, biedt de 
regionale samenwerking veel voordelen.  
 
5. Ziekteverzuim als knelpunt 
In veel gemeenten hebben scholen, leerplicht en GGD afspraken gemaakt over 
hoe ze handelen bij ziekteverzuim. Dat is van belang omdat veel 
leerplichtambtenaren het moeilijk vinden om te bepalen of een leerling spijbelt of 
ziek is. Bovendien leidt langdurige ziekte soms tot thuiszitten. 
 
3.2 Verzuimgegevens op orde 
In mijn eerder genoemde brief van 14 oktober jl. heb ik uw Kamer geïnformeerd 
over de wijze waarop ik zorg voor landelijk vergelijkbare verzuimgegevens. Dit is 
noodzakelijk om landelijk de ontwikkeling in het ongeoorloofd verzuim goed te 
kunnen volgen en om gemeenten een solide basis te geven om van elkaar te 
leren door onderlinge vergelijking. De voorbereidingen zijn gestart; volgens 
planning wordt in 2016 het absoluut en relatief verzuim en thuiszitten op de 
nieuwe manier geteld.  
 
Ook de scholen in het primair onderwijs worden in 2016 aangesloten op de 
verzuimregistratie van DUO. Ook in 2011 werd aansluiting overwogen; toen is 
besloten om daar niet toe over te gaan. Nu de samenwerkingsverbanden binnen 
het passend onderwijs verantwoordelijk zijn geworden voor het voorkomen van 
thuiszitten en het terugleiden van thuiszitters is er echter een grotere behoefte 
ontstaan aan adequate en actuele gegevens over relatief verzuim en thuiszitten. 
Verwacht wordt dat, net als eerder in vo en mbo, ook in het po het meldgedrag 
van scholen zal verbeteren door de aansluiting op de verzuimregistratie van DUO. 
   
3.3 Openbare benchmark van de verzuimcijfers  
In het verlengde van de hiervoor genoemde landelijk vergelijkbare 
verzuimgegevens, zorgt Ingrado er op mijn verzoek voor dat de gemeentelijke 
verzuimcijfers openbaar worden gemaakt. Vanaf vandaag zijn de 
verzuimgegevens die bij de leerplichttelling zijn verzameld, te raadplegen en 
onderling te vergelijken op het Verzuim en Schoolverlaters Kompas 
(www.vsvkompas.nl). Ingrado zorgt voor voorlichting over het gebruik van de 
benchmark, zodat de benchmark goed wordt geïnterpreteerd.  
 
 
  
 
 Pagina 7 van 9
