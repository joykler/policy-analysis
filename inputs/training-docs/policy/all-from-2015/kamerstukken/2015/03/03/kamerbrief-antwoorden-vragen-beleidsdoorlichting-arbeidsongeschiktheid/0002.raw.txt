30982  Beleidsdoorlichting arbeidsongeschiktheid 
nr.   Lijst van vragen en antwoorden 
 
  Vastgesteld 21-01-2015 
 
De vaste commissie voor Sociale Zaken en Werkgelegenheid heeft 
naar aanleiding van de Beleidsdoorlichting arbeidsongeschiktheid 
van het Ministerie van Sociale Zaken en Werkgelegenheid de 
navolgende vragen ter beantwoording aan de minister voorgelegd. 
Deze vragen, alsmede de daarop bij brief van .. 2015 gegeven 
antwoorden, zijn hieronder afgedrukt.  
 
Voorzitter van de commissie,  
  Van den Burg 
 
  Adjunct-griffier van de commissie 
  Lemaier 
 
 Vraag Blz.  
van tot 
1 Waarom zijn de Wet arbeidsongeschiktheidsverzekering zelfstandigen (WAZ), de 0   
Wet tegemoetkoming arbeidsongeschikten (Wtcg) en de Ongevallenverzekering 
Caribisch Nederland niet meegenomen in deze beleidsdoorlichting 
arbeidsongeschiktheid? 
 
2 Worden, en zo ja wanneer, de Ongevallenverzekering Caribisch Nederland, de  0  
Wtcg en de WAZ geëvalueerd? Zo nee, waarom niet? 
 
3 Bent u bereid om bij de volgende beleidsdoorlichting in 2017 een integrale 0  
beleidsdoorlichting van het artikel Arbeidsongeschiktheid te laten uitvoeren? 
 
Antwoord vraag 1, 2 en 3: 
Op 25 maart 2011 is de beleidsdoorlichting inkomensvoorziening 
arbeidsongeschikte en zieke werknemers, samen met het onderzoek evaluatie 
1
WIA, naar de Tweede Kamer gezonden . In deze beleidsdoorlichting lag de focus 
op de WIA, die op dat moment 5 jaar in werking was en dus ‘net nieuw’. In 2014 
is de nadruk juist gelegd op de WAO in plaats van de WIA, omdat de WAO de 
grootste regeling van het begrotingsartikel is en slechts zijdelings aan bod was 
gekomen in de doorlichting van 2011. Wel is in deze doorlichting gekeken naar 
aanknopingspunten uit de WIA om de activerende werking van de WAO te 
versterken en is bij de besparingsopties gekeken naar de invoer van WIA-
elementen in de WAO. De volgende beleidsdoorlichting, die gepland staat voor 
2017, zal weer het gehele beleidsartikel arbeidsongeschiktheid doorlichten en 
dus zullen daarin –naast de WAO en WIA- ook de Waz, de Wtcg en de 
Ongevallenverzekering Caribisch Nederland aan de orde komen. 
 
4 Waarom wordt afgezien van (weder)invoering van het instrument 0   
loondispensatie?  
 
Antwoord:  
De beleidsdoorlichting geeft het kabinet geen aanleiding om (weder)invoering 
van het instrument loondispensatie voor WAO’ers te overwegen. Het instrument 
                                                
1
 Kamerstukken II 2010-2011, 32716, nr. 1 
 Pagina 2 van 13
