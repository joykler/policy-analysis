Onze referentie 
samenwerking met door de VO-raad ingezette bestuurscoaches) aanvullende 
717435 
bekostiging beschikbaar. De maatregelen moeten leiden tot verbetering van de 
onderwijskwaliteit, die zich onder meer moet vertalen in een hoger  
slaagpercentage.  
 
Middelbaar beroepsonderwijs 
 
Het middelbaar beroepsonderwijs (mbo) werd al voor de transitie in 2010 op 
Bonaire aangeboden (niveaus 1 t/m 4). Op Sint Eustatius en Saba is het 
middelbaar beroepsonderwijs met ingang van het schooljaar 2012/2013 van start 
gegaan (niveaus 1 en 2). Van slechts een klein aantal opleidingen kunnen de 
resultaten worden bepaald. Deze resultaten kunnen vertekend zijn vanwege 
onvoldoende kwaliteit van de examinering. Tijdens de laatste 
kwaliteitsonderzoeken in mei 2014 stelde de inspectie vast dat de kwaliteit van de 
onderzochte opleidingen op geen van de eilanden voldeed aan de basiskwaliteit. 
In het voorjaar van 2015 beoordeelt de inspectie de examinering van alle 
instellingen opnieuw. 
 
Sinds september 2014 is een Examenbureau CN operationeel. Dit bureau biedt de 
scholen de nodige ondersteuning op het gebied van advisering over de inrichting 
van het examenproces, kwaliteitsborging, vertaalwerk en toetsenarchief.  
 
Sociale Kanstrajecten Jongeren (SKJ) 
 
In september 2013 heeft de inspectie geconstateerd dat de Stichting Forma die 
op Bonaire de SKJ aanbiedt, waaraan ongeveer 100 jongeren deelnemen, voldoet 
aan de basiskwaliteit. Daarom heeft in oktober 2014 bij Stichting Forma geen 
kwaliteitsonderzoek plaatsgevonden.  
 
De inspectie heeft bij haar onderzoek in oktober 2014 geconstateerd dat op Saba 
en Sint Eustatius verbetering bij de SKJ zichtbaar is. Het volgende 
inspectiebezoek aan de instellingen voor SKJ is voorzien in het voorjaar van 2015. 
In 2016 vindt het onderzoek naar de kwaliteitsverbetering plaats. 
 
Algemene aandachtspunten in de inspectierapporten 
 
a. Taal 
 
Uit de inspectierapporten blijkt dat het taalonderwijs op het merendeel van de 
scholen is verbeterd. Een probleem blijft echter dat Nederlands als moedertaal of 
als tweede taal wordt onderwezen. Dit sluit niet aan bij de achtergrond van het 
merendeel van de leerlingen voor wie het Nederlands een vreemde taal is.  
 
In mijn brief van 8 oktober 2014 (Kamerstukken II, 2014–2015, 31 568, nr. 145) 
heb ik u geïnformeerd over het wijzigen van de instructietaal op Sint Eustatius 
van het Nederlands naar het Engels. De voorbereidingen voor deze transitie zijn 
momenteel in volle gang. Zo heb ik onlangs de University of St. Martin 
gecontracteerd om alle leerkrachten bij te scholen in het Engels. De Stichting 
Leerplanontwikkeling (SLO) ondersteunt de scholen bij de ontwikkeling van het 
Engelstalige curriculum. De Nederlandse Taalunie helpt bij de ontwikkeling van 
materiaal voor het onderwijzen van Nederlands als vreemde taal. Daarbij wordt 
nauw samengewerkt met Saba, waar de schooltaal al Engels is, en wisselen de 
betrokken partijen ook ervaringen uit met Sint Maarten.  
 
Op 18 december 2014 heb ik uw Kamer het advies van de Nederlandse Taalunie 
over Nederlands als Vreemde Taal aangeboden (Kamerstukken II, 2014–2015, 31 
568, nr. 147). De Taalunie adviseert dat de leerlingen op Bonaire vroeger en 
intensiever les krijgen in het Nederlands en dat er ook wordt ingezet op het 
 
 Pagina 4 van 7
