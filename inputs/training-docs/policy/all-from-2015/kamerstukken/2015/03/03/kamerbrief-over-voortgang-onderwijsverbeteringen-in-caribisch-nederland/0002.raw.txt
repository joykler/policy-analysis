Onze referentie 
Nederland is afgesproken dat die in 2016 gerealiseerd moet zijn. Ik houd vast aan 
717435 
de ambitie dat de basiskwaliteit in 2016 of zo snel mogelijk daarna moet worden 
gerealiseerd, zoals ik ook heb aangegeven in mijn reactie op de  
inspectierapportage van 20 juni 2014 (Kamerstukken II, 2013–2014, 31 568, nr. 
137) en in het Algemeen Overleg van 15 oktober 2014. De leerlingen in Caribisch 
Nederland hebben daar recht op, ook al verschilt de context van Caribisch 
Nederland van het Europese deel van ons land. Die verschillen bestaan 
bijvoorbeeld uit het feit dat voor de meeste leerlingen Nederlands een vreemde 
taal is, dat de leerlingaantallen klein zijn, dat er per eiland maar één school voor 
voortgezet onderwijs en middelbaar beroepsonderwijs is, dat er geen aparte 
scholen voor speciaal onderwijs zijn, dat het ontbreekt aan een educatieve 
infrastructuur, zoals schooladviesdiensten waar scholen een beroep op kunnen 
doen en dat het percentage zorgleerlingen zeer groot is in vergelijking met 
Europees Nederland. De inspectie heeft aangegeven dat er extra inzet nodig is om 
de ambities daadwerkelijk te kunnen realiseren. Dat geldt bijvoorbeeld voor de 
leerlingenzorg, instructietaal en versterking van de bestuurskracht. In algemene 
zin kan worden gesteld dat de opgaven waar de scholen voor worden gesteld 
hoge eisen stellen aan de kwaliteit van het bestuur, het management en de 
docenten. De kleine schaal van de eilanden brengt in dat opzicht extra 
beperkingen met zich. In mijn beleid tracht ik zo veel als mogelijk is rekening te 
houden met deze bijzondere context. Om die reden is er bijvoorbeeld op ieder 
eiland een Expertisecentrum Onderwijszorg opgericht.  
 
Allereerst schets ik nu mijn conclusies over de bevindingen van de inspectie voor 
de verschillende onderwijssectoren, daarna ga ik in op een aantal algemene 
aandachtspunten in de inspectierapporten en tot slot informeer ik u over de 
mogelijkheden om (delen van) de Wet Goed Onderwijs Goed Bestuur in te voeren 
in Caribisch Nederland. 
 
Primair onderwijs 
 
De inspectie heeft bij één basisschool op Sint Eustatius, de Golden Rock School, 
geconstateerd dat die reeds voldoet aan de basiskwaliteit. Daarnaast is de 
verwachting dat het realiseren van de basiskwaliteit door enkele basisscholen op 
relatief korte termijn in zicht komt. 
 
Sinds de transitie in 2010 zijn er aanzienlijke stappen gezet om de 
onderwijskwaliteit in de basisscholen te verbeteren. De scholen hebben gebruik 
gemaakt van de ondersteuning van de school- en bestuurscoaches. Ik stel vast 
dat mede daardoor de ontwikkeling in het primair onderwijs bevredigend 
verloopt. Verbetering van de kwaliteitszorg en de ondersteuning van 
zorgleerlingen zijn belangrijke aandachtspunten, maar er is duidelijk sprake van 
een opwaartse trend. Dat is een hoopvolle en positieve ontwikkeling. Een 
compliment voor alle betrokkenen is daarom op zijn plaats.  
 
Om verdere kwaliteitsverbetering van het onderwijs te stimuleren zorg ik er voor 
dat de scholen en schoolbesturen ook de komende anderhalf jaar ondersteuning 
krijgen via de PO-Raad van een schoolcoach en bestuurscoach. De nadruk ligt 
daarbij op de professionele uitvoering van hun taken, het verbeteren van de 
interne kwaliteitszorg en een goede ondersteuning van zorgleerlingen in 
samenwerking met de Expertisecentra Onderwijszorg.  
 
In mijn brief van 18 december 2014 (Kamerstukken II, 2014–2015, 31 568, nr. 
147) heb ik u geïnformeerd over de bekostigingsanalyse die ik uitvoer in het 
primair onderwijs. In verband met de late indiening van een deel van de 
jaarrekeningen wordt deze analyse medio 2015 afgerond en zal een aangepaste 
bekostigingssystematiek pas met ingang van het schooljaar 2016-2017 in werking 
 
 Pagina 2 van 7
