In de WAO werkt 20% van de gerechtigden. Onder gedeeltelijk 
arbeidsongeschikten (35-80% ao) is de arbeidsdeelname in de WAO hoger dan 
in de vergelijkbare groepen in de WIA. Gemiddeld genomen scoort de WAO niet 
minder in termen van arbeidsparticipatie dan de WIA.  Een grote groep WAO’ers 
(ruim 275.000) is herbeoordeeld in de periode van 2004-2009; daarvan is 44% 
nog aan het werk. Na de grote herbeoordelingsoperatie van 2004-2009 is ervoor 
gekozen om alleen op verzoek van betrokkene zelf interventies in te zetten in de 
WAO. Deze ondersteuning bij re-integratie vanuit het UWV blijft beschikbaar. 
Gezien het vorenstaande concludeert het kabinet dat het nodige is gedaan om 
WAO’ers aan het werk te krijgen en is het kabinet van oordeel dat dit onderdeel 
van de beleidsdoelstelling in voldoende mate is bereikt. Winst valt mogelijk te 
behalen als de arbeidsmarkt voor ouderen in het algemeen (en daarmee ook 
voor WAO’ers, de meesten van hen zijn immers ouderen) verbetert. Zoals in de 
brief van 15 december 2014 aan de Tweede Kamer al aangegeven, vindt het 
kabinet dit een belangrijk thema en spreekt hier ook over met sociale partners.  
 
9 Zijn bij het besluit om de pilot uit de business case van het Uitvoeringsinstituut 3   
Werknemersverzekeringen (UWV) niet te laten uitvoeren niet-financiële 
overwegingen meegewogen, zoals bijvoorbeeld grotere maatschappelijke 
participatie van WAO’ers? Zo ja, op welke wijze? Zo nee, waarom niet? 
 
Antwoord:  
Het is maatschappelijk van groot belang dat werknemers die (al dan niet 
gedeeltelijk) vanwege arbeidsongeschiktheid buiten het arbeidsproces zijn 
geraakt, maar nog wel mogelijkheden tot participatie hebben, ook daadwerkelijk 
zo veel mogelijk naar vermogen kunnen participeren in werk of maatschappelijk 
nuttige activiteiten. Het kabinet is daar voorstander van. Deze overwegingen 
neemt het kabinet altijd mee in zijn afwegingen als het gaat over het beleid 
rondom arbeidsongeschiktheid. De business case van het UWV brengt naar 
verwachting echter meer uitvoeringslast en kosten met zich mee dan dat het 
baten (in termen van een succesvolle plaatsing in werk) oplevert. Dit geeft voor 
het kabinet in dit geval de doorslag. Ook heeft meegespeeld dat het UWV 
momenteel de prioriteiten moet leggen bij de uitvoering van de Wajong en de 
Ziektewet. Het kabinet vindt het wel belang dat de toegang tot re-
integratieondersteuning voor WAO’ers behouden blijft om participatie waar 
mogelijk te ondersteunen. 
 
10 Wordt er overwogen om als alternatief voor de pilot, zoals gesuggereerd in de 3   
business case van het UWV, de huidige re-integratie trajecten van de 
zogenaamde “zelfmelders” te evalueren en waar mogelijk te verbeteren zodat 
het rendement kan worden verhoogd? Zo nee, waarom niet? 
 
Antwoord:  
Nee, dit wordt momenteel niet overwogen. Re-integratietrajecten voor WAO’ers 
zijn qua opzet vergelijkbaar met re-integratietrajecten voor andere doelgroepen. 
Er vindt voortdurend onderzoek plaats naar de effectiviteit van re-
integratietrajecten om op basis daarvan de dienstverlening te verbeteren. 
Gezien de beperkte omvang en de vergelijkbaarheid met andere re-
integratietrajecten zijn er geen evaluaties of onderzoeken gepland die zich 
specifiek op deze groep richten. 
 
11 Waarom vindt u de besparingsopties door het invoeren van WIA-elementen in de 3   
WAO niet wenselijk? Wilt u de afweging om deze opties nader te onderzoeken 
nader motiveren? 
 Pagina 4 van 13
