4
Uit onderzoek van Astri en Epsilon uit 2014 dat aan uw Kamer is gezonden 
blijkt dat aanvullingen op de WIA-uitkering geen significant effect hebben op de 
uitstroom wegens herstel. 
 
21 Hoeveel huidige WAO’ers zijn er sinds 2004 niet herkeurd? Kunt u aangeven wat 15   
de samenstelling is van deze groep naar leeftijd en huidig 
arbeidsongeschiktheidspercentage? 
 
Antwoord: 
In 2004 is in aanloop naar de invoering van de WIA het 
arbeidsongeschiktheidscriterium reeds aangescherpt. Daarvoor werd het 
Schattingsbesluit arbeidsongeschiktheidswetten aangescherpt. Toen is ook 
bepaald dat iedereen die op 1 juli 2004 jonger was dan 45 jaar zou worden 
herbeoordeeld op grond van dit aangescherpte Schattingsbesluit (aSB). De 
groep die toen niet volgens het aangescherpte Schattingsbesluit (aSB) is 
herbeoordeeld is nu dus 55 jaar of ouder. Hierbij past een drietal nuanceringen. 
Ten eerste is een aantal WAO’ers na de herbeoordeling ingestroomd die nu nog 
jonger is dan 55 jaar. Ten tweede geldt dat na 2009 ook reguliere 
herbeoordelingen in de WAO zijn uitgevoerd. In dit kader is wellicht nog een 
deel van de groep herbeoordeeld. Deze groep laten we hier buiten beschouwing. 
Ten derde is in de periode 2004 – 2009 ook de groep WAO’ers die op 1 juli 2004 
tussen 45 jaar en 50 jaar was, herbeoordeeld. Deze herbeoordelingen hebben 
plaats gevonden volgens het oude – niet aangescherpte – Schattingsbesluit. 
 
Onderstaande tabel geeft een overzicht naar leeftijd, mate van 
arbeidsongeschiktheid en arbeidsdeelname van de ultimo 2013 lopende WAO-
uitkeringen die niet zijn herbeoordeeld volgens het aangescherpte 
Schattingsbesluit in de periode 2004-2009. In totaal betrof dit 161.744 WAO-
uitkeringen, 43% van de lopende WAO-uitkeringen. 
 
Tabel Leeftijdsverdeling, mate van arbeidsongeschiktheid en werkstatus groep niet 
herbeoordeeld cf. aSB 
Volledig 
Aantal Aandeel AO Aandeel Werkt Aandeel 
 
< 55 jaar 15.278 9% 11.462 75% 3.082 20% 
55-59 jaar 19.046 12% 13.706 72% 3.850 20% 
>= 60 jaar 127.420 79% 89.295 70% 20.956 16% 
Totaal 161.744 100% 114.463 71% 27.888 17% 
 
Meer dan 90% van de niet-herbeoordeelden is dus ouder dan 55 jaar. Daarvan 
is ruim 70% volledig arbeidsongeschikt. Van degenen jonger dan 55 jaar is 75% 
volledig arbeidsongeschikt. Van de groep die niet herbeoordeeld is conform aSB 
werkt tussen 16% en 20%. 
 
22 Waarom wijst u de mogelijkheid om de WAO-uitkering te verlagen naar 70% af, 15   
onder verwijzing naar het 'niet tornen aan oude rechten', terwijl het recht op 
een uitkering van 75% pas is afgesproken in het regeerakkoord van 2007, 
enkele jaren nadat de toegang tot de WAO is afgesloten? 
 
                                                
4
 Praktijk en effecten van bovenwettelijke cao- aanvullingen ZW, loondoorbetaling bij ziekte, 
WIA en WW. Astri en Epsilon, 2014. 
 Pagina 8 van 13
