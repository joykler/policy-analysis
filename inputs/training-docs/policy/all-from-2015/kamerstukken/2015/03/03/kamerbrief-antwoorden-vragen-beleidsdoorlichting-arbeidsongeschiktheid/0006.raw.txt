de groep 55-64 jaar gestegen met 17 procentpunt. Maatregelen als het 
beperken van de mogelijkheid vervroegd uit te treden en het afschaffen van de 
vrijstelling van de sollicitatieplicht boven 57,5 jaar spelen hierbij een belangrijke 
rol. Het is goed mogelijk dat ook de afbouw van prepensioenregelingen hier 
invloed op hebben, maar mij is hier geen concreet onderzoek over bekend.  
 
16 Hoe is deze analyse meegenomen in de overwegingen van het kabinet t.a.v. de  4  
besparingsopties? 
 
Antwoord:  
Hoewel de arbeidsmarktpositie van ouderen de goede kant opgaat, wijzigt de 
situatie wanneer zij een beroep moeten doen op een uitkering. 
Werkhervattingskansen voor ouderen zijn  lager dan werkhervattingskansen 
voor jongeren. Het is dan ook zeer onzeker in hoeverre ouderen een lagere 
uitkering als gevolg van een besparingsmaatregel op de WAO kunnen 
compenseren met inkomen door arbeidsparticipatie.   
 
17 Wat zijn de gevolgen voor de arbeidsparticipatie en de budgettaire gevolgen van 7   
een wijziging in de WIA, als iemand met een WGA-uitkering (Regeling 
werkhervatting gedeeltelijk arbeidsgeschikten) na de loongerelateerde fase niet 
50%, maar 67% of 75% van de resterende verdiencapaciteit moet benutten om 
in aanmerking te komen voor een loonaanvullende uitkering? 
 
Antwoord:  
In totaal waren er in december 2013 9.800 mensen in de WGA 35-80 met een 
loonaanvullende uitkering. Het grootste gedeelte van deze groep benut niet 
alleen 50%, maar ook meer dan 75% van hun restverdiencapaciteit. De groep 
die 50% tot 67% van de resterende verdiencapaciteit benut, omvat (in 
december 2013) ongeveer 520 personen. Daarnaast is er een groep van 270 
personen die 67 tot 75% van de resterende verdiencapaciteit benut. In totaal 
zijn er daarmee circa 800 personen voor wie de prikkel er mogelijk voor zorgt 
dat zij meer uren gaan werken. Dit effect is echter onzeker. Ook de omvang van 
het effect is waarschijnlijk beperkt, enerzijds door de beperkte groep en 
anderzijds doordat zij hun uren maar beperkt hoeven uit te breiden om aan de 
nieuwe grens te voldoen. 
Het effect op de uitgaven aan WIA-uitkeringen hangt af van het effect op de 
arbeidsparticipatie en is daarmee eveneens onzeker.   
 
18 Hoeveel mensen in de WGA 80-100 (Regeling werkhervatting gedeeltelijk 7   
arbeidsgeschikten, WGA, een groep mensen die 80-100% arbeidsongeschikt is)  
stromen na vijf jaar of langer WGA nog uit naar werk?  
 
Antwoord:  
De WGA bestaat sinds 2006. Hierdoor is nog maar zeer beperkte informatie 
aanwezig over de uitstroom van mensen die langer dan vijf jaar in de WIA 
zitten. Daarbij vindt er veel (gedeeltelijke) werkhervatting plaats, zonder dat 
deze mensen uitstromen. Ook vindt er herstel plaats, zonder dat werk hervat 
wordt. Wel zijn enkele cijfers te geven over de uitstroom in 2013 van mensen 
die langer dan vijf jaar, en maximaal (bijna) acht jaar, in de WGA zaten. Begin 
2013 zaten 16.070 mensen langer dan vijf jaar in de WGA 80-100 Van deze 
groep werkten 1.780 personen (11%). Van de totale groep mensen die begin 
2013 langer dan vijf jaar in de WGA 80-100 zaten, waren ultimo 2013 815 
personen uitgestroomd (5%), waarvan 262 vanwege herstel of herbeoordeling. 
Van deze groep hadden er 152 inkomsten uit werk. Verder stroomden er 80 
 Pagina 6 van 13
