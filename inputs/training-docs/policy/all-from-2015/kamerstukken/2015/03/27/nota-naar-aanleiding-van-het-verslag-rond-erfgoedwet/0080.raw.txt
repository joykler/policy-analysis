geldig en is deze niet langer beperkt tot de gemeentegrenzen. Dit is een voordeel omdat 
gemeenten dan eenvoudiger in regioverband opgravingen kunnen uitvoeren.  
Voor een gemeente zit de winst van een eigen opgravingsdienst in de daarbij behorende 
archeologische expertise en in het feit dat er binnen de organisatie korte lijnen zijn 
tussen bijvoorbeeld de afdeling ruimtelijke ordening en de archeologen en dat deze bij 
kleine bodemverstoringen snel ingeschakeld kunnen worden. De gemeentelijke 
archeologen beschikken over gebiedskennis en kunnen daardoor snel en effectief 
adviseren over bestemmingsplannen en op vergunningaanvragen en maatwerk leveren 
aan verstoorders. Gemeenten zonder gemeentelijke dienst kunnen dit ook, maar moeten 
de benodigde expertise dan op een andere wijze organiseren. 
 
9.3 Openbare internetconsultatie 
 
9.3.1 Archeologische monumentenzorg 
De leden van de CDA-fractie vragen onder welke voorwaarden de regering van plan is 
kleinschalige archeologische activiteiten in het kader van onderwijsprogrammaâ€™s uit te 
zonderen van de certificatieplicht. Wat wordt in dit verband verstaan onder kleinschalig? 
Universiteiten en hogescholen zullen worden uitgezonderd van de certificatieplicht voor 
zover zij opgravingen verrichten in het kader van een onderwijsprogramma. Dergelijke 
onderzoeken zijn doorgaans beperkt van aard. Zij worden niet uitgezonderd van de eisen 
aan kwaliteit van archeologisch onderzoek. Op deze wijze wordt een dubbele 
administratieve last voorkomen voor onderwijsinstellingen. Zij worden namelijk al 
geaccrediteerd door de Nederlandse Vlaamse Accreditatie Organisatie op kwaliteit en 
periodiek ge-audit. Universiteiten en hogescholen moeten zich wel certificeren indien zij 
commercieel onderzoek uitvoeren. 
 
De leden van de CDA-fractie vragen hoeveel instellingen, vooruitlopend op de accreditatie 
van certificerende instellingen, tot nog toe een (tijdelijke) aanwijzing hebben 
aangevraagd. Hoeveel aanvragen zijn afgewezen en hoeveel zijn er goedgekeurd? Op 
basis van welke voorwaarden worden (tijdelijke) aanwijzingen beoordeeld?  
Tot op heden zijn er nog geen verzoeken binnengekomen. Dit kan echter ook niet eerder 
dan met de inwerkingtreding van de Erfgoedwet. Er is een indicatie dat er in ieder geval 
drie certificerende instellingen een aanvraag tot aanwijzing zullen doen. Voorwaarde voor 
aanwijzing is dat de certificerende instelling het accreditatie proces bij de Raad voor 
Accreditatie opgestart heeft. 
 
De leden van de SGP-fractie vragen waarom de ontheffing van de certificeringsplicht voor 
kleinschalig onderzoek van universiteiten geen expliciete plaats krijgt in de wettekst, 
gelet op het wezenlijke belang voor deze universiteiten. Zij vragen waarom niet enkel de 
uitwerking van de ontheffing voor deze situatie aan de algemene maatregel van bestuur 
wordt overgelaten. Overigens is deze structuur ook van toepassing op de andere gronden 
voor ontheffing die in de artikelsgewijze toelichting genoemd worden. 
Bij het behoud van archeologie is het uitgangspunt dat de sporen bij voorkeur in situ 
blijven. Als er toch een reden is om op te graven dan dient deze opgraving op 
professionele wijze verricht te worden. Een waarborg voor deze professionaliteit wordt 
gevormd door het certificaat. Gezien deze uitgangspunten kan een uitzondering om 
 W10153.NAV
