van de adviescommissie waarborgen. De leden verrichten anders dan uit hoofde van het 
lidmaatschap van de commissie geen werkzaamheden voor het betrokken openbaar 
lichaam. Anderszins hebben deze leden geen belangen of functies waardoor de 
onafhankelijkheid van hun inbreng of het vertrouwen in die onafhankelijkheid in het 
geding kan zijn. De onafhankelijkheid ziet dus toe op de rol ten opzichte van het 
bestuursorgaan. De beschermingswaardigheidscommissie in het kader van de LAMO van 
de Museumvereniging voldoet hieraan. De Erfgoedwet laat de uiteindelijke besluitvorming 
over vervreemding van een cultuurgoed en de keuze voor de samenstelling en werkwijze 
van de adviescommissie bij de desbetreffende overheid. Gemeenten zijn in het algemeen 
bij de afstotingsprocedure uit hun publieke verantwoordelijkheid gehouden zorgvuldig te 
handelen in de geest van professionele standaarden, zoals vastgelegd in de LAMO, de 
VNG-Richtlijn afstoting cultuurbezit of in andere geaccepteerde professionele richtlijnen. 
 
De leden van de PvdA-fractie zijn van mening dat overheden hun kunstcollectie niet 
hebben als tafelzilver, maar als gemeenschappelijk bezit dat toegankelijk gehouden moet 
worden en niet te gelde gemaakt moet worden. Daarom zijn ze van mening dat het geld 
van eventuele vervreemdingen alleen gebruikt zou moeten worden voor onderhoud en 
uitbreiding van de collectie. 
Het is belangrijk dat overheden zorgvuldig omgaan met aan hen toevertrouwde 
cultuurgoederen, waarbij voorkomen dient te worden dat belangwekkend cultuurgoed uit 
de publieke sfeer verdwijnt. Dat overheden zich tonen als een betrouwbaar eigenaar, is 
ook belangrijk voor de musea die hun collecties beheren. Overheden zijn uit hun publieke 
verantwoordelijkheid bij de afstotingsprocedure gehouden zorgvuldig te handelen in de 
geest van professionele standaarden, zoals vastgelegd in de LAMO, de VNG-Richtlijn 
afstoting cultuurbezit of in andere - in de sector - geaccepteerde professionele richtlijnen. 
De LAMO beveelt aan om de opbrengst te besteden aan nieuwe museale objecten. De 
VNG onderschrijft dit uitgangspunt grotendeels, zij het dat een bredere museale 
bestemming van de opbrengst acceptabel wordt geacht. Bovendien verdient het niet de 
voorkeur om de bestemming van middelen opgebracht uit vervreemding bij of krachtens 
de wet voor te schrijven. Dit betreft een verregaande inbreuk op de privaatrechtelijke 
rechtshandelingen van overheden en in het bijzonder op de eigendomsrechten en het 
vrije verkeer van goederen. Het inperken van eigendomsrechten kan namelijk tot gevolg 
hebben dat de desbetreffende partijen gecompenseerd moeten worden. De Minister van 
OCW beschouwt compensatie als een onwenselijke ontwikkeling die er juist aan bijdraagt 
dat erfgoed als handelswaar wordt beschouwd. Dat laat onverlet dat de regering het 
standpunt van de leden van de PvdA-fractie onderschrijft, zonder dit dwingend voor te 
schrijven. Het is aan de gemeenteraad of provinciale staten om hierop toe te zien vanuit 
onder meer hun budgetrecht. 
 
De leden van de SP-fractie vragen op welke wijze voorliggend wetsvoorstel voorkomt dat 
kunstvoorwerpen uit het openbaar kunstbezit (bijvoorbeeld in bezit van lagere overheden 
of universiteiten) worden verkocht aan particulieren of het buitenland. Deze leden wijzen 
erop dat bij deze verkoop de cultuurgoederen niet meer toegankelijk zijn voor het lokaal, 
regionaal en/of nationaal publiek. Zij verzoeken om een reactie hierop. 
Het wetsvoorstel bevat een waarborg voor een zorgvuldige besluitvorming over het 
vervreemden van een cultuurgoed of verzameling door het Rijk, een provincie of 
 W10153.NAV 
48
