Voorts is volgens de leden van de VVD-fractie de categorie online onvoldoende belicht. 
Steeds vaker worden media, van blogs tot muziek en bewegend beeld, alleen online 
getoond. In het bijzonder voor jongeren vormt de online wereld steeds vaker de primaire 
mediabron. Erkent de regering dat dit soort uitingen van gelijke waarde kunnen zijn in 
vergelijking tot media-uitingen die via televisie of via print gemaakt worden. In ons 
dagelijks bestaan zeggen we inmiddels dat wat op internet staat nooit verdwijnt, maar 
volgens de leden is die bewering niet waar. Veel blijft bewaard, maar daar waar online 
omgevingen een update krijgen, blijft het oude lang niet altijd bewaard. Klopt het dat de 
allereerste website van Grolsch in 1989 Nederlands eerste commerciële website was? Kan 
de regering aangeven of deze website digitaal nog wel vindbaar is? Is het in haar ogen 
net zo belangrijk als andere vormen van cultureel erfgoed, zeker nu Nederland zo’n grote 
creatieve sector heeft? Hoe gaan we in de toekomst dit soort digitaal erfgoed bewaren en 
vooral ook toegankelijk maken en houden voor publiek, want elke dag groeit de stroom 
aan informatie, zo vragen de leden. Wie zou moeten bepalen wat online erfgoed precies 
is? Wat is het ideaalbeeld van de regering dat over 100 jaar ‘gevonden’ wordt als digitaal 
erfgoed van Nederland? Valt daar volgens haar ook de gaming-industrie onder?  
De regering beschouwt online media, naast andere media als radio, TV en print, van 
grote waarde als informatievoorziening en als cultureel erfgoed. Het behoud, beheer en 
de toegankelijkheid van cultureel erfgoed is nooit vanzelfsprekend, ook niet in het digitale 
domein. Het in het wetsvoorstel gehanteerde begrip cultureel erfgoed is geïnspireerd op 
het begrip cultureel erfgoed in het Verdrag van Faro van de Raad van Europa. Dat 
verdrag biedt een overkoepelend kader voor de omgang met cultureel erfgoed. Het 
begrip sluit goed aan bij de functies van cultureel erfgoed en de wijze waarop mensen 
cultureel erfgoed beleven. Onder dit begrip kan naast onroerend en roerend cultureel 
erfgoed ook digital born erfgoed vallen. 
Net als bij niet-digitale vormen van cultuur is het bij digitaal erfgoed geen publieke taak 
om alles te bewaren. Het ontwikkelen van specifiek selectie én archiefbeleid voor born 
digital erfgoed is complex. De Raad voor cultuur appelleerde eerder aan de noodzaak tot 
4
methodische vernieuwing. Die vernieuwing zal primair in de praktijk gestalte moeten 
krijgen, waarbij onder andere oplossingen worden gezocht voor de omgang met het 
vluchtige karakter van digitaal materiaal en auteursrechtelijke vraagstukken. 
Daarbij zal zich ook de verdeling van taken en verantwoordelijkheden tussen particulier 
initiatief en overheidsinstellingen verder moeten uitkristalliseren. In Nederland heeft de 
Koninklijke Bibliotheek (tevens partner in het International Internet Preservation 
Consortium) in 2007 initiatief genomen om websites te verzamelen die belangrijk zijn 
voor de Nederlandse taal, cultuur en samenleving. Het Nederlands Instituut voor Beeld en 
Geluid heeft recentelijk aangegeven in 2015 het voortouw te nemen in het opzetten van 
een nationale agenda voor duurzame archivering van videogames. Een interessant 
internationaal initiatief is The internet archive. Hier is bijvoorbeeld de website van Grolsch 
uit 1997 terug te vinden 
(https://web.archive.org/web/19970428050720/http://www.grolsch.nl/simple/ALTHOMEP
.htm). 
 
De leden van de VVD-fractie vragen wat de visie van de regering is op het vervagen van 
de grenzen tussen cultuur en media als het gaat om erfgoed Denk ook aan unieke 
                                           
4
 Raad voor Cultuur, Selectie, een kwestie van waardering, 2013. 
 W10153.NAV 
88
