Voor een uitgebreide uiteenzetting over het monumentenregister verwijst de regering 
naar het antwoord op een vergelijkbare vraag van de leden van de PvdA-fractie aan het 
begin van deze paragraaf. 
Daarnaast is over het rijksmonumentenregister nog het volgende op te merken. Er zijn 
bepaalde categorieën monumenten, zoals vestingwerken en begraafplaatsen, waarvoor 
geldt dat de wijze waarop deze zijn vastgelegd en beschreven in een aantal gevallen 
onvoldoende is voor de identificatievraag. Dit is bekend bij de RCE. Deze dienst is 
verantwoordelijk voor het bijhouden van het register en bereidt hiervoor in opdracht van 
de Minister van OCW de verbeteracties voor. Het rijksmonumentenregister is eenvoudig 
door eenieder te raadplegen via het internet. Voor de meeste eigenaren zal het register 
de gewenste duidelijkheid bieden. 
 
De regering schrijft dat de RCE een digitale infrastructuur realiseert, waarin naast het 
rijksmonumentenregister ook alle beschikbare informatie over rijksmonumenten, zoals 
informatie en kennis over interieurs en bouwhistorische waarde en de omgeving van 
monumenten, wordt ontsloten. De leden van de CDA-fractie vragen hoe het met het 
realiseren van deze digitale infrastructuur staat, wat de planning voor voltooiing is en 
welke investeringen er voor gereserveerd worden. 
De Modernisering van de Monumentenzorg heeft onder meer geleid tot het programma 
KIMOMO (Kennisinfrastructuur Modernisering Monumentenzorg). In het kader van dit 
programma wordt gewerkt aan een digitale infrastructuur waarin kennis en informatie 
over cultureel erfgoed bij zowel RCE als bij derden kan worden ontsloten. Dit geldt in het 
bijzonder voor informatie over rijksmonumenten. De informatie zal met de inzet van 
zogenaamde webservices worden aangeboden en gedeeld en komt zodoende beschikbaar 
voor alle betrokkenen.  
De vernieuwing van het systeem voor de monumentenregistratie wordt naar verwachting 
in 2015 afgerond. Samen met de vernieuwing van het systeem voor de vastlegging van 
archeologische gegevens (Archis) wordt daarmee een belangrijke stap gezet in de 
vormgeving van de ‘Laan van de Leefomgeving’, de digitale infrastructuur die wordt 
ontwikkeld in het kader van de gegevensontsluiting voor de Omgevingswet. 
De RCE is bezig de realisatie van de digitale infrastructuur af te ronden. De middelen 
hiervoor zijn afkomstig uit het hiervoor vanuit MOMO gereserveerde budget. De verdere 
reservering voor beheer en onderhoud geschiedt vanuit de reguliere begroting van de 
RCE. 
 
Gebouwen van na 1965 staan niet op de lijst van Rijksmonumenten. De leden van de 
CDA-fractie signaleren echter dat ook gebouwen die relatief kort geleden gebouwd zijn, 
soms al snel met sloop bedreigd worden. Hiertussen kunnen ook gebouwen zitten die 
monumentaal kunnen zijn. De leden vragen of de regering bereid is een visie te 
ontwikkelen op wat er met mogelijk monumentale gebouwen van na 1965 moet 
gebeuren. 
De RCE zal in de komende tijd een aantal verkenningen starten ten behoeve van mogelijk 
nieuwe aanwijzingsprogramma’s. Daarbij zal ook de bouwkunst van na 1965 worden 
betrokken. Dit sluit aan bij de recente wetswijziging van de Mw 1988 in het kader van de 
Modernisering van de Monumentenzorg waarbij de 50-jarengrens uit de wet is geschrapt. 
Een object hoeft nu niet meer vijftig jaar of ouder te zijn om in aanmerking te komen 
 W10153.NAV 
30
