publieke debat dat de parels van ons erfgoed voor iedereen beschikbaar moeten blijven. 
Te denken valt aan de ophef destijds bij MuseumGouda, waarvan de verkoop van ‘The 
Schoolboys’ onderdeel van een reddingsplan was voor het museum. Om collecties of 
objecten waarvan het redelijk vermoeden bestaat dat deze van bijzondere 
cultuurhistorische of wetenschappelijke betekenis en onvervangbaar en onmisbaar voor 
het Nederlands cultuurbezit zijn binnen het publieke domein te houden, heeft de regering 
in het wetsvoorstel voorzien dat, naast de huidige zelfregulering door de sector, de 
afstoting van objecten en collecties door overheden in de toekomst gebonden wordt aan 
een deskundigenadvies. De RCE is gevraagd het initiatief te nemen om in samenwerking 
met het museale veld een waarderingsmethodiek te operationaliseren op basis waarvan 
dergelijke adviezen kunnen worden opgesteld. 
 
De regering ervaart dat de gemeente Rotterdam feitelijk al in lijn met artikel 4.17 en 
verder van het wetsvoorstel handelt. Het plan van het Wereldmuseum om een deel van 
de collectie af te stoten is namelijk door het gemeentebestuur, na een negatief advies 
van de Rotterdamse Toetsingscommissie Ontzamelen, in de ijskast gezet. Mede gezien dit 
voorbeeld, biedt het invoeren van een zorgvuldigheidsprocedure voldoende waarborg dat 
overheden met een deskundigenadvies tot een zorgvuldige afweging kunnen komen, 
waardoor ook de onrust over collecties zoals destijds bij MuseumGouda ontstond, kan 
worden voorkomen. 
 
De leden van de ChristenUnie-fractie vragen de regering te reageren op de opmerkingen 
van de Erfgoedvereniging Heemschut dat er geen evenwicht zit in de lijst van 
cultuurgoederen en verzamelingen. Is de regering het met hen eens dat de huidige lijst 
ad-hoc en aselect tot stand is gekomen? Onderschrijft de regering dat de lijst niet in 
evenwicht en niet representatief is? Kan de regering toelichting op de lijst geven? Op 
welke wijze kunnen andere voorwerpen van nationaal belang worden toegevoegd aan het 
register beschermde cultuurgoederen en beschermde verzamelingen?  
Het register van aangewezen cultuurgoederen en verzamelingen moet niet losstaand, op 
zichzelf, worden beschouwd, maar moet altijd in samenhang worden bezien met het 
cultuurbezit dat door de overheid of overheidsmusea wordt beheerd. Het register is 
bedoeld als zijnde complementair aan het publieke cultuurbezit. Samen is het een goede 
kerncollectie als het gaat om voor Nederland belangrijke cultuurgoederen en 
verzamelingen. Er is dus geen reden om actief het register te gaan aanvullen, ook gelet 
op de professionele collectioneurs (musea) die actief zijn op dit terrein. De Minister van 
OCW zal dus een passieve rol hierin hebben, wat een voortzetting is van het 
terughoudende beleid van de laatste jaren. Suggesties voor aanwijzing kunnen altijd 
gedaan worden bij de Minister van OCW. De RCE bekijkt een dergelijke suggestie en kan 
vervolgens de voorbereiding voor een aanwijzing starten. 
 
De leden van de ChristenUnie-fractie vragen waarom kunst die wel van regionaal of 
provinciaal belang is, maar niet van nationaal belang, niet binnen het beschermingsbereik 
van de Erfgoedwet valt. Deze leden menen dat dit met name van belang is, omdat de 
regionale en lokale identiteit steeds meer van belang is. Op welke wijze wordt regionaal 
en lokaal erfgoed wel beschermd?  
 W10153.NAV
