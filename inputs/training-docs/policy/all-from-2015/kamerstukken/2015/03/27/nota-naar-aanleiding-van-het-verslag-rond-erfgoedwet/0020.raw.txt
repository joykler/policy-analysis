besluitvorming zal plaatsvinden welke musea een wettelijke taak tot beheer krijgen. 
Welke procedure wordt hierbij gevolgd? Geldt bij deze besluitvorming ook het algemene 
uitgangspunt van dit wetsvoorstel, dat de beschermingsniveaus van cultureel erfgoed 
zoals die in de huidige regelingen gelden, ten minste worden gehandhaafd? Op welke 
wijze wordt de Kamer betrokken bij besluitvorming over welke musea deze wettelijke 
taak krijgen? 
Voor een beschrijving van de procedure tot het nemen van de besluiten over het belasten 
met de wettelijke taak verwijst de regering naar het antwoord op de hierboven gestelde 
vraag van deze leden over de procedure. Over de besluiten zal de Tweede Kamer op 
dezelfde wijze worden geïnformeerd als over de besluiten over de vierjaarlijkse 
subsidieverlening voor de BIS. 
Na het belasten met de wettelijke taak moeten de instellingen het beheer van de 
rijkscollectie overeenkomstig de regels in paragraaf 2.1 van het wetsvoorstel voeren. 
Deze regels waarborgen dat tenminste hetzelfde beschermingsniveau van toepassing is. 
 
3. Aanwijzing als beschermd erfgoed 
 
3.1 Criteria voor aanwijzing 
De regering schrijft dat in de afgelopen decennia een ontwikkeling heeft plaatsgevonden, 
waarbij in de samenleving vooral de sociaal-maatschappelijke betekenis, de herinnerings- 
en belevingswaarde en de economische waarde van erfgoed aan belang hebben 
gewonnen. De leden van de CDA-fractie vragen of de regering van elk van deze waarden 
kan aangeven op welke wijze die terugkomen in de aanwijzingscriteria. 
De algemene criteria voor het aanwijzen van monumenten zijn schoonheid, betekenis 
voor de wetenschap of de cultuurhistorische waarde. Deze zijn voldoende onderscheidend 
voor een adequaat aanwijzingsbeleid en tegelijk voldoende algemeen om vernieuwingen 
in het denken over de waardering van cultureel erfgoed in het aanwijzingsbeleid niet in te 
perken. Zo zijn gebouwen als Hotel de Wereld in Wageningen beschermd vanwege de 
historische gebeurtenis, hoewel de intrinsieke waarde van het gebouw laag is. Ook een 
complex als de Radiotelescoop te Dwingelo zal door velen niet direct als monument 
worden gezien, maar is onder meer vanwege de waarde voor de wetenschap beschermd. 
Dat een gebouw tot monument wordt aangewezen is altijd een combinatie van de 
materiele waarde van het monument (bouwstijl, materiaalgebruik) en de aan het 
monument verbonden functies en gebeurtenissen. Zo staan er monumenten op de lijst 
die ooit als school zijn gebouwd maar nu een andere functie hebben. Toch verwijst de 
architectuur naar die eerdere functie. De regering geeft met de door de leden 
aangehaalde passage een beschrijving van de maatschappelijke trends in het denken 
over monumentenzorg. Zo heeft de aanwijzing van beschermde monumenten uit de 
wederopbouwperiode plaatsgevonden aan de hand van maatschappelijke thema’s uit die 
tijd. Hierbij valt te denken aan zwembaden in het kader van de toenemende 
mogelijkheden tot vrije tijdsbesteding, maar ook kerkgebouwen in het kader van de 
verzuiling. 
 
De leden van de ChristenUnie-fractie vragen een nadere uitleg waarom de Erfgoedwet 
geen volledige bescherming biedt aan immaterieel erfgoed, het cultuurlandschap, mobiel 
 W10153.NAV 
20
