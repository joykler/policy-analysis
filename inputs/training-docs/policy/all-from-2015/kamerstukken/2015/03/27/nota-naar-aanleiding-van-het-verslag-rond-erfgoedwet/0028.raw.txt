Raad voor cultuur heeft geen rol meer bij individuele aanwijzingsbesluiten, maar blijft om 
advies gevraagd worden over het te voeren aanwijzingsbeleid, waaronder de 
aanwijzingsprogramma’s. De adviestermijn van de gemeente, en in voorkomend geval de 
provincie, wordt in de UOV korter dan nu. Wel krijgt de gemeente, ondanks dat de 
Minister de belanghebbenden hoort, een iets ruimere adviestermijn van acht weken, 
zodat zij zelf ook de mening van betrokken burgers kan peilen. Voor de provincie geldt de 
in de UOV gebruikelijke adviestermijn van zes weken. Belanghebbenden kunnen na de 
UOV direct in beroep bij de rechtbank. De introductie van de UOV voor de voorbereiding 
van aanwijzingsbesluiten draagt bij aan de uniformering van het bestuursrecht. 
 
Valt de wet- en regelgeving alleen onder gemeentelijk beleid, zo vragen de leden van de 
SP-fractie? Zo ja, kan worden toegelicht wat er gebeurt wanneer het een monument 
betreft van nationaal belang? Deze leden wijzen op de rol van de minister als 
stelselverantwoordelijke. Zij merken op dat deze overkoepelde ‘blik’ ten aanzien van 
monumentenzorg en archeologie lijkt te ontbreken, nu alles op gemeentelijk niveau wordt 
besloten. Zij vragen de regering hier op te reageren. 
De Minister van OCW draagt momenteel als stelselverantwoordelijke voor cultureel 
erfgoed zorg voor een goede inbedding hiervan in de Omgevingswet en voor de 
voorbereiding van de Erfgoedwet. Er is sinds 1988 sprake van een decentraal stelsel, 
waarin gemeenten afwegingen moeten maken, ook als het rijksmonumenten betreft. Bij 
ingrijpende wijzigingen adviseert de Minister van OCW, maar de gemeente besluit over de 
vergunningverlening. Deze werkwijze zoals omschreven in het wetsvoorstel voor de 
Omgevingswet en in onderhavig wetsvoorstel verschilt niet van de huidige werkwijze. De 
Minister van OCW vult de stelselverantwoordelijkheid vervolgens verder in door 
vierjaarlijks een rapport uit te brengen over de staat van het cultureel erfgoed in 
Nederland. Dit rapport, in de vorm van de Erfgoedbalans, wordt opgesteld op basis van 
de Erfgoedmonitor die onder regie van de RCE wordt bijgehouden. De rapportage beslaat 
het totale terrein van het cultureel erfgoed zoals dit begrip in dit wetsvoorstel is 
gedefinieerd. 
 
Het wetsvoorstel beoogt geen wijziging te brengen in het aanwijzingsbeleid voor 
monumenten. De leden van de CDA-fractie vragen of dat ook betekent dat gebouwen die 
momenteel een monumentale status hebben op basis van het huidige beleid, deze niet 
zullen kwijtraken. 
Monumenten die op dit moment een beschermd monument zijn in de zin van de Mw 1988 
behouden hun beschermde status van rijksmonument onder de Erfgoedwet. Net als onder 
de huidige wetgeving kan een rijksmonument alleen zijn status verliezen als in een 
concreet geval blijkt dat er onvoldoende monumentale waarden resteren om handhaving 
als rijksmonument te rechtvaardigen. In een dergelijk geval wordt een individuele 
afvoeringsprocedure gestart. 
 
Het aantal adviseurs bij de aanwijzingsprocedure wordt teruggebracht door de Raad voor 
Cultuur niet meer over elke individuele aanwijzing te laten adviseren. De leden van de 
CDA-fractie vragen of een dergelijk advies wel mogelijk blijft, indien er onenigheid is over 
het advies van de RCE. Deze leden vragen daarnaast of advies van de Raad voor Cultuur 
 W10153.NAV
