Artikel 5.7 Eigendom van archeologische vondsten 
De leden van de SGP-fractie vragen aan welke provincies of gemeenten archeologische 
vondsten toevallen die in het IJsselmeer worden aangetroffen.  
Het wettelijke uitgangspunt is dat vondsten die bij opgravingen worden aangetroffen 
eigendom zijn en worden opgeslagen in het depot van de provincie waarin ze zijn 
aangetroffen, of eigendom zijn en worden opgeslagen in een gemeentelijk depot indien 
de gemeente waar de vondst is gedaan beschikt over een door de provincie aangewezen 
archeologisch depot. Aan wie vondsten toevallen die in het IJsselmeer worden 
aangetroffen is dus afhankelijk van waar in het IJsselmeer ze worden aangetroffen. 
Tenslotte kan de Minister van OCW bepalen dat vondsten die worden aangetroffen bij een 
opgraving en die verband houden met scheepvaart, worden opgeslagen in een door de 
Minister in dit verband aangewezen depot. 
 
  
De Minister van Onderwijs, 
Cultuur en Wetenschap, 
 
 
 
 
 
dr. Jet Bussemaker 
 W10153.NAV
