het bijzonder geldt de vraag wanneer gemeenten bezuinigen op toezicht en handhaving 
op het terrein van monumentenzorg. Zijn er wel voldoende middelen om lagere 
overheden en eigenaren op hun gedrag aan te spreken? Welke instrumenten zijn er om 
gemeenten op hun verantwoordelijkheden te wijzen? In hoeverre hebben provincies hun 
interbestuurlijke toezicht rol al opgepakt, zo vragen deze leden.  
Handhaving en toezicht op rijksmonumenten worden niet geregeld in de Erfgoedwet, 
maar in de Omgevingswet. Gemeenten zijn, als vergunningverlenend gezag, ook nu al op 
grond van de Mw 1988 en de Wabo, verantwoordelijk voor handhaving en toezicht op 
monumenten. Tot aan de inwerkingtreding van de Omgevingswet zal er overigens een 
overgangsregime gelden voor het deel van de Mw 1988 dat opgaat in de Omgevingswet.  
Het interbestuurlijk toezicht op gemeenten berust thans bij de provincies. Erfgoedwet en 
Omgevingswet brengen daarin geen verandering. Provincies kunnen een gemeente ter 
verantwoording roepen als deze haar monumententaken niet naar behoren uitvoert en zo 
nodig gebruik maken van het ter beschikking staande generieke 
toezichtsinstrumentarium. Zo kunnen provincies bij taakverwaarlozing door een 
gemeente een besluit tot indeplaatsstelling nemen, of de Kroon vragen een besluit van 
een gemeente te schorsen of te vernietigen. Ook de Minister van OCW kan als ultimum 
remedium gebruik maken van bedoeld toezichtsinstrumentarium om bij andere 
bestuurslagen te interveniëren.  
Daarnaast houdt de gemeenteraad horizontaal toezicht op de uitvoering door het college 
van burgemeester en wethouders en kan deze het college ter verantwoording roepen. 
Burgers en belangenorganisaties kunnen op hun beurt een signaal afgeven bij de 
gemeente, provincie of Rijk, en verzoeken om handhavend op te treden.  
Naar aanleiding van de vraag van de leden van de ChristenUnie-fractie over 
bezuinigingen kan worden gemeld dat op 19 december 2014 het wetsvoorstel verbetering 
vergunningverlening, toezicht en handhaving (wetsvoorstel tot wijziging van de Wet 
algemene bepalingen omgevingsrecht, Kamerstukken II, 2013/14, 33872, nr. 8) aan uw 
Kamer is aangeboden. Overheden dragen, volgens het gewijzigd wetsvoorstel, zorg voor 
een goede kwaliteit van de uitvoering, waaronder toezicht en handhaving. Voor een 
verdere toelichting hierop wordt verwezen naar genoemd wetsvoorstel en naar de Nota 
naar aanleiding van het Verslag bij de Omgevingswet (Kamerstukken II, 2014/15, 33962, 
nr. 12, blz. 230 en verder). 
Op de vraag in hoeverre de provincies hun interbestuurlijke toezicht rol al hebben 
opgepakt, wordt gemeld dat alle provincies deze taak inmiddels hebben opgepakt. Dit 
gebeurt op verschillende manieren, zowel in aandacht als in aanpak. Zo beschikt een 
aantal provincies inmiddels over een provinciale verordening of hebben met gemeenten 
een bestuursovereenkomst gesloten, op grond waarvan bij gemeenten voor het 
interbestuurlijk toezicht informatie over gemeentelijke (monumenten)taken wordt 
opgevraagd. Ook zijn er provincies die zelf een toezichtkader hebben opgesteld, of die 
een eigen monitor hebben opgezet. In dit kader is verder van belang dat het Ministerie 
van Binnenlandse Zaken en Koninkrijksrelaties op dit moment een tussenmeting verricht 
naar de werking van het herziene interbestuurlijk toezicht. Naar verwachting wordt uw 
Kamer dit voorjaar geïnformeerd over de uitkomsten van deze tussenmeting 
(Kamerstukken II, 2014/15, 33 962, nr. 12, blz. 158 (Interbestuurlijk toezicht). Verder 
zal de Wet revitalisering generiek toezicht in 2017 worden geëvalueerd. 
 
 W10153.NAV 
74
