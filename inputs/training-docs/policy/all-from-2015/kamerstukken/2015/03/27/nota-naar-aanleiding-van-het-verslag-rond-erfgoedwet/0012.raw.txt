door de Raad? Kunnen ook belanghebbenden een voorstel tot aanwijzing doen bij de 
Minister van Onderwijs, Cultuur en Wetenschap? Zo nee, waarom is dit belanghebbenden 
niet toegestaan? Kunnen belanghebbenden een voorstel tot aanwijzing doen bij de RCE? 
Zo nee, waarom niet? 
De regering beoogt met dit wetsvoorstel geen wijziging te brengen in het huidige 
terughoudende aanwijzingsbeleid voor monumenten en archeologische monumenten. Al 
vanaf 2000 is er sprake van terughoudendheid wat betreft het op verzoek aanwijzen van 
beschermde monumenten en is de aandacht gericht op de afronding van de eerder 
ingezette grote inventarisatie- en selectieprojecten en op programmatisch aanwijzen. 
Daarnaast is de focus meer gelegd op gebiedsgerichte bescherming via de ruimtelijke 
ordening dan objectgerichte bescherming. 
 
In 2011 is de Mw 1988 verder vereenvoudigd, waarbij de mogelijkheid om een aanvraag 
voor aanwijzing als beschermd monument in te dienen, geheel is geschrapt. De 
aanwijzing van alle rijksmonumenten geschiedt sindsdien ambtshalve. De Rijksdienst 
voor het Cultureel Erfgoed (RCE) voert namens de Minister van OCW zijn beleid uit. 
Daarbij is de laatste jaren een aanwijzingspraktijk ontwikkeld die op basis van het 
voorliggende wetsvoorstel gecontinueerd kan worden. In de huidige praktijk geeft de 
Minister van OCW in een beleidsregel aan hoe hij met zijn bevoegdheid tot aanwijzen 
omgaat. Daarbij wordt uitgegaan van (beperkte) beschermingsprogramma’s en wordt 
tevens – gelet op de beleidsambitie – een nadere invulling gegeven van de 
aanwijzingscriteria. Op grond van betrokkenheid van het cultuurhistorische veld, de 
belanghebbenden en de desbetreffende gemeenten en de deskundigheid van de RCE is 
geborgd dat programma’s zorgvuldig tot stand komen.  
Ook de Raad voor cultuur wordt gevraagd te adviseren over het voorgenomen 
aanwijzingsbeleid en de uitwerking daarvan via aanwijzingsprogramma’s, zodat ook de 
onafhankelijke deskundigheid van de Raad op het juiste moment kan worden ingezet. 
Advisering door de Raad in individuele gevallen in het kader van de daaropvolgende 
formele aanwijzing heeft ten opzichte daarvan geen meerwaarde. De RCE beschikt 
daarnaast over voldoende kennis en expertise op het gebied van de monumentenzorg om 
aanwijzingen zorgvuldig voor te bereiden. 
 
Momenteel lopen er drie aanwijzingsprogramma's met de volgende thema's: 
• de wederopbouwperiode; 
• de Nieuwe Hollandse Waterlinie; 
• archeologische monumenten. 
 
Ondanks dat het voor belanghebbenden niet mogelijk is om een aanvraag tot aanwijzing 
in te dienen, kan een ieder een suggestie doen voor aanwijzing bij de Minister van OCW. 
Een dergelijke suggestie wordt serieus bekeken en leidt in een beperkt aantal gevallen tot 
een aanwijzingsprocedure. 
 
1.5 Caribisch Nederland 
De leden van de CDA-fractie vragen een nadere toelichting waarom het wetsvoorstel niet 
van toepassing zal zijn in Caribisch Nederland. Deze leden constateren immers dat er 
meer wettelijke regimes zijn geïntegreerd in dit wetsvoorstel, zonder dat het doel en de 
 W10153.NAV
