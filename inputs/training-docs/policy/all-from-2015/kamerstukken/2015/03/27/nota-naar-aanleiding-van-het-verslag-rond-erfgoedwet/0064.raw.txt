Bovendien bleek de regeling weinig doelmatig. Voor de groep kleine verstoorders is de 
achtervangpositie van het Rijk nauwelijks aangewend. Het grootste gedeelte van het geld 
is gemeenten ten goede gekomen omdat zij zelf verstoorders waren. 
Voor het compenseren van de groep kleine verstoorders – vaak particulieren – heeft de 
gemeente voldoende keuzevrijheid om te besluiten bepaalde groepen te ontzien of 
financieel te compenseren. Gemeenten beschikken over de beleidsruimte om in hun 
archeologiebeleid te bepalen hoe ze met de te verwachte of bewezen archeologische 
waarden om willen gaan. Op de website van de RCE staan voorbeelden van gemeentelijke 
compensatiemaatregelen voor kleine verstoringen (Zie hiervoor ook Kamerstukken II 
2012/13, 32156, nr. 46). 
 
De regering schaft artikel 49 van de Mw 1988 af, waarmee geregeld werd dat in 
bijzondere gevallen een opgraving toegewezen kan worden aan een universiteit die 
daarom verzoekt. Achtergrond van dit artikel is dat mogelijk universiteiten als gevolg van 
het ontstaan van een door commerciële partijen gedomineerde sector geen mogelijkheid 
meer zouden hebben om bepaalde onderzoeken toe te passen. De leden vragen of het 
schrappen van dit artikel de administratieve lastendruk daadwerkelijk verlicht, aangezien 
het hier alleen om een stok achter de deur gaat. Verwacht de regering dat de huidige 
praktijk, waarin doorgaans sprake is van samenwerking tussen commerciële partijen en 
universiteiten, zal blijven bestaan als er van een vergunningenstelsel overgegaan wordt 
op een stelsel van certificering? 
Van de mogelijkheid tot het verkrijgen van een preferente positie is tot nu toe slechts 
eenmaal gebruik gemaakt. In het kader van de internetconsultatie hebben de betrokken 
universiteiten ook aangegeven geen bezwaar te zien in het schrappen van deze bepaling, 
omdat ook in de huidige praktijk doorgaans door samenwerking met commerciële partijen 
invulling gegeven kan worden aan specifieke onderzoekswensen van universiteiten. Er is 
geen reden om aan te nemen dat deze situatie anders wordt bij overgang naar een stelsel 
van certificering. 
 
5.3 Introductie van certificering 
De leden van de CDA-fractie lezen dat het huidige kwaliteitssysteem niet heeft geleid tot 
kwaliteitsborging via vrijwillige certificering, en dat hiermee het toezicht op de kwaliteit in 
de archeologie niet effectief heeft kunnen zijn. De leden vragen of dit betekent dat de 
regering van mening is dat de daadwerkelijke kwaliteit momenteel ondermaats is. 
Verwacht de regering een kwaliteitsverbetering door middel van wettelijke verankering 
van certificering? 
Er zijn geen aanwijzingen dat de inhoudelijke kwaliteit van archeologisch onderzoek 
structureel ondermaats is. In het laatste jaarverslag van de Erfgoedinspectie staat dat de 
bevindingen ten aanzien van de geïnspecteerde opgravingen over het algemeen tot 
tevredenheid stemmen (Kamerstukken II 2013/14, 32 615, nr. 19). Wel kan de borging 
van de kwaliteit verbeterd worden. Door het bezit van een certificaat verplicht te stellen 
voor het verrichten van opgravingen, wordt expliciet een beroep gedaan op de 
archeologiesector om een systeem voor certificering in het leven te roepen. Daarmee 
wordt optimaal gebruik gemaakt van de deskundigheid van de sector om de 
kwaliteitsbepalingen af te stemmen op de actuele ontwikkelingen en inzichten in de 
archeologie. De sector maakt dan de norm voor het verrichten van opgravingen. Het 
 W10153.NAV
