vereenvoudiging en harmonisatie uitgangspunten terwijl waar nodig een sectorspecifieke 
benadering wordt gevolgd. 
 
De leden van de ChristenUnie-fractie merken op dat de Erfgoedwet niet van toepassing is 
op de overzeese bijzondere gemeenten Bonaire, Sint Eustatius en Saba, waarom is dit 
niet het geval, zo vragen zij. 
Bij de recente transitie van Bonaire, Sint Eustatius en Saba van de Nederlandse Antillen 
naar openbare lichamen binnen Nederland op 10 oktober 2010 is een aantal keuzen 
gemaakt. De bestaande wetgeving van Caribisch Nederland op het gebied van 
monumentenzorg voldoet aan de internationale normen, zoals het Europese Verdrag van 
Granada voor het behoud van het architectonisch erfgoed in Europa en het verdrag van 
Valletta voor de bescherming van het archeologisch erfgoed. Op deze verdragen is ook de 
wetgeving in het Europese deel van Nederland gebaseerd.  
Het voorstel van de Erfgoedwet hangt nauw samen met andere nieuwe wetgeving, zoals 
de Omgevingswet. Deze wet zal alleen voor Europees Nederland gelden. Dit is onder 
meer besloten omdat de problematiek in Europees Nederland verschilt van die in 
Caribisch Nederland. De Minister van Infrastructuur & Milieu (Minister van I&M) heeft uw 
Kamer ge√Ønformeerd dat het onverkort toepassen van het omgevingsrecht voor Caribisch 
Nederland niet binnen afzienbare tijd mogelijk zal zijn (Kamerstukken II 2014/15, 33 
962, nr. 12). Aangezien het voorstel van de Erfgoedwet voor het onroerend erfgoed 
samenhangt met de Omgevingswet, is een uitbreiding naar Caribisch Nederland niet 
opportuun. Caribisch Nederland behoudt daarom eigen regels voor de bescherming van 
monumenten en archeologie. 
Voor de overige terreinen van cultureel erfgoed die opgenomen zijn in dit wetsvoorstel, is 
op dit moment geen regelgeving in Caribisch Nederland van toepassing. Vanwege het 
beleid van legislatieve terughoudendheid worden de overige bepalingen ook niet van 
toepassing verklaard in Caribisch Nederland. 
 
Tevens willen de leden van de ChristenUnie-fractie weten waarom waterschappen en 
andere publiekrechtelijke personen, zoals universiteiten, buiten de wet zijn gehouden. 
Het wetsvoorstel sluit waterschappen en andere publiekrechtelijke rechtspersonen niet 
uit. Zo kunnen bijvoorbeeld monumenten die bij deze organisaties in bezit zijn, 
aangewezen worden als beschermd erfgoed. Verder gelden de regels rond het beheer van 
de rijkscollectie, het verrichten van opgravingen en de in- en uitvoer van cultuurgoederen 
evenzeer. Alleen de procedure rond vervreemding van cultuurgoederen door overheden is 
beperkt tot het Rijk, provincies en gemeenten. De afgelopen jaren waren er vooral enkele 
gevallen van (dreigende) verkoop van cultuurgoederen en verzamelingen in gemeentelijk 
bezit. De regering meent dat de reikwijdte van het voorschrift zich enkel hoeft te 
beperken tot de openbare lichamen met een algemene bestuurstaak, waarbinnen door 
het bestuur mede verantwoordelijkheid wordt genomen voor het behoud van cultureel 
erfgoed. De adviesverplichting is daarmee ook opgelegd aan helder omschreven 
adressanten.  
 
Ook universiteiten en waterschappen bezitten waardevol cultuurbezit. Dit bezit is vrij 
specifiek en vooral gerelateerd aan de historie en functie van de organisatie zelf. 
Vervreemding van dit bezit is dan ook nauwelijks aan de orde. De regering acht het 
 W10153.NAV
