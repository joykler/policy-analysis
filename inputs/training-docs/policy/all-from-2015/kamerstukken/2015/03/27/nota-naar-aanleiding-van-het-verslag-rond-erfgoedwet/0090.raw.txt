verdragsstaat niet in staat is binnen de termijn van inbewaringneming beslag te doen 
leggen op het cultuurgoed. 
De inbewaringneming van ten hoogste twee maal twaalf weken door de Minister van OCW 
is een ‘service’ aan verdragspartijen bij het UNESCO-verdrag 1970. Ook na deze termijn 
kan een verdragsstaat of een rechthebbende conservatoir beslag leggen en een vordering 
tot teruggave instellen tegen de houder of bezitter. De inbewaringneming heeft dus 
vooral als functie dat een verdragsstaat of rechthebbende eenvoudiger beslag kan 
leggen. Voor het antwoord verwijst de regering verder naar de beantwoording van een 
vergelijkbare vraag van de leden van de D66-fractie in hoofdstuk 6 van deze nota. 
 
De regering schrijft dat de uitvoerbaarheid en handhaafbaarheid opnieuw in beeld worden 
gebracht bij de uitwerking in lagere regelgeving. De leden van de CDA-fractie vragen of 
deze informatie te zijner tijd met de Kamer gedeeld wordt. 
Voor de beantwoording van deze vraag verwijst de regering naar de beantwoording van 
een vraag van deze leden over de administratieve lasten in hoofdstuk 10 van deze nota. 
 
II ARTIKELSGEWIJS 
 
Artikel 3.1. Aanwijzing als rijksmonument 
De leden van de CDA-fractie verwijzen naar het eerste lid van artikel 2 van de Mw 1988, 
over het gebruik van het monument. Dit keert niet terug in dit wetsvoorstel, zo schrijft de 
regering. De leden vragen de regering in te gaan op de kritiek van de Federatie 
Instandhouding Monumenten, waarin ze aangeven dat naar algemene opvatting het 
behoud van een monument het beste gediend is met het oorspronkelijke gebruik van dat 
monument. 
De regering wijst er in dit verband op dat de vergunningverlening voor rijksmonumenten 
geheel overgaat naar de Omgevingswet. Het gebruik van een rijksmonument zal ook op 
grond van de Omgevingswet worden betrokken in de belangenafweging.  
 
Bij de aanwijzing van rijksmonumenten onder de Erfgoedwet wordt het gebruik eveneens 
meegewogen. Omdat dit een vast onderdeel uitmaakt van een bredere 
belangenafweging, acht de regering expliciete vermelding in de Erfgoedwet in relatie tot 
de aanwijzing als rijksmonument niet nodig.  
 
Voor zover het gebruik ziet op de belangen van de aanvrager van een vergunning, wordt 
het uit dien hoofde bij de belangenafweging betrokken. Ook vanuit het monument 
geredeneerd, worden de mogelijkheden van (her)gebruik van een monument standaard 
bij de belangenafweging betrokken. De Federatie Instandhouding Monumenten kijkt bij 
het uitgangspunt dat het behoud van een monument het beste is gediend met het 
oorspronkelijke gebruik van dat monument, vooral naar het object zelf. De regering 
onderschrijft in principe het uitgangspunt dat het oorspronkelijke gebruik in de meeste 
gevallen het beste is voor een monument. Bij ontwikkelingen zoals herbestemming van 
leegkomende gebouwen en gebouwen in krimpgebieden, zoals fabrieken, kloosters, 
kerken, scholen, stations en boerderijen, is een ander gebruik echter vaak het enige 
middel voor behoud. Sommige gebouwen zijn onmogelijk te transformeren zonder 
ingrepen en bovendien is het, zeker bij categorieën gebouwen zoals fabrieken, goed 
 W10153.NAV
