in de Regeling materieel beheer museale voorwerpen 2013 (Rmmv 2013), in 
beheersovereenkomsten en/of in individuele subsidiebeschikkingen. Met het wetsvoorstel 
worden op het terrein van het beheer van de rijkscollectie voor een ieder die rijkscollectie 
beheert dezelfde generieke regels gesteld. Dit zorgt voor duidelijkheid. Met dit 
wetsvoorstel is bovendien toezicht rechtstreeks mogelijk bij een ieder die rijkscollectie 
beheert. Op grond van het systeem van de Comptabiliteitswet 2001 kan alleen toezicht 
gehouden worden op andere ministers en colleges van staat, maar niet rechtstreeks op 
instellingen die voor die ministers of colleges daadwerkelijk de cultuurgoederen beheren. 
Bij de musea waar de Minister van OCW verantwoordelijk voor is, ligt het toezicht op dit 
moment complex vanwege de combinatie van beheersovereenkomsten en 
subsidierelaties. Door rechtstreeks de normen op te leggen aan degene die 
cultuurgoederen beheert, wordt ook de situatie rond handhaving en toezicht eenduidiger. 
Musea in het OCW-bestel worden belast met een wettelijke taak. De kosten die de 
instellingen maken voor het zorgdragen voor het beheer van de collectie zullen niet 
langer een integraal onderdeel vormen van de vierjarige subsidiecyclus van de culturele 
basisinfrastructuur (BIS) op basis van de Wet op het specifiek cultuurbeleid (Wsc), maar 
worden op grond van dit wetsvoorstel structureel gesubsidieerd. Dit draagt bij aan minder 
bureaucratie en lasten doordat niet meer elke vier jaar een aanvraag en beoordeling 
hiervan hoeft plaats te vinden. 
 
Voor de monumentenzorg geldt dat de regering omvangrijke verbeteringen heeft gedaan 
bij de Modernisering van de Monumentenzorg (MOMO), waarbij het verminderen van de 
administratieve lastendruk een van de resultaten was. Daarom ziet het wetsvoorstel nu 
nog op beperkte aanpassingen. Zo wordt de aanwijzingsprocedure in de Monumentenwet 
1988 (Mw 1988) vervangen door een eenvoudigere uniforme openbare 
voorbereidingsprocedure. Dat betekent dat de beslistermijn van 10 naar 6 maanden gaat. 
Hierbij vervalt de rol van de Raad voor cultuur. De Raad adviseert al over het 
voorgenomen aanwijzingsbeleid en de uitwerking daarvan via aanwijzingsprogramma’s. 
De advisering door de Raad in individuele gevallen in het kader van de daaropvolgende 
formele aanwijzing heeft ten opzichte daarvan geen meerwaarde.  
 
Op het terrein van de archeologie geldt dat een aantal bepalingen uit de Mw 1988 niet 
terugkomt in dit wetsvoorstel. Dit betreft bepalingen waarvan is gebleken dat deze in de 
praktijk niet worden gebruikt of waarvan al eerder is meegedeeld dat deze worden 
geschrapt. Dit betreft het schrappen van de excessieve kostenregeling, het stellen van 
nadere eisen aan rapporten bij archeologisch onderzoek, het specifieke instrument 
aanwijzing van attentiegebieden en het toewijzen van een opgraving aan een universiteit. 
 
In algemene zin is het toezicht geüniformeerd. Dit biedt voor alle betrokkenen meer 
duidelijkheid. Voor een volledig overzicht van de regels die worden ingetrokken, verwijst 
de regering naar de transponeringstabellen aan het slot van de memorie van toelichting. 
 
De leden van de CDA-fractie merken op dat de regering onder andere verwijst naar het 
advies van de Raad voor Cultuur om één Erfgoedwet te creëren. De Raad voor Cultuur 
adviseert in het betreffende rapport om “de bestaande wettelijke regelingen met 
betrekking tot archieven, monumenten en behoud cultuurbezit uit te breiden met musea 
 W10153.NAV 
6
