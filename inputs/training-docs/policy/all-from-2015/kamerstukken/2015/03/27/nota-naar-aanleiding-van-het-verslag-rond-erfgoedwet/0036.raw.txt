bewindspersonen groot genoeg is of dat deze versterkt kan worden. Kan dit leiden tot 
meer aanwijzingen van te beschermen cultuurlandschappen, zo vragen zij. 
Wat betreft de bescherming van cultuurlandschap geldt in algemene zin dat het 
landschapsbeleid sinds 2012 is overgedragen naar de provincies. Voorts is vanuit de 
eerder genoemde beleidsbrief Modernisering Monumentenzorg de inzet geweest 
cultuurhistorische waarden te borgen via het integrale spoor van de ruimtelijke ordening, 
in plaats van met behulp van sectoraal instrumentarium. Dit betekent dat gemeenten bij 
het opstellen van bestemmingsplannen rekening moeten houden met de in het gebied 
aanwezige cultuurhistorische waarden, waaronder ook het (historisch) cultuurlandschap. 
Een ander instrument om cultuurlandschap te beschermen is gelegen in de aanwijzing tot 
beschermd stads- of dorpsgezicht op grond van de Mw 1988. De bescherming van 
onderdelen van het cultuurlandschap geschiedt voorts via de aanwijzing tot ‘groen’ 
rijksmonument (van historische buitenplaatsen en landgoederen tot parken en 
begraafplaatsen). Daarnaast kunnen gemeenten, op grond van hun eigen verordenende 
bevoegdheden, zelf ook gemeentelijke monumenten of beschermde gezichten aanwijzen, 
en de provincies provinciale monumenten. Verder kent Nederland ook enkele 
Werelderfgoederen waarbij landschap kern of onderdeel van de aanwijzing vormt. Ten 
slotte zijn op basis van de eerder genoemde Structuurvisie Infrastructuur en Ruimte en 
de Visie Erfgoed en Ruimte dertig zogeheten ‘Wederopbouwgebieden’ benoemd, waarover 
met de betrokken gemeenten bestuurlijke afspraken gemaakt zijn om de kwaliteiten 
ervan te borgen. 
Met de komst van de Erfgoedwet en de Omgevingswet verandert dit instrumentarium 
niet. Een precies of gedetailleerd overzicht van al het beschermde cultuurlandschap in 
Nederland valt niet te geven, mede ook omdat de afbakening van wat landschappelijk of 
aangelegd, gebouwd of archeologisch erfgoed is, in de praktijk soms diffuus is. Een 
gegeven is wel dat er momenteel circa 465 van rijkswege aangewezen beschermde 
stads- en dorpsgezichten zijn, plus naar schatting circa 550 beschermde historische 
buitenplaatsen met park. Daarbij komen dan nog de eerdergenoemde 30 
Wederopbouwgebieden. 
De regering is van mening dat er bij het Rijk voldoende kennis over de bescherming van 
het cultuurlandschap voorhanden is, onder andere bij de RCE. In dit verband wordt ook 
verwezen naar de website www.landschapinnederland.nl. In lijn met de uitgangspunten 
van de beleidsbrief Modernisering Monumentenzorg ziet de regering thans geen 
aanleiding van rijkswege nieuwe cultuurlandschappen te beschermen. 
 
Welke consequenties zijn er voor een betreffende gemeente wanneer een instructie tot 
bescherming van een stads- of dorpsgezicht niet afdoende wordt opgevolgd, vragen de 
leden van de SP-fractie. Zij vragen op welke wijze de handhaving van de naleving van de 
instructies vorm wordt gegeven. Deze leden vragen verder of ook individuele 
monumenten, in het geval van een karakteristiek monument, onder de bescherming 
stads- of dorpsgezicht kunnen komen te vallen. 
Er is vooralsnog geen reden om ervanuit te gaan dat een gemeente een instructie niet 
zou opvolgen. Als een gemeente dat niet zou doen, ook niet na herhaald overleg, is er in 
het kader van het Interbestuurlijk toezicht het generiek instrumentarium zoals dat 
gehanteerd kan worden door de Provincie in geval van taakverwaarlozing door 
 W10153.NAV 
36
