verantwoordelijkheid voor de bescherming van het cultureel erfgoed zo veel mogelijk 
gelegd bij het erfgoedveld zelf: musea, collectiebeheerders, archeologen, eigenaren en 
overheden. Daarmee spreekt de regering het vertrouwen uit dat de sector voldoende 
kennis, deskundigheid en betrokkenheid heeft om de zorg voor ons cultureel erfgoed in 
de praktijk waar te maken. De regering neemt voor ons cultureel erfgoed haar 
verantwoordelijkheid met als uitgangspunt een goede balans tussen de omvang van de 
verplichtingen en de verwachte effecten zonder voorbij te gaan aan de professionaliteit 
van de sector en de overheden. 
 
De regering heeft, ondanks de samenhang in de vragen van verschillende fracties, er 
vanwege de inzichtelijkheid voor gekozen om de vragen zoveel mogelijk separaat te 
beantwoorden in de volgorde van de indeling van het verslag. 
 
De leden van de D66-fractie lezen dat in de Erfgoedwet de beschermingsniveaus zoals die 
in de huidige regelingen en wetten gelden, tenminste zullen worden gehandhaafd. Kan de 
regering uiteenzetten op welke punten er in het voorstel meer bescherming wordt 
ingesteld, zo vragen de leden. 
De regering voorziet in een betere bescherming van collecties (roerende cultuurgoederen 
of verzamelingen) door een aantal maatregelen in te voeren. Zo bevat het wetsvoorstel 
een waarborg voor een zorgvuldige besluitvorming over het vervreemden van een 
cultuurgoed of verzameling door het Rijk, een provincie of gemeente. Deze waarborg 
wordt gevormd door het verplicht inwinnen van een deskundigenadvies bij vervreemding 
van belangrijk cultuurbezit. 
  
Daarnaast stelt de regering een structurele financiering in voor het beheer en behoud van 
collecties door de musea in het OCW-bestel, waardoor het beheer en behoud van 
collecties niet langer afhankelijk is van de vierjaarlijkse besluitvorming over 
cultuursubsidies. Bovendien heeft de Minister van Onderwijs, Cultuur en Wetenschap 
(Minister van OCW) in het uiterste geval de plicht om ontheemde of verweesde collecties 
voor de rijkscollectie te aanvaarden. En tot slot komt er een uitbreiding van de 
mogelijkheden om beschermde cultuurgoederen voor Nederland te behouden. 
 
Verder wordt voor de (archeologische) monumenten de bescherming verbeterd. Voor het 
maritieme erfgoed constateert de regering problemen bij handhaving van het 
opgravingsverbod op zee. Verwijdering van het erfgoed onder water kan immers 
gebeuren zonder merkbare verstoring van de bodem. Het is voorts moeilijk om vast te 
stellen of een bepaald object dat wordt gevonden op de bodem behoort bij een wrak. De 
definities zijn in afstemming met het Openbaar Ministerie zodanig aangepast dat duidelijk 
is dat het verwijderen van een object dat Ã³p de bodem ligt ook onder het 
opgravingsverbod valt, en dat dit verbod niet alleen geldt wanneer iets in de bodem 
wordt gevonden. De invoering van een stelsel van wettelijk geregelde certificering voor 
het verrichten van opgravingen beoogt tot slot de kwaliteit van de opgravingen te 
verbeteren. 
 
De leden van de ChristenUnie-fractie vragen de regering te verduidelijken wat haar visie 
op erfgoed is als geheel? Wil de regering haar visie verduidelijken op de integrale 
 W10153.NAV
