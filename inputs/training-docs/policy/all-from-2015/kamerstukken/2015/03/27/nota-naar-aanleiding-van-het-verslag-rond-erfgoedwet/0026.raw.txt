die duiding van de monumentale waarden kunnen ondersteunen – het beste op een 
dynamischere en flexibelere wijze worden ontsloten. Ook derden, zoals gemeenten en 
deskundige auteurs, ontwikkelen inzichten over de monumentale waarde van 
rijksmonumenten. De eigenaar kan ook nu al informatie delen over zijn rijksmonument 
via mijnmonument.nl.  
 
De regering meent dat er wat betreft het ontsluiten van kennis over (monumentale 
waarde van) rijksmonumenten behoefte is aan dejuridisering en dat de praktijk gebaat is 
bij het verbinden van zoveel mogelijk bronnen, waarvoor het rijksmonumentenregister 
niet het aangewezen instrument is. De RCE werkt, zoals ook is aangegeven in de 
memorie van toelichting, aan uitwerking van de digitale ontsluiting van deze 
kennisgegevens. In dit verband zal ook aansluiting worden gezocht bij de zogenoemde 
‘Laan van de leefomgeving’ onder de Omgevingswet, die burgers en bedrijven moet 
helpen bij het digitaal vergaren van de voor een vergunningaanvraag benodigde 
informatie. In vergunningprocedures wordt de expertise van de RCE over de 
monumentale waarden overigens al aangewend voor de advisering bij ingrijpende 
wijzigingen. 
 
Als het gaat om het naoorlogs erfgoed constateren de leden van de PvdA-fractie dat er 
een beperkte top van markante bouwwerken in een aanwijzingsprogramma is opgenomen 
met de hoop en verwachting dat dit leidt tot aanvullend beleid en aanwijzingen door 
gemeenten. In hoeverre houdt de regering zicht op de ontwikkelingen daarin en ziet zij 
noodzaak om waar gemeenten deze taak niet oppakken alsnog selectief meer 
wederopbouwmonumenten als rijksmonument aan te wijzen, zo informeren zij. 
De leden van de CDA-fractie constateren dat in de afgelopen jaren werk is gemaakt van 
het vastleggen van rijksmonumenten uit de periode van 1945 tot 1965. De regering 
schrijft hierover dat men een terughoudend beleid hierop voert. De leden vragen of bij 
het aanwijzen van monumenten uit deze periode geredeneerd wordt vanuit kwaliteit of 
vanuit kwantiteit. Wordt er vooraf een vast maximum aantal vastgesteld, waardoor 
gebouwen die op basis van kwalitatieve overwegingen in aanmerking zouden moeten 
komen, toch afgevallen zijn? Klopt het, zo vragen deze leden, dat de bedoeling is dat het 
Rijk alleen een toplijst vaststelt, waarna verwacht wordt dat gemeenten het goede 
voorbeeld volgen en meer gebouwen als (gemeentelijk) monument aanwijzen. Zo ja, is 
de regering dan bereid om te evalueren of dit werkt en daarbij onderscheid te maken 
tussen grote en kleine gemeenten? Is de regering daarnaast bereid om met een 
ambitieuzer aanwijzingsprogramma voor Rijksmonumenten uit deze periode te komen, 
door bijvoorbeeld vijf tot tien naoorlogse panden per jaar, per categorie aan te wijzen? 
De ervaringen met het aanwijzen van 100 topstukken uit de wederopbouwperiode met 
behulp van een aanwijzingsprogramma zijn positief. Het aanwijzingsprogramma is in 
interactie met het erfgoedveld vorm gegeven. Daarnaast maakt de wederopbouwperiode 
deel uit van de Visie Erfgoed en Ruimte, Kiezen voor karakter. Zoals aangekondigd bij de 
Modernisering van de Monumentenzorg heeft de regering haar betrokkenheid bij dertig 
geselecteerde wederopbouwgebieden via de lijn van de Visie Erfgoed en Ruimte 
geïntensiveerd. Beide acties beogen het draagvlak voor deze categorie erfgoed te 
vergroten. Uit de samenwerking in het kader van de VER en op grond van de ervaringen 
en contacten die de RCE heeft met gemeenten en organisaties als de Federatie Grote 
 W10153.NAV 
26
