wetsvoorstel verder zijn toegelicht (Kamerstukken II, 2014/15, 34 109, nr. 3, blz. 65) en 
waarop nader is ingegaan bij antwoorden in paragraaf 2.1.1 van deze nota. 
 
Het Wereldmuseum valt onder de verantwoordelijkheid van de gemeente Rotterdam. De 
collectie is grotendeels haar eigendom. De afstoting van objecten en collecties is nu enkel 
geregeld op basis van zelfregulering. Musea hebben zich verplicht om een leidraad te 
hanteren bij het afstoten van objecten. Deze leidraad werkt in veel gevallen goed, maar 
kan niet voorkomen dat objecten en collecties die van bijzondere cultuurhistorische of 
wetenschappelijke betekenis en onvervangbaar en onmisbaar voor het Nederlands 
cultuurbezit zijn op enig moment worden verkocht. Bij (dreigende) verkoop door een 
museum van een bekend collectiestuk of van een waardevolle collectie, is de algemene 
opvatting dat de parels van ons erfgoed voor iedereen beschikbaar moeten blijven. Een 
voorbeeld hiervan is de situatie destijds rond het MuseumGouda, waarvan de verkoop 
van ‘The Schoolboys’ onderdeel van een reddingsplan was voor het museum. Om 
collecties of objecten waarvan het redelijk vermoeden bestaat dat deze van bijzondere 
cultuurhistorische of wetenschappelijke betekenis en onvervangbaar en onmisbaar voor 
het Nederlands cultuurbezit zijn binnen het publieke domein te houden, heeft de regering 
in het wetsvoorstel voorzien dat, naast de huidige zelfregulering door de sector, de 
afstoting van objecten en collecties door overheden in de toekomst gebonden wordt aan 
een deskundigenadvies. De RCE is gevraagd het initiatief te nemen om in samenwerking 
met het museale veld een waarderingsmethodiek te operationaliseren op basis waarvan 
dergelijke adviezen kunnen worden opgesteld. 
 
De regering ervaart dat de gemeente Rotterdam feitelijk al in lijn met artikel 4.17 en 
verder van het wetsvoorstel handelt. Het plan van het Wereldmuseum om een deel van 
de collectie af te stoten is namelijk door het gemeentebestuur, na een negatief advies 
van de Rotterdamse Toetsingscommissie Ontzamelen, in de ijskast gezet. Mede gezien dit 
voorbeeld biedt een zorgvuldigheidsprocedure in dit wetsvoorstel naar de mening van de 
regering voldoende waarborg dat overheden met een deskundigenadvies tot een 
zorgvuldige afweging komen. 
 
3.2 Aanwijzing van monumenten en archeologische monumenten 
De leden van de PvdA-fractie constateren dat in de Erfgoedwet een wijziging van de 
beschrijving in het monumentenregister niet meer op verzoek van belanghebbenden kan 
plaatsvinden. Daarom vragen deze leden hoe eigenaren of andere belanghebbenden nog 
invloed kunnen hebben op een wijziging van het monumentenregister. 
In antwoord op deze vraag van de PvdA-fractie merkt de regering op dat wat betreft 
wijzigingen van het monumentenregister aansluiting wordt gezocht bij de huidige gang 
van zaken ten aanzien van de aanwijzing van rijksmonumenten. Eenieder kan straks ook 
voor wijzigingen van het register een suggestie of voorstel doen in plaats van een formele 
aanvraag. Hierdoor vereenvoudigt het doorvoeren van wijzigingen procedureel en kunnen 
deze bovendien sneller worden doorgevoerd. 
 
Daarnaast begrijpen de leden van de PvdA-fractie dat het monumentenregister nog 
slechts gebruikt zal worden voor de identificatie van monumenten, waarbij de 
beschrijving in het aanwijzingsbesluit plaatsvindt. Dat laat de vraag over hoe omgegaan 
 W10153.NAV
