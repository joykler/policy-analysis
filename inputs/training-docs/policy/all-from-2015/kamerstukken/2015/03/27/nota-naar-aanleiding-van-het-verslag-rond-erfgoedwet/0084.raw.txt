met de bijbehorende regelgeving vallen buiten het bestek van dit wetsvoorstel. Dat laat 
onverlet dat er overleg is met de sector over de belemmerende effecten van sectorale 
regelgeving voor het functioneren van het mobiel erfgoed. 
 
De leden van de CDA-fractie vragen wat de status is van het Nationaal Register Mobiel 
Erfgoed. Door wie wordt dit register beheerd en bijgehouden? Hoe compleet is dit 
register? Overweegt de regering dit register op te nemen in de Erfgoedbalans en de 
Erfgoedmonitor? De leden van deze fractie vragen of er een lijst van uniek mobiel erfgoed 
kan worden opgenomen. 
Het Nationaal Register Mobiel Erfgoed is ontwikkeld door de Stichting Mobiele Collectie 
Nederland en wordt van informatie voorzien vanuit de sectorale registers, ontwikkeld 
door of in opdracht van de koepelorganisaties: Federatie Oud-Nederlandse Vaartuigen 
(FONV), Historisch Railvervoer Nederland (HRN), Federatie Historische Automobiel- en 
Motorfietsclubs (FEHAC) en Nationale Federatie Historische Luchtvaart (NFHL). Het 
Nationaal Register Mobiel Erfgoed en de sectorale registers zijn opgezet dankzij bijdragen 
van het Ministerie van OCW, het Mondriaan Fonds en het Prins Bernhard Cultuurfonds. 
Het onderhoud en verdere ontwikkeling ervan gebeuren door de inzet van vele 
vrijwilligers, geco√∂rdineerd en begeleid door de genoemde koepelorganisaties. Het mobiel 
erfgoed is rijk, divers en omvangrijk. Sommige deelsectoren, zoals rail gebonden erfgoed, 
zijn vrijwel geheel in beeld. In andere deelsectoren, zoals water (schepen) en weg 
gebonden erfgoed, is nog veel werk te verrichten. Overigens wordt het mobiel erfgoed al 
meegenomen in de Erfgoedmonitor en de Erfgoedbalans. 
 
De leden van de CDA-fractie vragen ook een reactie van de regering op de suggestie om 
bij (dreigende) vervreemding van geregistreerd mobiel erfgoed dezelfde procedure als 
geschetst in paragraaf 4.2 op te nemen. Zij vragen of mobiel erfgoed dat met 
overheidssubsidies is aangekocht of gerestaureerd in ieder geval opgenomen kan worden 
als cultureel erfgoed. Deze leden verwijzen hier naar het voorbeeld van de monumentale 
stoomsleepboot in Maassluis, die na restauratie, betaald met subsidies, verkocht is aan 
een Turks museum.  
Voor het in het wetsvoorstel gehanteerde begrip cultureel erfgoed is het al dan niet 
ontvangen hebben van overheidssubsidie niet relevant. De procedure in paragraaf 4.2 is 
van toepassing voor zover het beschermde cultuurgoederen betreft, ongeacht of het gaat 
om al dan niet geregistreerd mobiel erfgoed. In het geval van de SS Rosalie was behoud 
ervan voor Nederland geen voorwaarde bij de subsidie van het Mondriaan Fonds, zoals de 
regering destijds in beantwoording op de schriftelijke vragen van het lid Monasch heeft 
3
gemeld. In algemene zin geldt overigens dat het de subsidieverstrekker vrij staat om 
nadere verplichtingen aan de verlening van subsidie te verbinden. 
 
De leden van de D66-fractie vragen op welke wijze wordt geborgd dat mobiel erfgoed ook 
voor toekomstige generaties behouden blijft en dat de topstukken niet naar het 
buitenland verdwijnen. Ook vragen deze leden of mobiel erfgoed kan worden aangewezen 
als (onderdeel van) een beschermd dorps- of stadsgezicht? Historische schepen die in de 
                                           
3
 Aanhangsel van handelingen II 2013-2014, Vragen gesteld door de leden der 
Kamer, met de daarop door de regering gegeven antwoorden, 1494. 
 W10153.NAV 
84
