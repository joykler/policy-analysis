De leden van de VVD-fractie stellen dat we moeten voorkomen dat mobiel erfgoed dat 
voor nationaal belang is, verdwijnt naar het buitenland. In hoeverre is in de wet geborgd 
dat schepen, vliegtuigen, auto’s, treinen en trams, die nationale betekenis kunnen 
hebben, ook behoren tot het Nederlandse erfgoed? Hoeveel ruimte en/of beperkingen 
geeft de wet om dit soort erfgoed ook mobiel te laten zijn? 
Het wetsvoorstel geeft zeker ruimte om de aard van het erfgoed te respecteren. Een 
voorbeeld is hoe wordt omgegaan met beschermde draaiorgels. Die kunnen regelmatig 
binnen Nederland verplaatst worden. In de praktijk hoeft niet elke verplaatsing gemeld te 
worden aan de inspecteur van de Erfgoedinspectie, zolang ze op dezelfde dag op de 
bekende plaats terugkeren. Dit kan dus eveneens voor vliegtuigen, auto’s en trams 
gelden. Een verplaatsing naar het buitenland moet wel altijd worden gemeld. Mobiel 
erfgoed kan dus mobiel blijven aangezien in de praktijk niet elke verplaatsing binnen 
Nederland hoeft te worden gemeld. 
 
De leden van de VVD-fractie merken op dat met betrekking tot erfgoedbehoud mevrouw 
Koolhoven aandacht besteedt aan een drietal mogelijkheden van erfgoedbeheer (trust, 
vruchtgebruik en de wettelijke verplichting tot behoud en instandhouding erfgoed). Zou 
de regering haar visie kunnen geven op dit artikel en de daar voorgestelde mogelijkheden 
tot erfgoedbehoud van (nieuwe) goederen? Kan de regering ook ingaan op de 
mogelijkheden voor erfgoedbeleid met betrekking tot het varend erfgoed, zo verzoeken 
zij. 
Het artikel beschrijft hoe een commerciële instelling de kosten voor het bergen van 
objecten van de Titanic en het beheren van de objecten op zich heeft genomen. De 
gemaakte kosten worden terugverdiend door middel van een reizende tentoonstelling, 
publicaties etc. Hoewel dit zeker een interessante constructie is, merkt de regering op dat 
de Titanic een exceptioneel scheepswrak is, met wereldwijd grote bekendheid. Dit 
verklaart dat er voor het omhoog halen en beheren van objecten uit het wrak 
commerciële belangstelling bestaat. In algemene zin hebben scheepswrakken in 
Nederlandse wateren deze icoonwaarde in mindere mate, ofschoon ze vanuit 
cultuurhistorisch en wetenschappelijk oogpunt zeker interessant zijn.  
 
Het Nederlandse archeologiebeleid is er op gericht om archeologische vindplaatsen, 
waaronder scheepswrakken, bij voorkeur ter plaatse te behouden. De gedachte 
hierachter is dat het bodemarchief eindig en kwetsbaar is en dat het als bron voor ons 
verleden beschermd moet worden. Alleen als er een directe aanleiding is, bijvoorbeeld de 
aanleg van een woonwijk of een windmolenpark, wordt overgegaan tot het opgraven van 
archeologische resten.  
In de Nederlandse wetgeving is er voor gekozen om de archeologische onderzoeks-
verplichting te koppelen aan de bestaande ruimtelijke ordeningssystematiek. De belangen 
van het behoud van de archeologische vindplaats en de belangen van de aanvrager 
worden daarbij tegen elkaar afgewogen, waarbij de voorkeur uitgaat naar behoud in situ. 
Dit is een andere benadering dan waarbij de keuze tot al dan niet opgraven wordt 
gemaakt op basis van de vraag of een opgraving economisch rendabel is. Voor de 
bekostiging van archeologisch onderzoek heeft Nederland, evenals de ons omringende 
landen, de uitgangspunten van het Europese verdrag van Valletta (Malta) 
geïmplementeerd. In dit verdrag is geregeld dat de initiatiefnemer van een verstoring de 
 W10153.NAV
