handelingen met betrekking tot onroerend cultureel erfgoed ook een mogelijkheid voor 
het indienen van bedenkingen met een daarbij behorende ‘bedenkingenperiode’ in de wet 
op te nemen. Het verbod om zonder toestemming van de Minister van OCW een 
beschermd cultuurgoed buiten Nederland te brengen en de mogelijkheid om hier 
bedenkingen tegen aan te voeren zijn nodig om cultuurgoederen effectief te kunnen 
beschermen. Voor onroerend cultureel erfgoed, zoals monumenten, bestaat geen 
noodzaak tot een dergelijke regeling.  
Het in Engeland bestaande “right to bid” is een recht voor de gemeenschap (particulieren 
of private instellingen) om vastgoed (zoals het lokale zwembad, of de school) aan te 
wijzen als waardevol voor de gemeenschap, en daarmee de mogelijkheid te creëren als 
eerste een bod uit te brengen. Met dit recht ontstaat de mogelijkheid om gebouwen of 
voorzieningen voor de lokale gemeenschap te behouden en mogelijk op een andere 
manier te gaan exploiteren. Het ‘right to bid’ komt voort uit ‘The Localism Act 2011’. De 
regering ziet geen aanleiding voor het opnemen van een dergelijke mogelijkheid in de 
wet voor onroerend cultureel erfgoed omdat gemeenten al verschillende mogelijkheden 
hebben om erfgoed dat voor de lokale gemeenschap van belang is te beschermen en in 
stand te houden. Dit kan bijvoorbeeld door aanwijzing als gemeentelijk monument of 
door middel van beschermende bepalingen in het bestemmingsplan. Ook kan in het 
bestemmingsplan een bestemming worden gegeven aan een gebied. Gelet op de 
genoemde beschermingsmogelijkheden is er naar het oordeel van de Regering geen 
aanleiding om daarnaast nog beperkingen rond de verkoop op te leggen. 
 
4.2 Cultuurgoederen in bezit van overheden 
De regering benoemt zelf het grote belang van particuliere geldschieters bij de 
verwerving van nieuwe aanwinsten in de collecties van musea. Daarom is het belangrijk 
dat mensen die helpen bij de aankoop van kunst er op kunnen rekenen dat de gekochte 
kunst door het museum goed beheerd wordt en voor de toekomst onderdeel van de 
collectie uit blijft maken, vinden ook de leden van de PvdA-fractie. Daarom vragen deze 
leden op welke wijze eventuele geldschieters betrokken kunnen worden bij een 
voornemen tot afstoten door Rijk, provincie of gemeente. Graag horen zij de visie van de 
regering daarop. 
Schenkingen van particulieren en fondsen, erfenissen en legaten vormen van oudsher een 
belangrijke bron voor de uitbreiding en verbetering van museale collecties en publiek 
cultuurbezit. Dat overheden zich tonen als een betrouwbaar eigenaar is ook belangrijk 
voor de musea die hun collecties beheren. Omdat de invulling van de 
deskundigencommissie bij vervreemding door overheden juist ruimte laat om ook andere 
partijen daarbij te betrekken, zouden geldschieters naar optiek van de regering hierin een 
waardevolle rol kunnen vervullen. 
 
Ook vragen de leden van de PvdA-fractie een reactie van de regering op de suggestie van 
Vereniging Rembrandt om de afstoting door overheden in de vorm van een ‘appellabel 
besluit’ vorm te geven. 
De Algemene wet bestuursrecht (Awb) kent een zorgvuldig systeem van besluitvorming 
door bestuursorganen. Dit systeem ziet toe op bestuursrechtelijke besluiten, welke 
vatbaar zijn voor bezwaar en beroep. Deze besluiten komen voort uit toegekende 
bevoegdheden voor bestuursorganen en tegen de toepassing hiervan moet adequate 
 W10153.NAV 
46
