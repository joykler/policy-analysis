geven. Hierbij zal onder meer contact zijn met de Raad voor Accreditatie over de 
desbetreffende instelling om te bezien of een procedure is gestart voor de verstrekking 
van accreditatie. Verder zal het toezicht op de certificerende instellingen gedurende die 
periode intensiever zijn. 
Overigens is aan de hand van onderzoek in de sector en een vergelijking met andere 
certificering in de ruimtelijke ordening, geconstateerd dat het aantal certificerende 
instellingen beperkt zal zijn. Omdat vrij specialistische kennis vereist is om certificaten af 
te geven voor het verrichten van archeologische opgravingen, is de verwachting daarbij 
dat instellingen die een aanvraag voor aanwijzing doen en daarbij de moeite nemen en 
kosten maken om accreditatie aan te vragen, deze accreditatie ook zullen verkrijgen. 
 
6. Internationale teruggave van cultuurgoederen 
 
De leden van de D66-fractie merken op dat de Erfgoedinspectie heeft geadviseerd de 
termijn te verlengen voor inbewaringneming van cultuurgoederen met het oog op 
teruggave aan een verdragsstaat die partij is bij het UNESCO-verdrag 1970, omdat deze 
termijn te krap kan zijn wanneer het een verdragsstaat betreft waarmee de diplomatieke 
betrekkingen zijn verbroken of waar het centrale gezag niet of nauwelijks meer 
functioneert. De leden lezen dat verlenging van de termijn is overwogen, maar dat dit 
(toch) niet als wenselijk wordt gezien wegens de onaanvaardbaar grote inbreuk die dit 
zou meebrengen op de rechten van de bezitter, maar ook omdat niet aan te geven is 
welke termijn wel afdoende zou zijn. Deze leden vragen welke termijn andere 
verdragsstaten hanteren. 
Het UNESCO-verdrag 1970 laat lidstaten vrij in de wijze waarop zij het verdrag in 
nationale wetgeving implementeren. Een implementatie gebaseerd op een 
privaatrechtelijke afhandeling, zoals in Nederland, bestaat in een aantal landen. Met de 
inbewaringneming in Nederland geeft de Minister van OCW de verdragsstaat waaruit het 
cultuurgoed afkomstig is de mogelijkheid om op dit cultuurgoed conservatoir beslag te 
doen leggen om vervolgens via een gerechtelijke procedure het cultuurgoed terug te 
vorderen. De Minister van OCW kan maximaal twee maal twaalf weken een dergelijk goed 
in bewaring nemen. 
 
Een internationaal overzicht van termijnen voor het in bewaring nemen van 
cultuurgoederen waarvan het vermoeden bestaat dat het verbod is overtreden van het 
binnenbrengen van onrechtmatig uitgevoerde of ontvreemde cultuurgoederen is voor 
zover bekend niet beschikbaar. Bij de voorbereiding van de Erfgoedwet zijn wetten in een 
beperkt aantal andere verdragstaten op dit punt nader bekeken. Daaruit kwam naar 
voren dat in een aantal landen (Zwitserland, Canada, Cyprus en de Verenigde Staten) in 
de uitvoeringswetgeving van het UNESCO-verdrag 1970 geen specifieke termijn is 
vastgelegd. In de Noorse wetgeving bestaat een termijn van twee maanden. Ook zijn er 
landen, zoals Denemarken, waar de afhandeling geheel privaatrechtelijk in wetgeving is 
ge√Ømplementeerd. Dit betekent dat een land waaruit een cultuurgoed illegaal is 
uitgevoerd of ontvreemd zelf een zaak aan moet leggen, zonder dat daarbij de 
tussenkomst van een minister is vastgelegd. 
 
 W10153.NAV 
68
