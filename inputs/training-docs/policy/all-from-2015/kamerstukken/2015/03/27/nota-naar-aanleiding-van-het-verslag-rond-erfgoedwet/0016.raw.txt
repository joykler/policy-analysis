onvervangbaar en onmisbaar moeten worden beschouwd, en wanneer de eigenaar deze 
onbezwaard en om niet wenst over te dragen aan de Staat. Dit is bijvoorbeeld het geval 
wanneer de eigenaar niet langer voor het beheer kan zorgdragen en de cultuurgoederen 
voor het cultuurbezit wel in Nederland behouden dienen te blijven. Kan nader worden 
uitgelegd hoe men verwacht dat deze verplichting in de praktijk zal uitwerken? Zijn de 
criteria voldoende duidelijk? Wie bepaalt uiteindelijk of erfgoed aan de criteria voldoet? 
Deze leden vragen of de criteria niet te streng zijn opgesteld. Zij verzoeken om een 
expliciete reactie. Waarom moeten objecten én van bijzondere culturele of 
wetenschappelijke betekenis zijn én als onvervangbaar/onmisbaar worden beschouwd? 
Waarom zijn er geen criteria op basis van esthetiek en identiteit? Welke financiële 
consequenties zitten er aan de verplichting cultuurgoederen te aanvaarden? 
De verantwoordelijkheid om cultuurgoederen goed te beheren ligt primair bij de eigenaar. 
De opgenomen aanvaardingsplicht moet gezien worden als vangnet in het geval erfgoed 
dat van belang is voor Nederlands cultuurbezit verloren dreigt te gaan doordat de 
eigenaar hier niet meer voor kan zorgen. In die omstandigheid neemt de Minister van 
OCW de verantwoordelijkheid om voor het beheer zorg te dragen. Deze regeling geeft 
een juist evenwicht weer van de verantwoordelijkheid van eigenaren voor het beheer van 
cultuurgoederen en de stelselverantwoordelijkheid van de Minister van OCW. Voor de 
uitwerking van de aanvaardingsplicht verwijst de regering naar het antwoord hierboven in 
deze paragraaf op een vergelijkbare vraag van de leden van de SP-fractie. 
Op het moment dat een cultuurgoed door de Minister van OCW voor de Staat wordt 
aanvaard, draagt de Minister zorg voor het beheer. Gezien de reikwijdte van de 
aanvaardingsplicht bestaat de verwachting dat de kosten van het beheer beperkt zullen 
blijven. 
 
De leden van de SGP-fractie vragen of alle portretten van de ministers van Onderwijs in 
de hal van het ministerie van Onderwijs, Cultuur en Wetenschap deel uitmaken van de 
rijkscollectie. 
De portretten van de ministers van onderwijs in de hal van het ministerie zijn alle 
onderdeel van de rijkscollectie. 
 
2.1.2 Normen voor beheer van de rijkscollectie 
De leden van de CDA-fractie vragen op welke punten de nieuwe set van normen waaraan 
eenieder zich dient te houden bij het beheer van museale cultuurgoederen afwijkt van de 
normen uit de Regeling materieelbeheer museale voorwerpen 2013. 
De regels in het voorstel van de Erfgoedwet volgen de lijn van de Rmmv 2013. Een aantal 
belangrijke uitgangspunten bij het beheer van de rijkscollectie is met het wetsvoorstel 
verplaatst naar wetsniveau. Tevens worden deze normen rechtstreeks van toepassing op 
alle instellingen die cultuurgoederen van de Staat beheren. Een enkele bepaling is breder 
geformuleerd, zoals die over toegankelijkheid. Voor het overige zijn er geen inhoudelijke 
wijzigingen. De uitwerking die plaatsvindt bij ministeriële regeling zal eveneens de lijn 
van de Rmmv 2013 volgen. 
 
De leden van de CDA-fractie constateren dat de nieuwe normen globaal worden 
geformuleerd. Op welke wijze wordt hier aan het algemene uitgangspunt van het 
 W10153.NAV 
16
