Voor een uitgebreide uiteenzetting over een instandhoudingsplicht verwijst de regering 
naar het antwoord op vragen van leden van meerdere fracties op dit punt in paragraaf 
4.3 (bescherming van onroerend erfgoed) van deze nota. 
 
4.1 Cultuurgoederen in privaat bezit 
De leden van de SP-fractie vragen op welke wijze het aangekocht erfgoed door 
particulieren na aankoop wordt beschermd. Welke rechten en plichten hebben de kopers 
van erfgoed uit privaat bezit, zoals bijvoorbeeld een openstelling voor publiek van 
beschermd erfgoed? 
Dat een beschermd cultuurgoed een nieuwe eigenaar krijgt, doet niet af aan de 
beschermde status. Elke eigenaar van een beschermd cultuurgoed, de nieuwe koper niet 
uitgezonderd, is op dezelfde wijze onderworpen aan de beperkingen die de wet stelt aan 
de handelingen die hij daarmee mag verrichten. De regering is van oordeel dat de 
beperkingen voor de eigenaar noodzakelijk en gepast zijn waar zij zien op het behoud 
van het beschermde erfgoed voor Nederland maar het opleggen van wettelijke 
verplichtingen met betrekking tot de publieke toegankelijkheid zou een te grote inbreuk 
maken op het eigendomsrecht. Veel beschermde cultuurgoederen bevinden zich 
overigens nu al via bruikleen in musea. Het publieksbelang wordt daarnaast gediend door 
het opnemen van beschermde cultuurgoederen in een openbaar register. 
 
De regering schrijft dat het particulier initiatief meer ruimte krijgt om bij te dragen aan 
het behoud van belangrijk cultuurbezit voor Nederland. In het wetsvoorstel is hiertoe 
opgenomen dat bij dreiging van verlies van een beschermd cultuurgoed, de bedenkingen 
van de Minister van Onderwijs, Cultuur en Wetenschap gepubliceerd worden, waarna 
particulieren gedurende zes weken de tijd krijgen zich als mogelijke koper aan te melden. 
De leden van de CDA-fractie vragen waar de bedenkingen zullen worden gepubliceerd. 
Deze leden vragen daarnaast of dit de standaardprocedure zal worden, of dat de minister 
ook in het vervolg direct over kan gaan tot aankoop door de staat, zonder particulieren 
eerst de mogelijkheid te geven. De leden van de genoemde fractie vragen of het resultaat 
van de procedure ook kan zijn dat particulieren samen met de overheid tot aankoop over 
gaan. Voorts willen zij weten of alleen de Minister van Onderwijs, Cultuur en Wetenschap 
bedenkingen kan publiceren, of dat burgers of maatschappelijke organisaties op de een of 
andere wijze ook initiatief kunnen nemen om de bedenktijd van zes weken in te laten 
gaan. Kunnen burgers of maatschappelijke organisaties zich bij de Minister van 
Onderwijs, Cultuur en Wetenschap melden, als zij vrezen dat een bepaald cultureel 
erfgoed verloren dreigt te gaan voor Nederland? 
De leden van deze fractie vragen of deze werkwijze met het publiceren van de 
bedenkingen alleen gebruikt zal worden als een bepaald cultureel erfgoed naar het 
buitenland dreigt te gaan. Deze leden vragen of het bijvoorbeeld ook mogelijk is 
bedenkingen te publiceren als onroerend erfgoed door de eigenaar verkocht wordt, 
waarmee deze een nieuwe bestemming of functie krijgt. Is het mogelijk ook bedenkingen 
te publiceren als bijvoorbeeld de toegankelijkheid of specifieke functie van een bepaald 
cultureel erfgoed dreigt te verdwijnen? De leden van genoemde fractie vragen of ook in 
een dergelijk geval zaken aangedragen zouden kunnen worden door burgers en/of 
maatschappelijke organisaties, zodat er een Nederlandse versie van het Engelse â€˜right to 
 W10153.NAV
