de identiteit van de bezitter of houder is, kan een rechtsvordering tot teruggave worden 
ingesteld. Dat kan tot 30 jaar nadat de zaak van het grondgebied is gebracht van het 
land waaruit de zaak afkomstig is. Als het cultuurgoed afkomstig is uit een openbare 
collectie, en deze vermeld staat in de inventaris van een museum, archief of bibliotheek 
of in de inventaris van een kerkelijke instelling, dan kan tot 75 jaar een rechtsvordering 
tot teruggave worden ingesteld. 
 
De leden van de CDA-fractie vragen voorts of beide internationale verdragen alleen 
toezien op cultuurgoederen die onrechtmatig een verdragsstaat hebben verlaten. Of zien 
deze ook toe op de situatie dat cultuurgoederen uitgeleend zijn aan een Nederlands 
museum, waarna door bezetting onduidelijkheid ontstaat aan welk land deze weer 
teruggegeven moeten worden, zo vragen zij.  
Het Eerste Protocol bij het Haags Verdrag 1954 en het UNESCO-verdrag 1970 richten zich 
op het behoud van bijzonder roerend cultureel erfgoed. Een belangrijk aspect daarvan is 
het tegengaan van de illegale uitvoer uit verdragsstaten en de mogelijkheid, als zulke 
situaties zich toch voordoen of dreigen voor te doen, de ontstane situatie te redresseren. 
Of er inderdaad sprake is van onrechtmatige uitvoer of anderszins een situatie die een 
(dreigende) verdragsschending inhoudt, zal van geval tot geval moeten worden 
vastgesteld. Dat geldt ook voor de situatie dat een Nederlands museum op reguliere wijze 
stukken leent uit het buitenland, waarna er door bijvoorbeeld bezetting onduidelijkheid 
bestaat over de vraag aan wie de stukken geretourneerd moeten worden. In die situatie 
is bij de totstandkoming van de bruikleen in beginsel geen sprake van onrechtmatige 
uitvoer, maar kan er door de gewijzigde omstandigheden wel een onder één van beide 
verdragen onrechtmatige situatie ontstaan wanneer deze naar een bezet gebied zouden 
worden geretourneerd. 
 
De regering schrijft dat het bij cultuurgoederen afkomstig uit bezet gebied de plicht is van 
de Minister van Onderwijs, Cultuur en Wetenschap om die cultuurgoederen in bewaring te 
nemen. De leden van de CDA-fractie vragen hoe lang deze situatie zich kan voordoen. 
De Minister van OCW kan cultuurgoederen uit bezet gebied in bewaring nemen zolang als 
de specifieke situatie daar om vraagt. Deze inbewaringneming heeft tot doel dat een 
lidstaat bij het Haags Verdrag een vordering tot teruggave in kan stellen. Vanwege de 
uitzonderlijke omstandigheid, namelijk het veiligstellen en, indien mogelijk, teruggeven 
van cultuurgoederen uit een oorlogs- of bezet gebied, is deze termijn niet beperkt. 
 
7. Financiën 
 
7.1 Beheer van de rijkscollectie 
De leden van de SP-fractie vragen om een verdere toelichting op (de financiële 
component van) de beheertaak. Worden er bij loskoppeling van beheer- en 
publieksactiviteiten extra middelen vrijgemaakt voor de beheertaken? Zo nee, hoe wordt 
voorkomen dat de overige taken van de musea lijden onder de beheertaak? Welk aandeel 
op de begroting heeft de beheertaak bij verschillende musea? 
De kostenstructuur van de musea bestaat uit huisvesting, beheer van de collectie, 
publieksactiviteiten en algemene kosten. Het Handboek verantwoording cultuursubsidies 
musea geeft richtlijnen hoe de kosten aan verschillende posten moeten worden 
 W10153.NAV 
70
