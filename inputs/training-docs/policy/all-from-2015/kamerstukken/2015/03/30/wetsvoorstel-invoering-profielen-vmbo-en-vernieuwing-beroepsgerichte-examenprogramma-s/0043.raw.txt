voedsel’ gehanteerd. Mede naar aanleiding van de internetconsultatie is dit echter 
aangepast naar de profielnaam ‘Groen’. Het tweede punt betreft de naamgeving van de 
profielen in de theoretische leerweg. Om aan te sluiten bij de overige leerwegen in het 
vmbo en de schoolsoorten havo en vwo wordt het begrip ‘sector’ ook hier vervangen 
door het begrip ‘profiel’. In de voor internetconsultatie voorgelegde versie werd 
overwogen om de profielnamen daarbij ook aan te passen. Omdat het wetsvoorstel voor 
de theoretische leerweg verder geen inhoudelijke wijzigingen omvat, is uiteindelijk 
besloten om bij de profielnamen in deze leerweg toch de naamgeving van de huidige 
vier sectoren aan te houden. 
 
Uit de internetconsultatie blijkt kritiek op de vervanging in het wetsvoorstel van 
inmiddels goed ingeburgerde namen, te weten: profielen, bestaande uit profieldelen en 
aanvullende keuzedelen door: profielvakken, bestaande uit modules en aanvullende 
keuzevakken. Ook geeft de VO-raad specifiek aan dat zij een aparte becijfering van het 
centraal geëxamineerde deel van het beroepsgerichte examenprogramma (het 
profielvak) en het schoolexamendeel, geen goede zaak zou vinden. 
 
Het is inderdaad zo dat in de brede voorlichting over de vernieuwing van de 
beroepsgerichte examenprogramma’s is gesproken over profielen, bestaande uit 
profieldelen en aanvullende keuzedelen. Al snel bleek echter dat deze termen overlap 
vertonen met de huidige wetsopbouw, waar het onderwijs is opgebouwd uit een 
gemeenschappelijk deel, een sectordeel en een vrij deel. Daarnaast viel op dat de 
huidige verdeling van het beroepsgerichte examenprogramma over sector- en vrij deel 
niet logisch is. In de huidige situatie omvat het sectordeel (waar je het ‘hart’ van de 
sector zou verwachten) namelijk ‘slechts’ twee algemeen vormende vakken, die ook nog 
enigszins misleidend ‘sectorvakken’ heten. Het verplichte beroepsgerichte vak 
(weliswaar naar keuze) zit daarentegen in het vrije deel. 
  
Besloten is daarom dat het nieuwe profieldeel van de wet ook daadwerkelijk de 
(verplichte) kern en basis (het profielvak en de twee verplichte profielondersteunende 
algemeen vormende vakken) van het beroepsgerichte examenprogramma moet gaan 
bevatten, zodat het vrije deel van de wet daadwerkelijk uit een (profielverrijkende) 
keuze (de beroepsgerichte keuzevakken) zal bestaan. 
 
 Het oorspronkelijke idee om het profielvak uitsluitend via cspe’s te laten toetsen is 
aangepast. Docenten hebben aangegeven dat zij graag de mogelijkheid willen hebben 
om daarover ook een schoolexamen af te nemen. Aan deze wens wordt tegemoet 
gekomen terwijl tegelijkertijd de waarde van het centraal examen binnen het vmbo in 
stand blijft. Door geen afzonderlijke eindcijfers toe te kennen aan het profielvak en de 
beroepsgerichte keuzevakken, maar alleen aan het beroepsgerichte programma als 
geheel, wordt tegemoet gekomen aan de wens van de VO-raad op dit punt. Eén 
eindcijfer voor het gehele beroepsgerichte programma zorgt er daarnaast voor dat de 
verhouding waarin het centraal examen en de schoolexamens meewegen bij de bepaling 
van de uiteindelijke diploma-uitslag, gelijk blijft. Die verhouding wordt dan niet meer 
beïnvloed door een eventueel schoolexamen over het profielvak. Het eindcijfer voor het 
beroepsgerichte programma (profiel) blijft, net als nu, twee keer meewegen in de 
uitslagbepaling. 
 
Indien een aoc, naast het profiel Groen, ook voorbereidend beroepsonderwijs wil 
aanbieden in het profiel Dienstverlening en producten, dan moeten daarover afspraken 
gemaakt worden in een RPO. De AOC Raad maakt zich zorgen over de positie van de 
aoc’s in dergelijke RPO-onderhandelingen. De andere deelnemers aan het regionale 
    W10336.K-2 43
