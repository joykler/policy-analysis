2. Er is een sectordeel, dat bestaat uit twee verplichte algemeen vormende vakken, 
behorend bij de sector (bijvoorbeeld wiskunde en natuur- en scheikunde I, als het 
gaat om de sector techniek). 
3. Er is een vrij deel dat: 
a. voor de beroepsgerichte leerwegen bestaat uit een afdelingsvak, een 
intrasectoraal programma of een intersectoraal programma; 
b. voor de gemende leerweg bestaat uit een algemeen vormend vak en een 
afdelingsvak, intrasectoraal programma of intersectoraal programma (met een 
kleinere omvang dan in de beroepsgerichte leerwegen het geval is) en; 
c. voor de theoretische leerweg bestaat uit algemeen vormende vakken. 
Daarnaast biedt het vrije deel ruimte voor een eigen, nadere invulling van het onderwijs 
door het bevoegd gezag van de school. 
 
De beroepsgerichte examenprogramma’s vormen een belangrijk onderdeel van het 
onderwijs in de beroepsgerichte leerwegen en de gemengde leerweg. De theoretische 
leerweg kent geen beroepsgericht vak. Wel maken leerlingen in de theoretische (en in 
de gemengde) leerweg een sectorwerkstuk. 
 
Het huidige beroepsgerichte examenprogramma bestaat uit een deel dat centraal 
geëxamineerd wordt, via het cspe, en een deel dat afgesloten wordt met een 
schoolexamen. Het centraal examen en het schoolexamen wegen beide even zwaar mee 
bij de bepaling van het eindcijfer voor het beroepsgerichte programma. 
 
2.2 Problemen in het huidige vmbo 
Het huidige vmbo kampt met een aantal problemen. De directe aanleiding voor dit 
wetsvoorstel is dat de huidige beroepsgerichte examenprogramma’s gemiddeld 20 jaar 
oud zijn en toe zijn aan inhoudelijke actualisatie. Door dalende leerlingaantallen hebben 
scholen moeite om een divers beroepsgericht onderwijsaanbod in stand te houden. Ook 
kunnen zij onvoldoende inspringen op de veranderende vraag van leerlingen, het 
(regionale) vervolgonderwijs en de (regionale) arbeidsmarkt naar maatwerk buiten de 
‘vaste’ pakketten om.   
 
2.2.1 Dalende leerlingenaantallen: verschraling van het aanbod 
Vmbo-scholen hebben te maken met dalende leerlingenaantallen in de 
beroepsgerichte leerwegen. Dit komt enerzijds doordat leerlingen steeds vaker 
opstromen naar een hoger niveau (vooral zichtbaar in de basisberoepsgerichte leerweg) 
en anderzijds door bevolkingsdaling in krimpgebieden. Landelijk gezien zal het hele 
voortgezet onderwijs vanaf 2016 last krijgen van bevolkingskrimp. In het beleid rondom 
leerlingendaling wordt ingezet op het verruimen van de mogelijkheden tot 
3
samenwerking tussen scholen. De nieuwe structuur in het vmbo die met dit 
wetsvoorstel wordt ingevoerd, biedt scholen ruimte om daar gebruik van te maken. 
 
Het huidige palet van beroepsgerichte examenprogramma’s is te versnipperd om met 
lage leerlingenaantallen te organiseren. Het is op termijn onbetaalbaar om al deze 
programma’s te blijven aanbieden voor soms hele kleine groepen leerlingen. Vooral in de 
sector techniek, waar veel verschillende programma’s en differentiaties bestaan, zien we 
nu al de gevolgen. Scholen voelen zich steeds vaker gedwongen om keuzes te maken. 
Specifieke afdelingen worden gesloten en vervangen door bredere intra- en 
intersectorale programma’s. Hierdoor zijn de mogelijkheden om een vakgerichte, 
                                                
3
 Zie de brief aan de Tweede Kamer van 23 mei 201. Kamerstukken II 2013/2014, 
31 293, nr. 203. 
    W10336.K-2
