invoering van profielen in het vmbo geen noemenswaardige extra problemen verwacht 
als gevolg van een gespreide invoering. Dat niet alle scholen op hetzelfde moment de 
overstap naar profielen zullen maken, wordt niet als een groot bezwaar gezien. Het 
wetsvoorstel voorziet erin dat leerlingen, of ze nu vanaf hun derde leerjaar met de 
huidige of nieuwe systematiek te maken krijgen, hun vmbo-opleiding volgens die 
systematiek kunnen afmaken aan de eigen school. Leerlingen die tussentijds 
overstappen naar een andere school krijgen ook in de huidige situatie al te maken met 
een andere setting op de nieuwe school, al is het maar vanwege de verschillen in het 
vakkenaanbod tussen vmbo-scholen en door de schoolspecifieke programma’s van 
toetsing en afsluiting (PTA’s) die gehanteerd worden. Die problematiek verandert niet 
wezenlijk wanneer het moment waarop scholen overstappen op de nieuwe profielen 
ongelijk ligt. In individuele gevallen zal altijd naar een maatwerkoplossing gezocht 
moeten worden. 
 
Artikel 118x WVO (Omzetting van het huidige onderwijsaanbod naar profielen) 
In de theoretische leerweg (mavo) zullen vmbo-scholen, net als nu het geval is met 
betrekking tot de sectoren, alle vier de profielen uit artikel 10 van de WVO moeten 
aanbieden. Welke profielen een vmbo-school mag aanbieden in de beroepsgerichte 
leerwegen (artikel 10b) en de gemengde leerweg (artikel 10d) op het moment dat dit 
wetsvoorstel tot wet zal zijn geworden en in werking treedt, is afhankelijk van het 
huidige onderwijsaanbod. 
Aansluitend bij de gebruikte terminologie in de artikelen 65, 68 en 72, derde lid, 
aanhef en onder f, van de WVO wordt in dit artikel gesproken over afdelingen die “voor 
bekostiging in aanmerking” zijn gebracht. 
Het huidige aanbod aan verschillende afdelingsvakken en intra- en intersectorale 
programma’s vormt de basis voor het aanbod aan profielen dat scholen voor vbo in de 
nieuwe systematiek mogen verzorgen. Hiertoe wordt bij ministeriële regeling vastgelegd 
voor welke afdelingen een school toestemming moet hebben gehad om daarin onderwijs 
te verzorgen, om een bepaald profiel te mogen gaan aanbieden. Wat betreft de 
omzetting van intra- en intersectorale programma’s naar profielen kan de genoemde 
ministeriële regeling voorwaarden stellen. Hierbij wordt gedacht aan de voorwaarde dat 
het programma uiterlijk sinds schooljaar 2014–2015 feitelijk door de school verzorgd 
wordt. 
Ten aanzien van de omzetting van huidig naar nieuw onderwijsaanbod is gekozen 
voor delegatie naar een ministeriële regeling omdat het voorschriften van 
administratieve aard betreft die slechts gedurende een relatief korte periode betekenis 
hebben. In de regeling zal slechts worden bepaald welke van de huidige 
afdelingsprogramma’s en intra- en intersectorale programma’s onderwijsinhoudelijk het 
meeste overeenkomen met elk van de nieuwe profielen. De huidige rechten van scholen 
op het aanbieden van bepaald onderwijsaanbod worden daarbij gerespecteerd. Scholen 
kunnen hun huidige afdelingslicenties (en rechten op het aanbieden van intra- en 
intersectorale programma’s) omzetten naar licenties voor de overeenkomstige profielen. 
De regeling geeft een handvat voor de mogelijkheden om huidig aanbod om te zetten 
naar nieuw aanbod. Nadat alle scholen de nieuwe profielen hebben ingevoerd, is de 
omzetting voltooid en is de regeling feitelijk uitgewerkt. 
 
Een school mag op grond van de huidige wetgeving een intra- of intersectoraal 
programma verzorgen, als de school gerechtigd is tot het verzorgen van onderwijs in de 
aan dat intra- of intersectorale programma onderliggende afdelingen (zie de Regeling 
intra- en intersectorale programma’s vmbo). Door middel van afspraken in een RPO 
kunnen scholen, die niet zelfstandig beschikken over een of meer afdelingen in beide 
    W10336.K-2
