stichting van de school dan wel via latere uitbreiding van het aantal vbo-afdelingen of 
RPO-afspraken), kunnen worden omgezet naar rechten op het aanbieden van de 
daaraan inhoudelijk verwante profielen. Intra- en intersectorale programma’s kunnen, 
voor zover ze op dit moment behoren tot het operationele onderwijsaanbod van de 
school, eveneens worden omgezet naar één of meer van de nieuwe profielen. Het 
toekomstig aanbod van scholen zal deels nauw aansluiten bij hun huidige 
onderwijsaanbod, deels zullen scholen via de beroepsgerichte keuzevakken komen tot 
nieuw onderwijsaanbod. Aansluiting van onderwijsaanbod bij de regionale vraag is 
mogelijk, landelijke herkenbaarheid van diploma’s is door de brede robuuste profielbasis 
geborgd. 
 
De omzetting wordt nader uitgewerkt bij ministeriële regeling (zie artikel 118x van de 
WVO en artikel 214e van de WVO BES). Deze regeling zal schoolbesturen antwoord 
geven op de vraag welke van de in dit wetsvoorstel opgenomen vmbo-profielen ze op 
basis van hun huidige onderwijsaanbod zouden mogen gaan aanbieden. In september 
2014 zijn scholen met behulp van een ‘routekaart’ een eerste keer geïnformeerd over de 
op grond van dit wetsvoorstel beoogde keuzemogelijkheden met betrekking tot de 
omzetting van huidig onderwijsaanbod (schooljaar 2014–2015) in de vorm van 
afdelingsvakken, intra- en intersectorale programma’s naar nieuw onderwijsaanbod in de 
vorm van profielen. 
 
Afdelingen en intrasectorale programma’s 
Globaal ziet de omzetting er als volgt uit: een bestaand recht op het aanbieden van 
een afdeling of intrasectoraal programma binnen de sector techniek kan worden 
omgezet naar rechten om één of meer van de volgende profielvakken aan te bieden: 
Bouwen, wonen en interieur, Produceren, installeren en energie en Mobiliteit en 
transport. Scholen die nu het afdelingsvak Grafimedia aanbieden, mogen het profielvak 
Media, vormgeving en ICT gaan aanbieden. Huidig recht op het aanbieden van een 
afdeling of intrasectoraal programma binnen de sector economie kunnen worden 
omgezet in het recht op het aanbieden van één van de profielvakken Economie en 
ondernemen of Horeca, bakkerij en recreatie. Rechten binnen de sector Zorg en welzijn 
kunnen worden omgezet naar recht op het aanbieden van het profielvak Zorg en welzijn. 
Alle scholen en agrarische opleidingscentra (aoc’s) die nu voorbereidend 
beroepsonderwijs in de sector landbouw verzorgen, mogen straks het nieuwe profielvak 
Groen aan gaan bieden. 
 
5
In het verleden zijn scholen ‘aangewezen’ die vanwege de unieke inhoud van hun 
onderwijs mogen afwijken van in de wet vastgelegde voorschriften voor het onderwijs. 
Ook in deze gevallen worden de bestaande rechten vertaald naar de nieuwe situatie. Zo 
zullen alleen scholen met een afdeling Kust-, Rijn- en binnenvaart of Haven en vervoer 
het nieuwe profiel Maritiem en techniek mogen gaan aanbieden. Het betreft in de 
huidige situatie drie scholen, onder twee besturen. 
 
Intersectorale programma’s 
Een school die een intersectoraal programma verzorgt, heeft bij de omzetting van 
zijn onderwijsaanbod naar profielen meerdere keuzes: zo kan de school het profiel of de 
profielen gaan aanbieden die inhoudelijk het meest gerelateerd zijn aan de afdelingen 
onderliggend aan dat intersectorale programma. Aanvullend daarop is het mogelijk om 
een intersectoraal programma om te zetten naar een recht om het profiel 
                                                
5
 Aanwijzing van een school voor voorbereidend beroepsonderwijs of een afdeling 
daarvan, op grond van artikel 24, vijfde lid, van de WVO. 
    W10336.K-2
