verbonden zijn. Door de opheffingsnormen afhankelijk te maken van het aantal 
verzorgde profielen treedt er onvermijdelijk enige verschuiving op ten opzichte van de 
huidige normen. Bij de nieuwe normen is er rekening mee gehouden dat er ook op 
kleine scholen keuzemogelijkheden voor leerlingen behouden moeten kunnen worden. 
Bij de laagste opheffingsnormen kan een school daarom nog altijd twee profielen 
aanbieden. 
 
Met het toevoegen van het vierde lid wordt voorkomen dat er ‘onbenutte’ licenties 
voor profielen ontstaan. Indien een school gedurende drie jaar lang helemaal geen 
leerlingen ingeschreven heeft op een bepaald profiel, dan vervalt het recht op 
bekostiging ten aanzien van dat profiel. Als de school het betreffende profiel op een later 
moment toch weer wil gaan verzorgen, dan zal het eerst opnieuw voor bekostiging in 
aanmerking gebracht moeten worden. Daartoe kan de school een aanvraag doen op 
grond van artikel 68 van de WVO (uitbreiding met een nieuw vbo-profiel aan een reeds 
bekostigde school). In dat geval zal voor het profiel voldoende leerlingpotentieel 
aangetoond moeten worden. Ook kan het profiel op grond van RPO-afspraken opnieuw 
voor bekostiging in aanmerking gebracht worden (artikel 72, derde lid, onderdeel f, van 
de WVO). 
 
Artikel I, onderdeel W (artikel 109 WVO) 
Dit artikel is aangepast aan de nieuwe situatie waarin scholen onderling afspraken 
kunnen maken in een RPO over het aanbieden of uitruilen van profielen in plaats van 
afdelingen. Voor de omzetting van afspraken uit lopende RPO’s op het moment van 
inwerkingtreding van deze wet is voorzien in overgangsrecht (artikel XIII). Afdelingen, 
intrasectorale programma’s en intersectorale programma’s die in schooljaar 2014–2015 
of eerder voor het eerst voor bekostiging in aanmerking zijn gebracht op grond van een 
RPO, worden bij inwerkingtreding van deze wet omgezet naar blijvende rechten op het 
aanbieden van bepaalde profielen. Afspraken die later zijn gemaakt in RPO’s kunnen wel 
worden omgezet naar rechten op het aanbieden van bepaalde profielen, maar slechts 
voor de resterende looptijd van het RPO. Daarna zullen in een aansluitend RPO nieuwe 
afspraken gemaakt moeten worden om het aanbieden van het betreffende profiel ook na 
die tijd te mogen voortzetten, tenzij het profiel inmiddels op grond van artikel 68 voor 
bekostiging in aanmerking is gebracht (artikel 109, tweede lid). 
 
Artikel I, onderdeel X en Y (overgangsrecht) 
Onderdeel X betreft een technische wijziging. Met onderdeel Y worden diverse 
overgangsbepalingen in verband met dit wetsvoorstel opgenomen in de WVO. Hieronder 
wordt op elk van die artikelen afzonderlijk ingegaan. 
 
artikel 118v WVO (Overgangsrecht invoering profielen vmbo) 
Deze wetswijziging ziet op een wijziging van de inrichting van de bovenbouw van het 
vmbo. De wijzigingen zijn daarom voor het eerst van toepassing op het cohort leerlingen 
dat met ingang van schooljaar 2016–2017 instroomt in het derde leerjaar (eerste lid). 
Dit zijn de eerste leerlingen die onderwijs zullen volgen op grond van de nieuwe 
profielen en dus niet meer volgens de huidige indeling in sectoren en afdelingen. De 
wetswijziging is niet van toepassing op leerlingen die in schooljaar 2016–2017 al in hun 
vierde leerjaar zitten. Zij vormen immers de laatste groep leerlingen die nog op grond 
van de huidige systematiek aan de bovenbouw van het vmbo zal beginnen. De 
geleidelijke invoering volgens de cohortbenadering maakt dat deze leerlingen hun 
opleiding in het voortgezet onderwijs dan ook volgens de huidige systematiek af kunnen 
ronden. Zouden de nieuwe regels op deze groep leerlingen van toepassing zijn, dan 
zouden ze in hun laatste leerjaar ineens geconfronteerd worden met een anders 
    W10336.K-2
