Dienstverlening en producten aan te bieden, mits dat programma uiterlijk in schooljaar 
2014–2015 operationeel (dat wil zeggen bekostigd en daadwerkelijk verzorgd) was. Dit 
criterium wordt toegevoegd om bij de overgang naar nieuw onderwijsaanbod in profielen 
de herkenbaarheid en doorstroomrelevantie van het nieuwe aanbod te bewaken. Scholen 
die uiterlijk in schooljaar 2014–2015 het intersectorale programma ICT-route 
operationeel hebben, kunnen er daarnaast voor kiezen om het profiel Media, vormgeving 
en ICT te gaan verzorgen. De reden om dit criterium van in schooljaar 2014–2015 
operationeel onderwijs ook ten aanzien van het mogen aanbieden van het profiel Media, 
vormgeving en ICT te hanteren is, dat er slechts een beperkte vraag van de 
arbeidsmarkt bestaat voor in dit profiel opgeleide werknemers, net als het geval is voor 
de huidige afdeling Grafimedia. 
 
RPO-afspraken 
Een deel van de huidige rechten die scholen hebben met betrekking tot hun 
onderwijsaanbod zijn tot stand gekomen op grond van afspraken in RPO’s. Rechten op 
aanbod van afdelingen verkregen via een RPO, waaronder tussen scholen gemaakte 
afspraken over het aanbieden van intra- of intersectorale programma’s, zijn in beginsel 
verkregen voor de duur van het RPO (looptijd 5 jaar). Bij het einde van de looptijd 
kunnen dergelijke afspraken eventueel worden voortgezet in een aansluitend nieuw RPO. 
 
Bij de omzetting naar rechten op het aanbod van profielen wordt een onderscheid 
gemaakt tussen RPO-afspraken die operationeel waren in schooljaar 2014–2015 en RPO-
afspraken die pas later operationeel worden. RPO-afspraken die sinds schooljaar 2014–
2015 of al langer operationeel zijn, worden omgezet naar permanente aanspraken op 
bekostiging voor één of meerdere relevante profielen en de bijbehorende profielvakken. 
RPO-afspraken die later tot stand zijn gekomen, dat wil zeggen afspraken over vbo-
afdelingen die pas met ingang van schooljaar 2015–2016 of 2016–2017 voor het eerst 
voor bekostiging in aanmerking gebracht worden, worden slechts voor de resterende 
looptijd van het RPO omgezet in aanspraken op één of meer verwante profielen. Daarna 
dient opnieuw overleg gevoerd te worden tussen de samenwerkende scholen in een 
regio om het betreffende profiel eventueel op grond van een opvolgend RPO voor 
bekostiging in aanmerking te laten blijven komen. Of de school moet het profiel intussen 
op grond van reguliere uitbreiding van het eigen aanbod voor bekostiging in aanmerking 
kunnen laten brengen. 
 
De keuze voor de peildatum schooljaar 2014–2015 voor het onderscheid bij RPO-
afspraken is drieledig. Allereerst wordt al het operationele aanbod voor de 
inwerkingtreding van de nieuwe wet, met inbegrip van het aanbod aan intersectorale 
programma’s, op deze manier gelijk behandeld. Ten tweede worden scholen op deze 
manier zo min mogelijk op kosten gejaagd om via RPO-afspraken hun huidige 
onderwijsaanbod in stand te houden. Ten derde is er een duidelijk ijkpunt waarop 
operationele programma’s gelijktijdig worden omgezet naar nieuwe programma’s. Er 
hoeft geen rekening gehouden te worden met aflopende of net startende RPO-afspraken, 
wat de overzichtelijkheid van de omzetting zal bevorderen. 
 
Het profiel Media, vormgeving en ICT is, net als nu het geval is voor de afdeling 
Grafimedia, vanwege de hogere kosten uitgezonderd van onderhandeling in een RPO. 
Ook het profiel Maritiem en techniek kan niet worden verkregen via onderhandeling in 
een RPO. Zoals hiervoor al vermeld betreft dit profiel een bijzonder type onderwijs, dat 
uitsluitend tot stand kan komen door stichting van een nieuwe school. Een aoc mag in 
beginsel binnen het voorbereidend beroepsonderwijs alleen het profiel Groen in de 
beroepsgerichte leerwegen aanbieden. Via overleg in een RPO kan een aoc zijn 
    W10336.K-2
