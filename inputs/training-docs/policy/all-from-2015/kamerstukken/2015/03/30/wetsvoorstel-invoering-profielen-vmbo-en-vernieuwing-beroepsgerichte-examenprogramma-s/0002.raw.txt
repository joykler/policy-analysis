ARTIKEL I. WIJZIGING VAN DE WET OP HET VOORTGEZET ONDERWIJS 
 
De Wet op het voortgezet onderwijs wordt gewijzigd als volgt: 
 
A 
 
Artikel 10 wordt als volgt gewijzigd: 
 
1. In het opschrift wordt “sectoren m.a.v.o.” vervangen door: profielen mavo. 
 
2. Het tweede tot en met vierde lid komen te luiden: 
2. Het onderwijs aan scholen voor middelbaar algemeen voortgezet onderwijs is met 
ingang van het derde leerjaar ingericht volgens profielen. Een profiel is een in schooltijd 
verzorgd samenhangend onderwijsprogramma, zodanig ingericht dat het biedt: 
a. een algemene maatschappelijke voorbereiding en persoonlijke vorming, 
b. een voorbereiding op naar inhoud verwante opleidingen in het aansluitend 
beroepsonderwijs, en 
c. een voorbereiding op het hoger algemeen voortgezet onderwijs. 
3. De school verzorgt alle profielen. De profielen zijn: 
a. techniek, 
b. zorg en welzijn, 
c. economie, en 
d. landbouw. 
4. Elk profiel bestaat uit: 
a. een gemeenschappelijk deel, dat voor alle profielen gelijk is, 
b. een profieldeel, dat kenmerkend is voor dat profiel, en 
c. een vrij deel, dat bestaat uit door de leerling te kiezen vakken en andere 
programma-onderdelen. 
 
3. In het vijfde lid wordt “Het gemeenschappelijk deel van de theoretische leerweg” 
vervangen door: Het gemeenschappelijk deel van elk profiel in de theoretische leerweg. 
 
4. In het zesde lid wordt “sectordeel” vervangen door “profieldeel” en wordt “de 
sector” telkens vervangen door: het profiel. 
 
5. In het zevende lid, onderdeel b, wordt “lichamelijke opvoeding” vervangen door: 
lichamelijke opvoeding 2. 
 
B 
 
De artikelen 10, elfde lid, 10f, zesde lid, 10g, elfde lid, 23a1, vijfde lid, 24a, vierde 
lid, 38, vierde lid, 84, vijfde lid, 86, zevende lid, 96n, vierde en vijfde lid, 103b, twaalfde 
lid, 118l, zevende lid, 118r, derde lid, en 118t, achtste lid, vervallen. 
 
C 
 
Artikel 10b komt te luiden: 
 
    W10336.K-2 2
