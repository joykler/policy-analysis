Artikel I, onderdeel S (artikel 71 WVO) 
In verband met het vervallen van artikel 10c worden de verwijzingen naar dit artikel 
aangepast. De afdelingen, bedoeld in artikel 10c van de huidige wet, worden met dit 
wetsvoorstel vervangen door profielen. De verschillende profielen die binnen het 
voorbereidend beroepsonderwijs worden verzorgd, zijn opgenomen in artikel 10b, derde 
lid. 
 
Artikel I, onderdeel T (artikel 72 WVO) 
De huidige afdelingen Grafimedia, Kust-, Rijn- en binnenvaart en Haven en Vervoer 
School kunnen alleen via stichting tot stand komen, vanwege de grote financiële 
gevolgen die daar voor de rijksoverheid aan zijn verbonden. 
Bestaande afdelingen Grafimedia worden omgezet in het profiel Media, vormgeving 
en ICT. Dit profiel mag alleen worden aangeboden aan scholen die nu ook al bekostiging 
ontvangen voor een afdeling Grafimedia. Dit profiel komt niet in aanmerking voor 
bekostiging via een RPO. Andere scholen kunnen slechts voor bekostiging van het profiel 
Media, vormgeving en ICT in aanmerking komen als wordt voldaan aan de eisen van 
artikel 68 van de WVO: een nieuw te vormen profiel aan een reeds bestaande school 
dient te voldoen aan de stichtingsnorm om voor bekostiging in aanmerking te komen. 
De bestaande afdelingen Kust-, Rijn- en binnenvaart en de Haven en Vervoer School 
zijn aangewezen ingevolge artikel 24, vijfde lid, van de WVO. Deze afdelingen zullen 
worden omgezet naar het profiel Maritiem en techniek. Ook voor dit profiel geldt dat het 
slechts mag worden aangeboden door scholen waaraan nu reeds een van de hiervoor 
genoemde afdelingen is verbonden. Net als nu reeds het geval is met de afdelingen 
aangewezen ingevolge artikel 24, vijfde lid, wordt ook het profiel Maritiem en techniek 
uitgesloten van bekostiging op grond van een RPO en zal dit alleen via stichting tot 
stand kunnen komen. 
Een aoc mag in beginsel alleen vbo-onderwijs verzorgen in het profiel Groen. Het 
nieuw toegevoegde onderdeel g van artikel 72, derde lid, van de WVO heeft betrekking 
op de mogelijkheid voor een aoc om ook onderwijs te verzorgen in het profiel 
Dienstverlening en producten. De voorwaarden waaronder een aoc in een RPO kan 
afspreken om ook dat profiel te verzorgen zullen worden uitgewerkt bij algemene 
maatregel van bestuur. Daarin worden aoc’s niet anders behandeld dan de overige 
scholen. Indien andere scholen hun onderwijsaanbod via een RPO willen uitbreiden, 
worden daarvoor ook bij algemene maatregel van bestuur voorwaarden gesteld  
 
Artikel I, onderdeel U, en artikel III, onderdeel B (artikel 103b WVO en artikel 164a 
WEC) 
De wijziging in de artikelen 103b van de WVO, 164a van de WEC en 179 van de WVO 
BES houden verband met de eerdergenoemde wijziging in terminologie. Met dit 
wetsvoorstel worden de sectoren en de afdelingen in het vmbo vervangen door 
profielen. 
 
Artikel I, onderdeel V (artikel 107 WVO) 
De normen voor het stichten van een school voor vbo zijn op grond van de huidige 
wet afhankelijk van het aantal afdelingen waarin onderwijs zal worden verzorgd. Ook bij 
het uitbreiden van het onderwijsaanbod van een bestaande school speelt het aantal 
afdelingen een rol. Daarbij maakt het niet uit tot welke sector een nieuwe afdeling 
behoort. De opheffingsnormen voor een school voor vbo zijn in de huidige wet echter 
afhankelijk van het aantal sectoren dat op de school wordt aangeboden. 
Met deze wetswijziging vervalt de indeling in sectoren. Het nieuwe artikel kent dan 
ook stichtings- en opheffingsnormen die afhankelijk van het aantal aangeboden 
profielen. Binnen een sector kunnen er nu meerdere afdelingen aan een school 
    W10336.K-2 51
