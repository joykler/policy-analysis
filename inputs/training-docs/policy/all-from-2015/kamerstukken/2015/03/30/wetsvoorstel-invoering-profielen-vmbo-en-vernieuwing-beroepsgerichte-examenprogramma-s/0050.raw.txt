Scholen of scholengemeenschappen met een afdeling die is aangewezen op grond 
van artikel 24, vijfde lid, van de WVO, mogen dit onderwijs blijven verzorgen. Omdat 
met dit wetsvoorstel de afdelingen binnen het vmbo verdwijnen, dient echter voor het 
onderwijs in deze aangewezen afdelingen een oplossing gevonden te worden. Het betreft 
de scholen waaraan een afdeling Kust-, Rijn-, en binnenvaart, of Haven en 
vervoerschool is verbonden. Het onderwijs in deze aangewezen afdelingen zal 
vormgegeven worden binnen het nieuw te vormen profiel Maritiem en techniek. 
Vanwege de afwijkende inrichting van dit onderwijs blijft echter gehandhaafd dat ten 
aanzien van het schoolplan (artikel 24, vijfde lid) en de inrichting van het onderwijs 
(artikel 22, eerste lid, vierde volzin) een uitzonderingspositie geldt. 
De voorschriften over de inrichting van het onderwijs die, op grond van artikel 22 van 
de WVO, zijn gesteld in het Inrichtingsbesluit WVO, zijn niet van toepassing op het 
onderwijs in aangewezen profielen. De scholen die het profiel Maritiem en techniek 
mogen verzorgen zullen daartoe op grond van artikel 24, vijfde lid, van de WVO 
aangewezen worden. Hun huidige aanwijzing (ten aanzien van een afdeling Kust-, Rijn- 
en binnenvaart of Haven en vervoerschool) zal worden omgezet in een aanwijzing ten 
aanzien van dit nieuwe profiel. 
 
De laatste drie volzinnen van artikel 22, eerste lid, van de WVO hebben betrekking op 
de voorwaardelijke delegatiebepaling die van toepassing is op de in dat lid bedoelde 
algemene maatregel van bestuur. Deze voorwaardelijke delegatiebepaling is verplaatst 
naar het voorgestelde artikel 121 WVO. Zie de artikelsgewijze toelichting bij artikel I, 
onderdeel Z. 
 
Artikel I, onderdeel M (artikel 27 WVO) 
Aan artikel 27, eerste lid, van de WVO is invulling gegeven in artikel 8 van het 
Inrichtingsbesluit WVO. Voor de profielen, aangewezen op grond van artikel 24, vijfde 
lid, van de WVO kunnen bijzondere toelatingseisen aan de leerlingen worden gesteld om 
te waarborgen dat dit onderwijs voor hen het meest aangewezen is, gelet op de 
bijzondere aard en doelstelling van het desbetreffende onderwijs. 
 
Artikel I, onderdeel N, onder 1 (artikel 29 WVO) 
Vanwege de gewijzigde indeling van het beroepsgerichte deel van het onderwijs in de 
beroepsgerichte leerwegen en de gemengde leerweg wordt in artikel 29, eerste lid, van 
de WVO niet langer gesproken van intrasectorale en intersectorale programma’s. Het 
beroepsgerichte deel van het onderwijs zal voortaan bestaan uit een profielvak en 
beroepsgerichte keuzevakken. Het profielvak wordt afgesloten met een centraal 
examen. De beroepsgerichte keuzevakken worden afgesloten met schoolexamens. 
 
Artikel I, onderdelen Q en R (artikelen 65 en 68 WVO) 
Wat betreft het aantal leerlingen dat vereist is voor het stichten van een nieuwe 
school voor voorbereidend beroepsonderwijs met één of meer profielen, en de 
uitbreiding van een bestaande school voor voorbereidend beroepsonderwijs met één of 
meer profielen, wordt aangesloten bij de huidige wettelijke bepalingen. In lijn met de 
stichtingsnormen voor de andere schoolsoorten bedraagt de stichtingsnorm voor een 
school voor vbo met één profiel 260 leerlingen, ofwel 65 leerlingen per leerjaar. Wordt in 
eens een school met meerdere profielen gesticht, of wordt een bestaande school met 
meerdere profielen uitgebreid, dan moet per profiel een leerlingenpotentieel van 160 
leerlingen aangetoond worden. 
 
    W10336.K-2 50
