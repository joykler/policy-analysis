wijziging van de Wet op het voortgezet onderwijs, de Wet voortgezet onderwijs 
BES en enkele aanverwante wetten in verband met het invoeren van profielen 
in het voorbereidend beroepsonderwijs en het middelbaar algemeen voortgezet 
onderwijs, alsmede de actualisatie en flexibilisering van het beroepsgerichte 
deel van de examenprogramma’s in het voorbereidend beroepsonderwijs 
 
 
 
Voorstel van wet 
 
 
Allen, die deze zullen zien of horen lezen, saluut! doen te weten: 
 
Alzo Wij in overweging genomen hebben, dat het wenselijk is het aanbod aan 
beroepsgerichte examenprogramma’s in het voorbereidend beroepsonderwijs te 
vernieuwen, om zodoende de organiseerbaarheid van het onderwijs voor scholen voor 
voorbereidend beroepsonderwijs te vergroten, de (regionale) aansluiting op het 
middelbaar beroepsonderwijs en de arbeidsmarkt te verbeteren en maatwerk voor alle 
leerlingen mogelijk te maken; 
 
dat het in verband daarmee noodzakelijk is de Wet op het voortgezet onderwijs, de 
Wet educatie en beroepsonderwijs, de Wet op de expertisecentra, de Wet voortgezet 
onderwijs BES en enkele aanverwante wetten te wijzigen, onder meer door het 
beroepsgerichte examenprogramma te verdelen over een profielvak en beroepsgerichte 
keuzevakken, door het invoeren van profielen in plaats van de huidige sectoren en 
afdelingen in de beroepsgerichte leerwegen en de gemengde leerweg van het 
voorbereidend beroepsonderwijs, en daarbij aansluitend het omzetten van de sectoren 
van de theoretische leerweg van het middelbaar algemeen voorbereidend onderwijs in 
profielen, zodat in het hele voortgezet onderwijs sprake is van een eensluidende 
terminologie; 
 
Zo is het, dat Wij, de Afdeling advisering van de Raad van State gehoord, en met 
gemeen overleg der Staten-Generaal, hebben goedgevonden en verstaan, gelijk Wij 
goedvinden en verstaan bij deze: 
 
 
    W10336.K-2 (725179) 1
