Administratieve lasten 
Nagegaan is welke administratieve lasten dit wetsvoorstel meebrengt voor scholen. 
Er is sprake van een eenmalige informatieverplichting aan DUO van alle scholen over de 
omzetting van huidig operationeel aanbod naar nieuw permanent aanbod. Scholen 
krijgen een overzicht van hun huidige licenties (peildatum 2014–2015) waarop zij 
vervolgens, conform de mogelijkheden in de omzettingstabel, aan DUO moeten 
aangeven welke nieuwe profielen zij permanent gaan aanbieden. Ingeschat wordt dat 
het ter beschikking stellen van deze informatie maximaal één uur in beslag neemt. 
Uitgaande van de scholen in Nederland waar vmbo-onderwijs wordt verzorgd, worden de 
totale kosten van deze administratieve handeling geschat op 20.655 euro.  
 
Ook moeten scholen bij de inschrijving van leerlingen per oktober 2016 in het 
Basisregister Onderwijs (BRON) eenmalig tijd steken in het inschrijven van hun 
leerlingen op de nieuwe codes, zoals die zijn opgenomen in de geldende element- en 
vakcodetabel. Ingeschat wordt dat deze omzetting maximaal acht uur in beslag neemt. 
Uitgaande van de scholen in Nederland waar vmbo-onderwijs wordt verzorgd, worden de 
totale kosten van deze administratieve handeling geschat op 165.240 euro. Het totale 
kostenplaatje aan eenmalige administratieve lastenverzwaring komt daarmee op 
185.895 euro. 
 
Scholen hebben jaarlijks wat extra werk ten opzichte van de huidige situatie, omdat 
er geen 'standaard' vakkenpakketten meer bestaan. Iedere leerling kiest naast het 
profiel twee (gemengde leerweg) of vier (basisberoepsgerichte of kaderberoepsgerichte 
leerweg) beroepsgerichte keuzevakken. Deze extra variatie aan vakken zal door de 
scholen moeten worden geregistreerd. Ingeschat wordt dat deze registratie jaarlijks per 
school maximaal één uur extra ten opzichte van de huidige situatie in beslag gaat 
nemen. Uitgaande van alle scholen in Nederland waar vmbo-onderwijs wordt verzorgd, 
worden de totale structurele administratieve lasten geschat op 20.655 euro per jaar. 
 
Financiële gevolgen 
Dit wetsvoorstel heeft slechts zeer beperkte gevolgen voor de Rijksbegroting. Tijdelijke 
extra kosten die gemaakt worden omdat gedurende de transitie twee systemen naast 
elkaar functioneren, moeten worden opgevangen binnen de OCW-begroting. De 
jaarlijkse productiekosten van centrale examens vallen daarbij onder de Wet 
subsidiëring landelijke onderwijsondersteunende activiteiten 2013 (SLOA). Deze wet 
bepaalt dat de minister het budget voor de productiekosten jaarlijks moet vaststellen. In 
de periode van 2015 tot en met het derde jaar na invoering is sprake van meerkosten, 
aangezien gedurende die periode zowel examens voor de nieuwe profielen, als voor de 
huidige afdelingsvakken, intra- en intersectorale programma’s gemaakt moeten worden. 
Vanaf het vierde jaar na invoering hoeven jaarlijks minder cspe’s geproduceerd te 
worden. Verwacht wordt dat deze structurele vermindering van examenproductiekosten 
gelijk zal oplopen met stijgende kosten voor de productie van examens door 
verdergaande digitalisering van de examens en de kosten voor kwaliteitsbewaking van 
de beroepsgerichte examenprogramma’s. 
 
8. Internetconsultatie 
 
Dit wetsvoorstel is in mei 2014 voorgelegd voor een openbare internetconsultatie. 
Naar aanleiding van de reacties is het wetsvoorstel op twee punten aangepast. Het 
eerste punt betreft de naamgeving van het profiel Groen in de basisberoepsgerichte, 
kaderberoepsgerichte en gemengde leerweg. In een eerdere versie van het concept-
wetsvoorstel werd voor dit profiel nog de naam ‘Landbouw, natuurlijke omgeving en 
    W10336.K-2 42
