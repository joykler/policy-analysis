profileren op doorstroom naar het beroepsonderwijs, door beroepsgerichte componenten 
toe te voegen aan het profiel. 
 
3.4.2 Organiseerbaarheid en diversiteit van het aanbod 
De huidige beroepsgerichte examenprogramma’s zijn gemiddeld 20 jaar oud. 
Ondertussen heeft de wereld niet stil gestaan. Daarom zijn de beroepsgerichte 
examenprogramma’s allereerst inhoudelijk geactualiseerd voor een betere aansluiting op 
het vervolgonderwijs en de beroepspraktijk. Daarbij zijn ze omgevormd tot 
profielvakken met een breder karakter dan de meeste van de huidige beroepsgerichte 
examenprogramma’s. Hierdoor zijn de nieuwe profielen inhoudelijk interessant voor 
grotere groepen leerlingen en daarmee beter de organiseren voor scholen. Scholen 
hoeven geen hele afdelingen in stand te houden als zich daarvoor langdurig weinig 
leerlingen hebben aangemeld. Ook zijn deze bredere basisprogramma’s beter 
herkenbaar voor de (regionale) arbeidsmarkt en het vervolgonderwijs en sluiten ze beter 
aan op de vernieuwde domeinstructuur in het mbo. 
 
Met de overgang naar profielvakken wordt het aantal beroepsgerichte 
examenprogramma’s in het vmbo teruggebracht van de huidige ongeveer 35 
beroepsgerichte examenprogramma’s per leerweg naar tien profielen per leerweg. Dit 
heeft als voordeel dat er minder verschillende cspe’s hoeven te worden ontwikkeld, die 
nu soms ook maar door een handjevol leerlingen worden gemaakt. In totaal worden er 
6
nu jaarlijks circa 84 verschillende cspe’s ontwikkeld, tegen straks 27 verschillende. 
 
Ondanks de bredere profielen wordt de diversiteit van het beroepsgerichte aanbod 
(oriënterend, breed of smal) in stand gehouden of zelfs verbeterd, doordat leerlingen 
naast hun profielvak vier beroepsgerichte keuzevakken volgen. Deze keuzevakken 
kunnen profielgerelateerd zijn, maar dat hoeft geenszins. Zo kunnen leerlingen zich naar 
wens oriënteren, hun programma inhoudelijk verbreden of juist wel verdiepen. Scholen 
hoeven minder (bredere) basisprofielvakken in stand te houden, wat de 
organiseerbaarheid van het aanbod ten goede komt, terwijl ze door de keuzevakken 
toch diversiteit kunnen bieden. De keuzevakken zijn daarbij door hun relatief geringe 
omvang en de toetsing via een schoolexamen ook makkelijker te organiseren door 
scholen.  
 
De keuzevakken maken het voor scholen ook mogelijk om in de toekomst beter mee 
te bewegen met belangrijke ontwikkelingen in het regionale vervolgonderwijs en de 
regionale arbeidsmarkt. Vmbo-scholen en aoc’s bepalen zelf hun aanbod van 
keuzevakken en mogen in samenwerking met mbo-scholen en het (regionale) 
bedrijfsleven nieuwe keuzevakken ontwikkelen. Uiteraard moeten nieuw ontwikkelde 
keuzevakken wel aan kwaliteitscriteria voldoen. Deze kwaliteitscriteria in de vorm van 
nadere voorschriften worden bij algemene maatregel van bestuur vastgesteld, omdat de 
uitwerking van de voorschriften nog nader beproefd moet worden en zo nodig snel 
moeten kunnen worden aangepast.  
 
Het werken met beroepsgerichte keuzevakken is nieuw. Tijdens de pilotperiode zijn 
op landelijk niveau, vanuit de nieuwe profielen, beroepsgerichte keuzevakken 
ontwikkeld. Bij inwerkingtreding van de wet is er dan echter nog nauwelijks ervaring 
opgedaan met regionaal ontwikkelde keuzevakken en dus ook niet met de werking van 
                                                
6
 Jaarlijks worden er nu circa 35 cspe’s ontwikkeld voor de basisberoepsgerichte 
leerweg, 35 cspe’s voor de kaderberoepsgerichte leerweg en 14 cspe’s voor de 
gemengde leerweg. Straks worden dat 9 cspe’s per leerweg. 
    W10336.K-2 38
