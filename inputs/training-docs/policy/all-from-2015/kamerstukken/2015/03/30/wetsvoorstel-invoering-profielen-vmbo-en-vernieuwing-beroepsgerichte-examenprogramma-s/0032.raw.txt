bedrijfsleven vorm moeten krijgen, kan de inhoud optimaal worden aangepast aan de 
(regionale) situatie van vervolgopleidingen en arbeidsmarkt. Dit biedt uiteraard ook 
weer veel nieuwe mogelijkheden voor een verbetering van de doorstroom naar het mbo. 
 
Scholen kunnen zich met behulp van hun profielen en vooral ook de beroepsgerichte 
keuzevakken goed profileren binnen hun eigen regio. Alle leerlingen wordt – via gelijke 
aandacht voor loopbaanoriëntatie- en begeleiding en de mogelijkheid tot verbreding of 
juist verdieping van het profiel – een goede voorbereiding op hun toekomst geboden. 
Via de beroepsgerichte keuzevakken zou het op termijn mogelijk moeten zijn om 
eerder met mbo-stof te starten. Bij verwante doorstroom zou dit vrijstellingen moeten 
kunnen opleveren in het mbo. Deze ontwikkelingen zijn relevant als het specifiek gaat 
om doorlopende leerroutes zoals de huidige experimenten met de vakmanschaproute en 
de technolgieroute. 
 
Hieronder wordt het nieuwe systeem nader toegelicht vanuit respectievelijk het 
perspectief van leerlingen en het perspectief van scholen. 
 
3.3 Het perspectief van de leerlingen 
Elke vmbo-bovenbouwleerling volgt voortaan een profiel. Voor de beroepsgerichte 
leerwegen (dat wil zeggen: de basisberoepsgerichte leerweg en de kaderberoepsgerichte 
leerweg) en de gemengde leerweg is er – afhankelijk van het aanbod van de school – 
een keuze uit de volgende profielen: 
1. Bouwen, wonen en interieur, 
2. Produceren, installeren en energie, 
3. Mobiliteit en transport, 
4. Media, vormgeving en ICT, 
5. Maritiem en techniek, 
6. Zorg en welzijn, 
7. Economie en ondernemen, 
8. Horeca, bakkerij en recreatie, 
9. Groen, 
10. Dienstverlening en producten. 
 
Voor de theoretische leerweg is er een keuze uit vier profielen, te weten: 
1.  Techniek, 
2. Zorg en welzijn, 
3. Economie, 
4. Landbouw. 
 
Gevolgd onderwijs: gemeenschappelijk deel 
Alle profielen bevatten een gemeenschappelijk deel. Alle leerlingen volgen in het 
gemeenschappelijke deel, net als nu, de vakken: Nederlandse taal, Engelse taal, 
maatschappijleer, lichamelijke opvoeding en afhankelijk van het aanbod van de school: 
beeldende vorming, muziek, dans of drama. Daarnaast moeten zij voldoen aan de eisen 
voor de rekentoets en geldt er voor de theoretische en gemengde leerweg een 
verplichting tot het maken van een profielwerkstuk (het huidige sectorwerkstuk).  
 
    W10336.K-2
