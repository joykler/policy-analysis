de kwaliteitscriteria hierbij. Daarom wordt er voor gekozen om de kwaliteitscriteria op 
een lager niveau dan de wet uit te werken. Dit maakt aanpassing naar aanleiding van 
voortschrijdend inzicht en ervaring eenvoudiger.  
 
In de wet zelf wordt bepaald dat er met betrekking tot de beroepsgerichte 
keuzevakken bij of krachtens algemene maatregel van bestuur voorschriften worden 
7
gesteld. Door de voorwaardelijke delegatiebepaling die van toepassing is, hebben beide 
Kamers inspraak op de invulling van deze voorschriften. Scholen zijn vrij in het aanbod 
van keuzevakken. Keuzevakken kunnen regionaal ontwikkeld worden, afgestemd op de 
behoeften in de regio, mits ze voldoen aan bepaalde kwaliteitscriteria. 
 
 Globaal wordt gedacht aan criteria op het gebied van: omvang en inhoud van het 
keuzevak, de juiste verhouding van de componenten praktijk en theorie binnen het 
keuzevak, uniciteit en aansluiting op de regio. Ook moet bijvoorbeeld duidelijk worden 
omschreven hoe het keuzevak wordt afgesloten (bijvoorbeeld via een werkstuk, 
presentatie, toets of een proeve van bekwaamheid, wel of niet in een stagebedrijf). Het 
moet duidelijk zijn dat de deskundigheid van de docent, de inventaris en het voor het 
keuzevak benodigd lesmateriaal op orde zijn. Ten slotte geldt de verplichting dat een 
keuzevak moet zijn ontwikkeld in samenwerking met een relevante mbo-opleiding, een 
branche-organisatie of het (regionale) bedrijfsleven. Bovendien moet de 
medezeggenschapsraad van de school hebben ingestemd met het aanbod en moeten de 
keuzevakken die de school wil aanbieden tijdig in de schoolgids worden opgenomen. 
 
Op deze wijze kunnen op maat gesneden regionale beroepsroutes worden ontwikkeld 
van goede kwaliteit, die passen bij de veranderende wereld met toekomstige nieuwe 
beroepen. Ook wordt het nu gemakkelijker voor scholen om multidisciplinair onderwijs 
aan te bieden. 
 
4. Activiteiten stakeholders 
 
De profielen zijn vormgegeven door de belangrijkste stakeholders van het vmbo. De 
VO-raad (via vertegenwoordiging door de SPV), de AOC Raad en de mbo-raad waren 
onderdeel van de regiegroep van dit project. De onderliggende vernieuwingscommissies 
en werkgroepen zijn vooral bemenst met vakdocenten uit het vmbo èn het mbo, 
aangevuld met experts van het College voor Toetsen en Examens (CvTE) en Cito, onder 
de projectleiding van de Stichting Leerplan Ontwikkeling (SLO). De projectleiding kreeg 
steun van de Stichting Platforms VMBO en onafhankelijke voorzitters, verbonden aan 
lerarenopleidingen en kenniscentra. Tussentijdse afstemming met brancheorganisaties 
heeft plaatsgevonden via zogeheten sectorale adviesgroepen die periodiek bijeen zijn 
gekomen voor tussentijds advies. De Staatssecretaris van Onderwijs, Cultuur en 
Wetenschap heeft de nieuwe concept-examenprogramma’s inmiddels goedgekeurd. Het 
concept-examenprogramma voor het profiel Groen is vastgesteld door de 
Staatssecretaris van Economische Zaken, die verantwoordelijk is voor het groene 
onderwijs. De concept-examenprogramma’s kunnen op advies van de Regiegroep op 
onderdelen nog worden bijgesteld, naar aanleiding van de ervaringen van de 
pilotscholen met deze programma’s. 
 
Sinds de start van het traject hebben periodiek regionale informatiebijeenkomsten 
plaatsgevonden. Deze waren met name bestemd voor het vmbo-veld, maar eveneens 
                                                
7
 Het voorgestelde artikel 10b, tiende lid, onderdeel b, en 10d, tiende lid, onderdeel b, 
van de WVO. 
    W10336.K-2 39
