2. Vrij aanbod van keuzevakken 
Scholen zijn vrij in hun aanbod van beroepsgerichte keuzevakken. Leerlingen kunnen 
keuzevakken kiezen die gerelateerd zijn aan het door hun gekozen profielvak, maar dat 
hoeft niet. Keuzevakken kunnen zowel verbredend als verdiepend van aard zijn. In het 
onderwijsprogramma kunnen ze zowel voor als na het profielvak worden aangeboden.  
 
3. De sectoren worden losgelaten 
De indeling van het vmbo in vier sectoren wordt met dit wetsvoorstel losgelaten. De 
verschillende combinaties van een profielvak en beroepsgerichte keuzevakken die 
gemaakt kunnen worden, bieden de mogelijkheid om programma’s samen te stellen met 
een verdiepend, verbredend, of profieloverstijgend, multidisciplinair karakter. 
 
4. Hantering eenduidige terminologie  
Voor de theoretische leerweg betekent de invoering van profielen uitsluitend een 
wijziging in de gebruikte terminologie. De vier sectoren worden met dit wetsvoorstel wat 
deze leerweg betreft vervangen door vier profielen. Zowel de naamgeving als de inhoud 
van deze profielen blijft ongewijzigd ten opzichte van de huidige sectoren. Havo en vwo 
kennen al een indeling in profielen, dus met dit wetsvoorstel zal in het gehele voortgezet 
onderwijs eenzelfde terminologie worden gehanteerd. 
 
5. Profielvak afgesloten met centraal examen; keuzevakken met schoolexamens 
Dit wetsvoorstel introduceert beroepsgerichte examenprogramma’s in het 
voorbereidend beroepsonderwijs die bestaan uit een profielvak en beroepsgerichte 
keuzevakken (elk met ongeveer een kwart van de omvang van het profielvak). De 
eindtermen voor de profielvakken zullen centraal worden vastgesteld. Het profielvak 
wordt afgesloten met een cspe en kan, daaraan voorafgaand, getoetst worden in een 
schoolexamen. Dit schoolexamen moet dan – net als bij de overige vakken – 
voorafgaand aan het centraal examen worden afgenomen. Wat betreft de 
beroepsgerichte keuzevakken worden de eindtermen niet centraal vastgesteld. 
De keuzevakken zullen uitsluitend met schoolexamens worden afgesloten. Het 
centraal examen en het gemiddelde van de schoolexamens blijft in een gelijke 
verhouding tot elkaar meewegen bij de berekening van het eindcijfer over het 
beroepsgerichte examenprogramma. 
 
6. Scholen hebben toestemming nodig voor aanbod profielvakken; niet voor 
keuzevakken  
De mogelijkheden van scholen voor de omzetting van huidig naar nieuw 
onderwijsaanbod worden uitgewerkt in lagere regelgeving. Scholen zijn begin schooljaar 
2014–2015 via een zogenaamde ‘routekaart naar de profielen in het vmbo’ geïnformeerd 
over de voorgenomen omzettingsmogelijkheden. 
 
Scholen zullen – net als nu – op twee manieren in aanmerking kunnen komen voor 
bekostiging van nieuw onderwijsaanbod waarvoor ze nog geen toestemming (‘licentie’) 
hebben. Ze kunnen bij voldoende leerlingenpotentieel hun onderwijsaanbod uitbreiden 
met een extra profiel. Hierop is de stichtingssystematiek van toepassing. Ook kunnen ze 
hun aanbod uitbreiden door middel van afspraken via een regionaal plan 
onderwijsvoorzieningen (hierna: RPO). In deze regionaal georganiseerde procedure 
werken VO-besturen samen en daarbij worden onder andere ook gemeenten en het mbo 
betrokken. Doel is te komen tot een regionale afstemming van het onderwijsaanbod. 
Aanbod dat bestand is tegen wijzigende omstandigheden, zoals groei of krimp, en dat 
aansluit bij regionale economische ontwikkelingen. Als via een RPO toestemming is 
    W10336.K-2
