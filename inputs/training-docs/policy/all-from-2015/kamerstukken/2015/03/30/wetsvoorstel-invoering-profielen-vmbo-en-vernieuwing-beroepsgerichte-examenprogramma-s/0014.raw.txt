5. In het zevende lid, onderdeel b, wordt “lichamelijke opvoeding” vervangen door: 
lichamelijke opvoeding 2. 
 
B 
 
Artikel 18 komt te luiden: 
 
Artikel 18. Beroepsgerichte leerwegen en profielen vbo 
 
1. Aan scholen voor voorbereidend beroepsonderwijs wordt, in elk profiel als bedoeld 
in het derde lid, onderwijs in de basisberoepsgerichte leerweg en de 
kaderberoepsgerichte leerweg gegeven. 
2. Het onderwijs aan scholen voor voorbereidend beroepsonderwijs is met ingang van 
het derde leerjaar ingericht volgens profielen. Een profiel is een in schooltijd verzorgd 
samenhangend onderwijsprogramma, zodanig ingericht dat het biedt: 
a. een algemene maatschappelijke voorbereiding en persoonlijke vorming, en 
b. een voorbereiding op naar inhoud verwante opleidingen in het aansluitend 
beroepsonderwijs. 
3. De school verzorgt één of meer profielen. De profielen zijn: 
a. bouwen, wonen en interieur, 
b. produceren, installeren en energie, 
c. mobiliteit en transport, 
d. media, vormgeving en ICT, 
e. maritiem en techniek, 
f. zorg en welzijn, 
g. economie en ondernemen, 
h. horeca, bakkerij en recreatie, 
i. groen, 
j. dienstverlening en producten. 
4. Elk profiel bestaat uit: 
a. een gemeenschappelijk deel, dat voor alle profielen gelijk is, 
b. een profieldeel, dat kenmerkend is voor dat profiel, en 
c. een vrij deel, dat bestaat uit door de leerling te kiezen vakken en andere 
programma-onderdelen. 
5. Het gemeenschappelijk deel van elk profiel in de beroepsgerichte leerwegen omvat 
Nederlandse taal, Engelse taal, maatschappijleer, lichamelijke opvoeding en ten minste 
één van de vakken behorende tot de beeldende vorming, muziek, dans of drama. 
6. Het profieldeel van de beroepsgerichte leerwegen omvat het bij het betreffende 
profiel behorend profielvak en, wat betreft: 
a. de profielen, genoemd in het derde lid, onderdelen a tot en met e: wiskunde en 
natuur- en scheikunde I, 
b. het profiel, genoemd in het derde lid, onderdeel f: biologie en, ter keuze van de 
leerling, wiskunde, maatschappijleer II, geschiedenis en staatsinrichting, of 
aardrijkskunde, met dien verstande dat het bevoegd gezag beslist welke van de laatste 
drie vakken wordt of worden aangeboden, 
c. de profielen, genoemd in het derde lid, onderdelen g en h: economie en, ter keuze 
van de leerling, wiskunde, Spaanse taal of Franse taal, 
d. het profiel genoemd in het derde lid, onderdeel i: wiskunde en, ter keuze van de 
leerling, biologie of natuur- en scheikunde I, 
e. het profiel genoemd in het derde lid, onderdeel j: ter keuze van de leerling twee 
van de vakken wiskunde, economie, biologie en natuur- en scheikunde I. 
    W10336.K-2 14
