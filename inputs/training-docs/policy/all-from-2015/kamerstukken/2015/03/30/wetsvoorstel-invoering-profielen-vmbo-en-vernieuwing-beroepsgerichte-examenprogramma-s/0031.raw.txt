verkregen om een nieuw profiel aan te bieden, dan geldt deze toestemming in beginsel 
voor de looptijd van het RPO, tenzij de afspraken verlengd worden. 
 
Vmbo-scholen zijn vrij in het bepalen van hun aanbod van keuzevakken en mogen in 
samenwerking met mbo-scholen en het (regionale) bedrijfsleven nieuwe keuzevakken 
ontwikkelen. Voor nieuw ontwikkelde keuzevakken worden in lagere regelgeving 
kwaliteitscriteria uitgewerkt. Ook het systeem waarmee nieuw ontwikkelde keuzevakken 
aan de kwaliteitscriteria zullen worden getoetst, zal in lagere regelgeving aan de orde 
komen. 
 
7. Het loopbaandossier is een verplicht onderdeel van het beroepsgerichte 
examenprogramma 
Loopbaanoriëntatie en –begeleiding krijgt een belangrijke plek in alle nieuw 
ontwikkelde beroepsgerichte examenprogramma’s van profielvakken. Het werken aan 
een loopbaandossier wordt hiermee een verplicht onderdeel voor alle leerlingen in de 
beroepsgerichte leerwegen en de gemengde leerweg. Tegelijkertijd maakt de nieuwe 
structuur op zich een betere loopbaanoriëntatie mogelijk. Leerlingen kunnen namelijk 
hun profiel via keuzevakken inhoudelijk verbreden of juist verdiepen. Zo kan een leerling 
met het profiel Zorg en welzijn zijn profiel, bijvoorbeeld, verbreden met een keuzevak 
technologie of juist verdiepen met een keuzevak waarmee hij zijn eerder verworven 
vaardigheden verder ontwikkelt. 
 
3.2 Voordelen van het nieuwe systeem  
Met de introductie van profielen kan de huidige en steeds verdergaande verschraling 
van het vmbo-aanbod, waaronder het sluiten van specifieke technische afdelingen, de 
onmogelijkheid om leerlinggericht maatwerk te blijven bieden, maar ook om regionaal 
maatwerk aan te gaan bieden, een halt worden toegeroepen. Met een kleiner aantal 
bredere, geactualiseerde profielen, wordt het beroepsgerichte vmbo-aanbod 
overzichtelijker en daarmee herkenbaarder voor het vervolgonderwijs en de regionale 
arbeidsmarkt. Dit bevordert een goede aansluiting en doorstroom. De bredere profielen 
sluiten goed aan bij de domeinstructuur in het mbo, die ook breder van karakter is 
geworden. Er kunnen meer leerlingen tegelijk worden bediend en daarmee is het aanbod 
beter te organiseren voor scholen.  
De profielstructuur, met brede profielvakken, aangevuld met kleinere beroepsgerichte 
keuzevakken, sluit goed aan op de manier waarop de nieuwe kwalificatiedossiers in het 
mbo zijn opgebouwd. De herziene kwalificatiestructuur binnen het mbo werkt vanaf 
1 augustus 2016 ook met keuzedelen. Deze keuzedelen bieden net als de keuzevakken 
in het vmbo verbreding en verdieping en verbeteren de doorstroom naar 
vervolgopleidingen. Dit bevordert de aansluiting en doorstroom met (regionale) 
vervolgopleidingen.  
 
De beroepsgerichte keuzevakken bieden de garantie voor een gevarieerd en divers 
aanbod met veel maatwerkmogelijkheden voor alle leerlingen, zoals diegenen die al 
vroeg weten welke richting ze op willen (de ‘vroegkiezers’), maar ook de leerlingen die 
zich eerst breder willen oriënteren (de ‘laatkiezers’). De keuzevakken maken maatwerk 
mogelijk voor de leerlingen die vanuit het door hun gekozen profiel in allerlei werkvelden 
terecht willen kunnen komen, of die van alle markten thuis willen zijn (de 
‘profielverbreders’). Maar ook de leerlingen die juist heel specialistisch willen worden 
opgeleid (de ‘profielverdiepers’) kunnen met een geschikt aanbod aan keuzevakken 
worden bediend. 
Doordat de keuzevakken via schoolexamens worden geëxamineerd en nieuw te 
ontwikkelen keuzevakken in samenspraak met het regionaal vervolgonderwijs en het 
    W10336.K-2 31
