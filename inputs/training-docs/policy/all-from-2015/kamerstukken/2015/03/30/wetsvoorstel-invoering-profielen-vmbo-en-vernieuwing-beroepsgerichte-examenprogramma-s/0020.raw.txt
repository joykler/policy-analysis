schooljaar 2018–2019 een eerder afgewezen leerling nogmaals in de gelegenheid stelt 
het in het derde lid bedoelde examen af te leggen. 
5. Dit artikel vervalt met ingang van 1 augustus 2021. 
 
Artikel 214e. Omzetting onderwijsaanbod naar profielen 
 
1. Een school voor voorbereidend beroepsonderwijs als bedoeld in artikel 17, die voor 
1 augustus 2016 in aanmerking is gebracht voor bekostiging van een of meer bij 
regeling van Onze Minister aan te wijzen afdelingen als bedoeld in artikel 28, zoals dat 
artikel luidde op 31 juli 2016, komt met ingang van 1 augustus 2016 in aanmerking voor 
bekostiging van een of meer bij die regeling aan te wijzen profielen als bedoeld in artikel 
18, derde lid, en 29, derde lid. 
2. In de regeling, bedoeld in het eerste lid, kunnen tevens voorwaarden worden 
gesteld waaronder een school, die in schooljaar 2015–2016 een intrasectoraal of 
intersectoraal programma als bedoeld in artikel 29, zevende lid, onderdeel b, zoals dat 
artikel luidde op 31 juli 2016, verzorgde en die tot het verzorgen van dat programma 
gerechtigd was, met ingang van 1 augustus 2016 in aanmerking komt voor bekostiging 
van een of meer bij die regeling aan te wijzen profielen als bedoeld in de artikelen 18, 
derde lid, en 29, derde lid. 
3. Dit artikel vervalt met ingang van 1 augustus 2021. 
 
 
ARTIKEL VI. WIJZIGING VAN DE WET EDUCATIE EN BEROEPSONDERWIJS BES 
 
In artikel 8.2.2, eerste lid, van de Wet educatie en beroepsonderwijs BES wordt “de 
sectoren, bedoeld in de artikelen 16, 18 en 29 van de Wet voortgezet onderwijs BES” 
vervangen door: de profielen, bedoeld in de artikelen 16, 18 en 29 van de Wet 
voortgezet onderwijs BES. 
 
 
ARTIKEL VII. WIJZIGING VAN DE WET VAN 23 MEI 1990 (STB. 1990, 266) 
 
De Wet van 23 mei 1990, houdende wijziging van de Wet op het voortgezet 
onderwijs inzake sectorvorming en vernieuwing van het middelbaar beroepsonderwijs, 
alsmede van enige andere wetten (Stb. 1990, 266) wordt ingetrokken. 
 
 
ARTIKEL VIII. WIJZIGING VAN DE WET VAN 25 MEI 1998 (STB. 1998, 337) 
 
De artikelen XX en XXI van de Wet van 25 mei 1998 tot wijziging van onder meer de 
Wet op het voortgezet onderwijs in verband met de invoering van leerwegen in de 
hogere leerjaren van het middelbaar algemeen voortgezet onderwijs en het 
voorbereidend beroepsonderwijs, alsmede van leerwegondersteunend en 
praktijkonderwijs (regeling leerwegen mavo en vbo; invoering leerwegondersteunend en 
praktijkonderwijs) (Stb. 1998, 337) vervallen. 
 
 
ARTIKEL IX. WIJZIGING VAN DE WET VAN 6 DECEMBER 2006 (STB. 2007, 23) 
 
De Wet van 6 december 2006, houdende wijziging van de Wet educatie en 
beroepsonderwijs en de Wet op het onderwijstoezicht in verband met de beëindiging van 
de bekostigingsrelatie tussen de agrarische innovatie- en praktijkcentra en de Minister 
van Landbouw, Natuur en Voedselkwaliteit (Stb. 2007, 23) wordt ingetrokken. 
    W10336.K-2
