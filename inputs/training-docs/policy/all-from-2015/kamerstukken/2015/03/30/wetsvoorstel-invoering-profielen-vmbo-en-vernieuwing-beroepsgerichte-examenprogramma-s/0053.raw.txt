vormgegeven onderwijsprogramma en met examens die niet aansluiten op hetgeen 
waarop ze in het derde leerjaar zijn voorbereid. Op leerlingen die in het schooljaar dat 
aanvangt op 1 augustus 2016 zijn toegelaten tot het vierde leerjaar, blijven daarom de 
huidige wettelijke bepalingen van toepassing (tweede lid). 
Het eerste cohort leerlingen dat het vmbo afrondt onder de met dit wetsvoorstel 
ingevoerde systematiek, legt in het schooljaar 2017–2018 eindexamen af. De groep 
leerlingen die voor het eerst eindexamen vmbo aflegt in het schooljaar 2016–2017 en 
dan geen diploma weet te behalen, heeft in schooljaar 2017–2018 nog eenmaal de 
mogelijkheid om examen af te leggen volgens de oude regels. Deze zogenaamde 
bezemklas is geregeld in het vierde lid. 
Het vijfde lid regelt de overgangssituatie voor deelnemers aan een opleiding 
voortgezet algemeen volwassenenonderwijs gericht op het behalen van het diploma 
mavo. Het zesde lid ziet op de laatste mogelijkheid om volgens de oude voorschriften 
staatsexamen vmbo af te leggen (in de theoretische leerweg, resp. in de algemeen 
vormende vakken van de overige leerwegen). 
 
artikel 118w WVO (Invoering profielen vmbo per 1 augustus 2017 voor het derde 
leerjaar) 
Het bevoegd gezag van een school wordt in de gelegenheid gesteld om nog niet op 
1 augustus 2016 over te stappen naar de nieuwe systematiek, maar om de overstap 
naar de nieuwe indeling van het vmbo met profielen in plaats van afdelingen een jaar 
later te maken. Zo kunnen de scholen die er klaar voor zijn gelijk aan de slag gaan met 
het invoeren van de nieuwe profielen. Maar tegelijkertijd krijgen andere scholen nog een 
jaar extra om zich op die nieuwe situatie voor te bereiden. Naast een 
onderwijsinhoudelijke aanpassing vraagt het wetsvoorstel immers in veel gevallen ook 
om organisatorische inspanningen binnen school om van afdelingen naar profielen over 
te gaan. Als een school ervoor kiest om een jaar later te starten, dan zijn de gewijzigde 
wetsbepalingen op die school voor het eerst van toepassing op de leerlingen die in 
schooljaar 2017–2018 worden toegelaten tot het derde leerjaar. De bepalingen uit het 
voorgaande artikel zijn dan van overeenkomstige toepassing, alleen schuift alles één 
jaar op. 
 
Op dit moment is nog geen duidelijk beeld te geven van hoeveel scholen naar 
verwachting per 1 augustus 2016 daadwerkelijk de profielen willen invoeren en hoeveel 
scholen dat een jaar later zouden willen doen. Een deel van de scholen heeft 
aangegeven zo snel mogelijk te willen starten, zoals bijvoorbeeld de scholen in de 
provincie Zeeland waar de daling van leerlingenaantallen urgent om een oplossing 
vraagt. Andere scholen voelen de urgentie minder en zullen daarmee in een andere 
versnelling staan als het gaat om hun voorbereiding op het invoeren van de nieuwe 
profielen. De keuzemogelijkheid die dit artikel biedt, om eventueel een jaar later van 
start te gaan, komt tegemoet aan scholen die om wat voor reden dan ook de profielen 
nog niet per 1 augustus 2016 kunnen of willen invoeren. Het schoolbestuur kan zelf het 
beste beoordelen of de school er voldoende op voorbereid is om de overstap per 1 
augustus 2016 te maken, of dat voor een zorgvuldige invoering beter een jaar langer de 
tijd kan worden genomen. 
 
Ook bij de invoering van de ‘Tweede Fase’ (profielen vwo en havo) is aan scholen 
destijds de keuze gegeven om per 1 augustus 1998 dan wel 1 augustus 1999 van start 
12
te gaan met een gewijzigde systematiek binnen het onderwijs. Op basis van de 
ervaringen die bij de invoering van die wet zijn opgedaan, worden ook nu bij de 
                                                
12
 Kamerstukken II 1997/98, 25 168, nr. 15. 
    W10336.K-2
