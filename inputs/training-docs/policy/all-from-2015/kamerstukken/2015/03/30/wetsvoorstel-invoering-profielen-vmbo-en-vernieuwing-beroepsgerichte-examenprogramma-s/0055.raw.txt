sectoren die aan een bepaald intersectoraal programma ten grondslag liggen, toch 
toestemming verkregen hebben om dat programma te verzorgen. 
Bij de omzetting van het huidige onderwijsaanbod naar rechten op het aanbieden van 
een of meer van de nieuwe profielen kan de school ten aanzien van een intra- of 
intersectoraal programma er voor kiezen om terug te vallen op het profiel dat hoort bij 
één of beide aan het programma onderliggende afdelingen of om dit programma om te 
zetten naar het aanbieden van het profiel Dienstverlening en producten. 
 
Artikel 118y (Onderwijsvoorzieningen die op grond van een RPO voor bekostiging in 
aanmerking zijn gebracht) 
Op grond van de regeling bedoeld in het voorgestelde artikel 118x van de WVO wordt 
de aanspraak van scholen op bekostiging voor een of meer afdelingen omgezet naar 
rechten op het verzorgen van een of meer van de nieuwe profielen in het vbo. Hetzelfde 
geldt voor het aanbod aan intrasectorale en intersectorale programma’s dat scholen 
verzorgen. Ook dat wordt omgezet naar rechten op het verzorgen van een of meer 
profielen. Indien de school sinds schooljaar 2014–2015, of al langer, onderwijs verzorgt 
in het betreffende afdelingsvak of programma, dan wordt die aanspraak bij de overgang 
naar de nieuwe systematiek onderdeel van het reguliere onderwijsaanbod van de school. 
De aanspraak op bekostiging voor het profiel dat in de plaats komt van de afdeling of 
het programma vervalt dan niet meer aan het einde van de looptijd van het RPO, maar 
blijft in stand. 
Is de eerste aanspraak op bekostiging van een afdeling echter later dan 1 augustus 
2014 ontstaan, dan wordt de afdeling of het programma wel omgezet naar een profiel, 
maar de aanspraak op bekostiging voor dat profiel vervalt dan in beginsel aan het eind 
van de looptijd van het RPO. Evenzo vervalt de aanspraak op bekostiging aan het einde 
van de looptijd van een RPO indien een van de afdelingen onderliggend aan een 
intersectoraal programma pas na 1 augustus 2014 voor bekostiging in aanmerking is 
gebracht. Wel kan de school het betreffende profiel na afloop van het RPO blijven 
verzorgen als dit op grond van een aansluitend nieuw RPO voor bekostiging in 
aanmerking wordt gebracht, of als het profiel inmiddels op grond van artikel 68 van de 
WVO voor bekostiging in aanmerking is gebracht. 
Onderwijsvoorzieningen die scholen al in schooljaar 2014–2015 hebben gerealiseerd 
worden dus bestendigd in licenties ten aanzien van een of meer van de nieuwe profielen 
die met dit wetsvoorstel worden ingevoerd. De aanspraak op bekostiging voor 
onderwijsvoorzieningen die pas later via een RPO tot stand zijn gekomen, blijven via het 
RPO lopen. Artikel 109 van de WVO is alleen van toepassing op afspraken over 
onderwijsvoorzieningen die in schooljaar 2015–2016 of later zijn gerealiseerd. 
 
Artikel I, onderdeel Z (artikel 121 WVO; voorhangbepaling) 
Inhoudelijk wordt met het nieuwe artikel 121 niets gewijzigd ten opzichte van de 
verspreid staande huidige bepalingen in de WVO. De bepalingen die in de verschillende 
artikelen met voorwaardelijke delegatiebepalingen worden geschrapt, zijn allemaal 
opgenomen in dit artikel. Naast de bepalingen bedoeld in artikel I, onderdelen B, G, H, I, 
N, onder 2, en O, zijn dat de bepalingen uit de huidige artikelen 10b, elfde lid, 10d, elfde 
lid, en 22 van de WVO (artikel I, onderdelen C, E en K). 
 
Het gaat in al deze gevallen om reeds nu al in de WVO opgenomen bepalingen met 
betrekking tot voorwaardelijke delegatie (zogenaamde ‘nahang’) of gecontroleerde 
delegatie (zogenaamde ‘voorhang’). Door alle gecontroleerde en voorwaardelijke 
delegatiebepalingen uit de gehele wet bij elkaar te nemen in één artikel worden kleine 
verschillen tussen de formulering in de verschillende artikelen onderling weggenomen. 
Ook wordt het hierdoor overzichtelijker over welke bij algemene maatregel van bestuur 
    W10336.K-2 55
