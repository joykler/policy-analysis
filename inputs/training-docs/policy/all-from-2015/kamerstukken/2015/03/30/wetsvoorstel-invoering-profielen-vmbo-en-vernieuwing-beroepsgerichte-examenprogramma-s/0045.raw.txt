Aan de vernieuwing en het herontwerp van de huidige intersectorale programma’s is 
uitgebreid onderzoek voorafgegaan. Hieruit bleek dat er het beste ‘vanuit een blanco vel’ 
één geheel nieuw, op de overige profielen aanvullend profiel kon worden ontwikkeld. Dit 
zou voldoende moeten zijn, gelet ook op de structurele profielverbredende 
mogelijkheden voor leerlingen die zijn ingebouwd binnen de nieuwe structuur van 
profielvakken en beroepsgerichte keuzevakken. Deze nieuwe structuur voorziet daarmee 
duidelijk in de huidige behoefte aan onderwijsaanbod, maar heeft als groot voordeel ten 
opzichte van de huidige situatie dat er ook veel ruimte is om in te spelen op toekomstige 
ontwikkelingen. 
 
De Onderwijsraad vraagt zich af of met dit wetsvoorstel de doorlopende leerlijnen 
voldoende geborgd zijn. Naar aanleiding van deze opmerkingen is de memorie van 
toelichting op enkele punten uitgebreid. Met betrekking tot de aansluiting van de 
onderbouw bij de nieuwe profielen, worden eerst het op handen zijnde bredere advies 
van de Onderwijsraad en nadere beleidsontwikkelingen als reactie op het eerdere 
rapport van de Onderwijsraad over een eigentijds curriculum afgewacht. Zoals gezegd, 
kunnen de verschillende trajecten in samenhang worden bezien, waarbij het 
voorliggende wetsvoorstel de rol van de eerste stap vervult richting een 
toekomstbestendig, regionaal afgestemd, vmbo-onderwijsaanbod. De profielstructuur 
die met dit wetsvoorstel in het vmbo wordt geïntroduceerd, sluit goed aan op de nieuwe 
kwalificatiedossiers en opleidingsdomeinen in het mbo. Door loopbaanontwikkeling en -
begeleiding een grotere rol te geven in het onderwijsprogramma op het vmbo zijn de 
doorlopende leerlijnen ook beter gewaarborgd. 
 
De Onderwijsraad benadrukt het belang van een flexibele wijze van examinering van 
het beroepsgerichte programma om zo optimaal de flexibiliteit van de nieuwe structuur 
te benutten. Het wetsvoorstel biedt hiervoor de ruimte. Scholen zijn vrij om te schuiven 
in de volgorde waarin het profielvak en de beroepsgerichte keuzevakken worden 
aangeboden aan de leerlingen. In het kader van het sectorakkoord VO 2014–2017 
onderzoekt het ministerie samen met de VO-raad of er binnen het voortgezet onderwijs 
meer flexibiliteit in wet- en regelgeving noodzakelijk is. Hierbij wordt onder meer 
gekeken naar zowel het omdraaien van de volgorde schoolexamen en cspe van het 
beroepsgerichte examenprogramma als meerdere examenmomenten voor de 
beroepsgerichte examenprogramma’s.  
 
De Onderwijsraad adviseert dat vmbo-scholen de regionale afstemming en 
samenwerking benutten om te komen tot een weloverwogen aanbod aan 
beroepsgerichte keuzevakken. Scholen kunnen hun aanbod aan profielen door middel 
van afspraken in een RPO uitbreiden. Voor het aanbod van beroepsgerichte keuzevakken 
stelt dit wetsvoorstel een dergelijke constructie echter niet verplicht. Scholen zijn daarin 
vrij. Het is, zoals de Onderwijsraad adviseert, wel aan te bevelen dat scholen hun 
aanbod van keuzevakken afstemmen met andere scholen en het mbo in de regio en met 
het regionale bedrijfsleven. De samenwerking tussen scholen in het kader van RPO’s is 
daarvoor een geschikt middel. 
 
De Onderwijsraad maakt zich zorgen dat er sprake is van meer dan “enige 
verschuiving” bij de opheffingsnorm van scholen die nu onderwijs verzorgen in meerdere 
afdelingen binnen alleen de sector techniek en die straks verschillende technische 
profielen willen gaan aanbieden. De huidige wet kent in het vmbo opheffingsnormen die 
afhankelijk zijn van het aantal sectoren waarin een school onderwijs aanbiedt. Nu de 
sectoren worden vervangen door profielen, is het ook aangewezen om de 
    W10336.K-2
