onderwijsaanbod uitbreiden met het profiel Dienstverlening en producten. In het geval 
dat de kleine scholen in een RPO worden buitengesloten, waardoor zij op oneigenlijke 
gronden niet in de gelegenheid zijn het profiel Dienstverlening en producten aan te 
bieden, zal de staatssecretaris in gesprek gaan met de samenwerkende bevoegde 
gezagsorganen die het betreffende RPO hebben vastgesteld. Net als in de huidige 
situatie kan een aoc via een RPO tevens het recht verkrijgen om naast de 
beroepsgerichte leerwegen ook de gemengde leerweg te mogen verzorgen. 
 
Uitbreiding onderwijsaanbod 
In de nieuwe situatie kunnen schoolbesturen die hun onderwijsaanbod willen 
uitbreiden dat net als in de huidige situatie doen. Alleen betreft het onderwijsaanbod in 
het vmbo dan de profielen in plaats van de huidige afdelingen. Het is voor een bevoegd 
gezag mogelijk om andere of meer profielen in het vmbo te gaan verzorgen door het 
stichten van een nieuwe school. Ook kan, net als nu het geval is, een aanvraag worden 
gedaan voor uitbreiding van het onderwijsaanbod van een bestaande school, die dan één 
of meer extra profielen kan gaan verzorgen. In beide gevallen moet er wel voldoende 
leerlingenpotentieel worden aangetoond. Tot slot bestaat er de mogelijkheid om via 
overleg tussen de samenwerkende bevoegde gezagsorganen in de regio afspraken te 
maken in een RPO en zo het recht te verkrijgen om een extra profiel te gaan verzorgen. 
 
Profilering van scholen 
Scholen krijgen met de invoering van de nieuwe beroepsgerichte 
examenprogramma’s de kans om hun beroepsgerichte onderwijsaanbod onder de loep te 
nemen. Daarbij is het van belang dat scholen bekijken of hun aanbod voldoende 
toekomstbestendig is en goed aansluit bij de wensen van het regionale vervolgonderwijs 
en het bedrijfsleven. 
 
Profilering qua onderwijsaanbod kan op twee manieren plaatsvinden: allereerst via 
het aanbod van profielen en de bijbehorende profielvakken. Daarnaast kunnen vmbo-
scholen zich profileren via hun aanbod van beroepsgerichte keuzevakken (in combinatie 
met hun profielaanbod). 
 
Scholen zullen voor de toekomst bewustere keuzes moeten maken over hun 
onderwijsaanbod. De robuuste, bredere profielvakken zorgen voor een brede basis. 
Landelijke herkenbaarheid van diploma’s is hiermee geborgd. Specialisatie vindt vooral 
plaats via de beroepsgerichte keuzevakken. Het vmbo blijft daarbij voorbereidend van 
aard, echte beroepsvorming en specialisatie vindt plaats in het mbo. Scholen hebben 
een eigen verantwoordelijkheid om overgespecialiseerd aanbod te voorkomen. 
   
Aanbod keuzevakken en vrij deel 
Het aanbod van keuzevakken is vrij. Overleg over het aanbod aan keuzevakken in 
een RPO is niet verplicht, maar wel aan te bevelen. Zoals ook de Onderwijsraad in zijn 
advies beaamt is samenwerking tussen vmbo-scholen op het gebied van hun aanbod 
aan beroepsgerichte keuzevakken van belang om de kwaliteit van de keuzevakken te 
borgen en tegelijkertijd een breed aanbod van keuzevakken in de regio te realiseren. 
Een school kan de onderliggende modules van een profielvak ook als keuzevakken 
aanbieden. 
 
Daarnaast houden scholen ruimte om binnen het vrije deel van het 
onderwijsprogramma eigen programma-onderdelen aan te bieden. Scholen die de 
theoretische leerweg aanbieden, kunnen zich binnen het vrije deel bijvoorbeeld 
    W10336.K-2 37
