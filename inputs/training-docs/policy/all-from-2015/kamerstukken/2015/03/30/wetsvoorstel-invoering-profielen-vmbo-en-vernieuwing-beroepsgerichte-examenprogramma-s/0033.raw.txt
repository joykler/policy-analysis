Profieldeel beroepsgerichte leerwegen en de gemengde leerweg 
Voor leerlingen in de beroepsgerichte leerwegen en de gemengde leerweg, bevat het 
4
profieldeel twee algemeen vormende vakken en een profielvak. Het profielvak vormt de 
basis van het beroepsgerichte examenprogramma van de leerling en omvat de 
belangrijkste kennis, houding en vaardigheden voor een bepaalde beroepsrichting. Het 
profielvak vormt de helft van de totale omvang van het beroepsgerichte 
examenprogramma van de leerling. Het gevolgde profiel wordt vermeld op het diploma. 
 
De profielvakken omvatten elk vier (in de gemengde leerweg twee, vanwege het 
extra algemeen vormend vak in het vrije deel van deze leerweg)– in omvang aan elkaar 
gelijke – modules. De inhoud van deze modules zal bij ministeriële regeling worden 
vastgesteld (in de Regeling examenprogramma’s voortgezet onderwijs). De leerling 
hoeft in de praktijk niet te merken dat hij/zij verschillende modules volgt. Het profielvak 
wordt als één ondeelbaar centraal examen afgenomen. Voorafgaand aan het centraal 
examen kan de school eventueel een schoolexamen afnemen over het profielvak. 
 
Elke leerling volgt, voor de theoretische ondersteuning van het profielvak, verplicht 
twee aan dat profiel gerelateerde algemeen vormende vakken. Deze verplichte vakken 
komen overeen met de huidige ‘sectorvakken’. Negen van de tien nieuwe profielen zijn 
te relateren aan één van de vier huidige sectoren. De ‘profielvakken’ bij het profiel 
komen in dat geval overeen met de huidige ‘sectorvakken’ van die sector. Het tiende 
profiel, Dienstverlening en producten, komt voort uit de combinatie en hervorming van 
de verschillende intersectorale programma’s tot één – op de andere profielen inhoudelijk 
aanvullend – profiel. Het profiel Dienstverlening en producten is niet direct aan een van 
de huidige sectoren te relateren. Dit profiel is daarmee het meest vernieuwde en 
vernieuwende profiel, maar sluit tegelijkertijd het minst herkenbaar aan bij de situatie 
van het huidige onderwijsaanbod. Bovendien moet het profiel worden vormgegeven in 
een door de school vast te stellen context. Bij dit profiel heeft de leerling de keuze uit de 
volgende ondersteunende algemeen vormende vakken: wiskunde, economie, biologie en 
natuur- en scheikunde I.  
 
Het vrije deel van de beroepsgerichte leerwegen en de gemengde leerweg 
Ten slotte is er binnen elke leerweg een vrij deel, dat in de beroepsgerichte 
leerwegen bestaat uit ten minste vier (in de gemengde leerweg ten minste twee) 
beroepsgerichte keuzevakken. De vier (resp. twee) keuzevakken maken samen de 
andere helft van de totale omvang van het beroepsgerichte examenprogramma uit. De 
beroepsgerichte keuzevakken worden afgesloten met schoolexamens. Leerlingen in de 
gemengde leerweg volgen – vanwege de grotere theoretische component in deze 
leerweg (net als in de huidige situatie) – een extra algemeen vormend vak naar keuze. 
Omdat de beroepsgerichte component van hun onderwijs kleiner is, hoeven deze 
leerlingen ook slechts twee in plaats van vier beroepsgerichte keuzevakken te volgen. 
 
 Door middel van de keuzevakken kan elke leerling tot een op maat gesneden 
programma komen. Zo kan elke leerling er voor kiezen om het profielvak te verdiepen of 
juist te verbreden. Het is daarbij ook mogelijk om, afhankelijk van het aanbod van de 
school, een module uit een ander profiel te kiezen als keuzevak. Deze module wordt dan 
wel - net als een ‘gewoon’ keuzevak - afgesloten met een schoolexamen. 
 
                                                
4
 De profielvakken worden bij algemene maatregel van bestuur vastgesteld. Het 
profielvak is hierbij gelijknamig aan het profiel. 
    W10336.K-2 33
