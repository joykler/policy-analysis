toegankelijk voor scholen voor voortgezet speciaal onderwijs, mbo, kenniscentra, 
brancheorganisaties en uitgevers. 
 
5. Implementatie en overgangsregelingen 
 
De streefdatum voor invoering van de voorgestelde wijzigingen is schooljaar 2016–
2017. Leerlingen die dan in de derde klas komen, kiezen een profiel in plaats van een 
sector en een afdeling of intra- of intersectoraal programma. In schooljaar 2017–2018 
zullen voor de eerste keer cspe’s over de nieuwe profielvakken worden afgenomen. 
 
In het schooljaar na inwerkingtreding van deze wet (2016–2017) wordt leerlingen uit 
leerjaar 4 voor de laatste maal gelegenheid gegeven tot het afleggen van het 
eindexamen vmbo oude stijl. In schooljaar 2017–2018 kan een school een eerder 
afgewezen leerling nogmaals in de gelegenheid stellen het examen oude stijl af te 
leggen. Voor leerlingen die in het schooljaar na inwerkingtreding van deze wet een 
volgend diploma op een hoger niveau willen behalen (‘stapelaars’), geldt dat examen 
moet worden afgelegd volgens de nieuwe regels. 
 
6. Consequenties voor en afstemming met Caribisch Nederland 
 
Met dit wetsvoorstel worden de beroepsgerichte examenprogramma’s inhoudelijk 
geactualiseerd voor een betere aansluiting op het vervolgonderwijs en de 
beroepspraktijk. Dit is zowel voor vmbo-leerlingen in Europees Nederland als voor 
vmbo-leerlingen in Caribisch Nederland relevant en wenselijk. Mede met het oog op 
doorstroming van leerlingen naar vervolgonderwijs in Europees Nederland worden de 
wijzigingen die dit wetsvoorstel aanbrengt in de WVO daarom ook voorgesteld voor de 
WVO BES. 
 
Het wetsvoorstel raakt niet direct aan de belangen van de bestuurscolleges van de 
openbare lichamen. De Rijksdienst Caribisch Nederland heeft een concept van het 
wetsvoorstel ter consultatie voorgelegd aan de bevoegde gezagsorganen van de scholen 
in Caribisch Nederland, aangezien zij direct betrokken zijn bij de uitvoering ervan. 
 
In Caribisch Nederland krijgt feitelijk alleen het voortgezet onderwijs op Bonaire (aan 
de Scholengemeenschap Bonaire) te maken met de invoering van profielen in het vmbo 
als gevolg van dit wetsvoorstel. Het voortgezet onderwijs op Saba kent een afwijkende 
systematiek. De Saba Comprehensive School biedt niet de Nederlandse beroepsgerichte 
examenprogramma’s aan, maar verzorgt Engelstalige CXC- en TVET-programma’s. De 
voorschriften met betrekking tot de inrichting van het onderwijs en de examens, zoals 
8
opgenomen in de WVO BES, zijn grotendeels niet van toepassing op Saba. Ook de 
wijzigingen van dit wetsvoorstel zijn dus vooralsnog niet van toepassing op het 
onderwijs op Saba. Sint Eustatius is zich aan het voorbereiden op een geleidelijke 
overstap naar Engels als instructietaal in het voortgezet onderwijs vanaf schooljaar 
9
2015–2016. De beoogde datum van invoering van dit wetsvoorstel ligt zodanig dat de 
school op Sint Eustatius de overstap naar de nieuwe beroepsgerichte profielen in het 
                                                
8
 De Saba Comprehensive School is in artikel 207 van de WVO BES aangewezen als 
inrichting voor voortgezet onderwijs als bedoeld in artikel 117 van die wet. Het Tijdelijk 
besluit Saba Comprehensive School geeft alternatieve voorschriften die in de plaats 
treden van de voorschriften uit de WVO BES over inrichting van het onderwijs en 
examens. 
9
 Zie de brieven van 19 juni en 8 oktober 2014 (Kamerstukken II 2013/14, 31568, nr. 
138 en Kamerstukken II 2014/15, 31 568, nr. 145). 
    W10336.K-2
