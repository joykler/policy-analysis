4. Overige wijzigingen 
Van de gelegenheid is gebruik gemaakt om het overgangsrecht bij dit wetsvoorstel alsnog 
te verwerken in de WVO en de WVO BES zelf, in plaats van als afzonderlijke artikelen in 
deze wijzigingswet. De artikelen X tot en met XIII van het concept-wetsvoorstel zoals 
voorgelegd aan de Raad van State, zijn nu opgenomen als artikelen 118v tot en met 
118y van de WVO, respectievelijk artikelen 214c tot en met 214e van de WVO BES. De 
nieuwe artikelen X en XI hebben betrekking op de samenloop tussen het onderhavige 
wetsvoorstel en twee andere wetsvoorstellen: het initiatiefvoorstel Bisschop, Van Meenen 
en Rog in verband met een doeltreffender regeling van het onderwijstoezicht 
(Kamerstukken 33 861) en het voorstel van wet met betrekking tot de integratie van 
lwoo en pro in het passend onderwijs (Kamerstukken 33 993). De samenloop met deze 
wetsvoorstellen is ontstaan door de verplaatsing van de voorwaardelijke 
delegatiebepalingen en van het overgangsrecht. 
 
De redactionele opmerkingen van de Raad zijn overgenomen. 
 
Ik moge U, mede namens mijn ambtgenoot van Economische Zaken, verzoeken het 
hierbij gevoegde gewijzigde voorstel van wet en de gewijzigde memorie van toelichting 
aan de Tweede Kamer der Staten-Generaal te zenden. 
 
De Staatssecretaris van Onderwijs,  
Cultuur en Wetenschap, 
 
 
 
 
Sander Dekker
