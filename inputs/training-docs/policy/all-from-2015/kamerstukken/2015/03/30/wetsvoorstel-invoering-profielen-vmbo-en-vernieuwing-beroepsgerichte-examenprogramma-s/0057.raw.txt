Artikel III, onderdeel A (artikel 14a WEC) 
Artikel 14a van de WEC heeft betrekking op het uitstroomprofiel vervolgonderwijs 
aan scholen voor voortgezet speciaal onderwijs. Voor zover het binnen dit 
uitstroomprofiel mavo of vbo betreft, zijn de wijzigingen die dit wetsvoorstel aanbrengt 
ten aanzien van deze schoolsoorten van overeenkomstige toepassing.  
 
Artikel IV (artikel 24o WOT) 
Artikel 24o, tweede lid, van de Wet op het onderwijstoezicht (WOT) heeft betrekking 
op de gegevens die zijn opgenomen in het diplomaregister. Ten aanzien van de 
staatsexamens is in artikel 34 van het Besluit staatsexamens VO opgenomen welke 
gegevens het College van examens in verband met de afgenomen examens aan DUO 
moet verstrekken. Dezelfde gegevens kunnen op grond van artikel 24o, tweede lid, 
onderdeel g, van de WOT via het diplomaregister aan betrokkene en derden worden 
geleverd. 
Nu in het mavo en vbo niet langer sprake zal zijn van sectoren, maar van profielen, 
wordt ook het sectorwerkstuk in de theoretische en de gemengde leerweg vervangen 
door een profielwerkstuk. Met dit artikel wordt artikel 24o, tweede lid, onderdeel g, van 
de WOT hierop aangepast. Artikel 34 van het Staatsexamenbesluit VO zal 
overeenkomstig worden gewijzigd. 
Met de voorgestelde formulering wordt invulling gegeven aan de situatie dat het 
profielwerkstuk in het havo en vwo betrekking heeft op een of meer vakken en wordt 
beoordeeld met een cijfer, terwijl in het mavo en vbo het profielwerkstuk (het huidige 
sectorwerkstuk) betrekking heeft op een thema en wordt beoordeeld met een 
waardering “voldoende” of “goed”. 
 
Artikel V (WVO BES) 
De wijzigingen die in artikel V van dit wetsvoorstel worden voorgesteld voor de Wet 
voortgezet onderwijs BES (WVO BES) komen overeen met de voorgestelde wijzigingen 
in de WVO (artikel I). Voor een toelichting op de onderdelen van artikel V wordt dan ook 
verwezen naar de artikelsgewijze toelichting op artikel I. De WVO BES kent op enkele 
punten iets vereenvoudigde bepalingen ten opzichte van de WVO. Daarom is er niet voor 
alle voorgestelde wijzigingen in de WVO ook een parallel in de WVO BES. Slechts waar 
de situatie op de BES afwijkt is dat hieronder nader toegelicht. 
Onderstaande tabel geeft aan hoe de onderdelen van artikel I en artikel V van dit 
wetsvoorstel zich tot elkaar verhouden, alsmede welke artikelen van respectievelijk de 
WVO en de WVO BES deze onderdelen betreffen: 
 
Overeenkomstige artikelen WVO en WVO BES: 
 
artikel I, WVO artikel V, WVO BES opmerkingen 
onderdeel artikel onderdeel artikel 
A 10 A 16  
B diverse - n.v.t. deze wijzigingen hebben geen 
betrekking op de WVO BES 
C 10b B 18  
D 10c C 28  
E 10d D 29  
F 11a E 33  
G, H en I diverse - n.v.t. deze wijzigingen hebben geen 
betrekking op de WVO BES 
J 16 - - heeft geen parallel in de WVO BES 
    W10336.K-2 57
