a. met ingang van 1 augustus 2016 op het derde leerjaar, en 
b. met ingang van 1 augustus 2017 op het vierde leerjaar. 
2. Met betrekking tot het vierde leerjaar waarop de artikelen 10, 10b en 10d, zoals 
luidend ingevolge de Wet van … tot wijziging van de Wet op het voortgezet onderwijs, de 
Wet voortgezet onderwijs BES en enkele aanverwante wetten in verband met het 
invoeren van profielen in het voorbereidend beroepsonderwijs en het middelbaar 
algemeen voortgezet onderwijs, alsmede de actualisatie en flexibilisering van het 
beroepsgerichte deel van de examenprogramma’s in het voorbereidend 
beroepsonderwijs (Stb. 20xx, xxx) nog niet van toepassing zijn, blijven van toepassing 
de bij en krachtens deze wet gegeven voorschriften zoals luidend op 31 juli 2016. 
3. In het schooljaar 2016–2017 wordt voor de laatste maal gelegenheid gegeven tot 
het afleggen van het eindexamen voorbereidend middelbaar beroepsonderwijs volgens 
de op 31 juli 2016 bij of krachtens deze wet vastgestelde voorschriften, voor de 
leerlingen die voor 1 augustus 2016 zijn toegelaten tot het vierde leerjaar. 
4. In afwijking van het derde lid, stelt het bevoegd gezag in het schooljaar 2017–
2018 een eerder afgewezen leerling nogmaals in de gelegenheid het in dat lid bedoelde 
examen af te leggen. 
5. In het studiejaar 2018–2019 wordt voor de laatste maal gelegenheid gegeven tot 
het afleggen van het examen van een opleiding voortgezet algemeen 
volwassenenonderwijs als bedoeld in artikel 7.3.1, eerste lid, onderdeel a, van de Wet 
educatie en beroepsonderwijs, voor zover gericht op het behalen van het diploma 
middelbaar algemeen voortgezet onderwijs, volgens de op 31 juli 2016 geldende bij en 
krachtens de Wet educatie en beroepsonderwijs vastgestelde voorschriften. 
6. In het jaar 2020 wordt voor de laatste maal gelegenheid gegeven tot het afleggen 
van het staatsexamen voorbereidend middelbaar beroepsonderwijs volgens de op 31 juli 
2016 geldende bij en krachtens deze wet vastgestelde voorschriften. 
7. Dit artikel vervalt met ingang van 1 augustus 2021. 
 
Artikel 118w. Invoering profielen vmbo per 1 augustus 2017 voor het derde 
leerjaar 
 
1. Het bevoegd gezag van een school als bedoeld in artikel 9 of 10a, kan besluiten, in 
afwijking van artikel 118v, eerste lid, met ingang van 1 augustus 2017 ten aanzien van 
het derde leerjaar van die school toepassing te geven aan het bepaalde bij of krachtens 
de artikelen 10, 10b, en 10d, zoals luidend ingevolge de Wet van … tot wijziging van de 
Wet op het voortgezet onderwijs, de Wet voortgezet onderwijs BES en enkele 
aanverwante wetten in verband met het invoeren van profielen in het voorbereidend 
beroepsonderwijs en het middelbaar algemeen voortgezet onderwijs, alsmede de 
actualisatie en flexibilisering van het beroepsgerichte deel van de examenprogramma’s 
in het voorbereidend beroepsonderwijs (Stb. 20xx, xxx). Bij toepassing van de eerste 
volzin zijn de in die volzin genoemde artikelen ten aanzien van de school met ingang van 
1 augustus 2018 van toepassing op het vierde leerjaar. 
2. Artikel 118v, tweede lid, is van overeenkomstige toepassing op scholen waarvan 
het bevoegd gezag een besluit als bedoeld in het eerste lid heeft genomen. 
3. In afwijking van artikel 118v, derde lid, geldt voor scholen waarvan het bevoegd 
gezag een besluit als bedoeld in het eerste lid heeft genomen dat in het schooljaar 
2017–2018 voor de laatste maal gelegenheid wordt gegeven tot het afleggen van het 
eindexamen voorbereidend middelbaar beroepsonderwijs volgens de op 31 juli 2016 bij 
of krachtens deze wet vastgestelde voorschriften, voor de leerlingen die voor 1 augustus 
2017 zijn toegelaten tot het vierde leerjaar. 
4. In afwijking van het derde lid, geldt voor scholen waarvan het bevoegd gezag een 
besluit als bedoeld in het eerste lid heeft genomen dat het bevoegd gezag in het 
schooljaar 2018–2019 een eerder afgewezen leerling nogmaals in de gelegenheid stelt 
het in het derde lid bedoelde examen af te leggen. 
5. Dit artikel vervalt met ingang van 1 augustus 2021. 
 
    W10336.K-2
