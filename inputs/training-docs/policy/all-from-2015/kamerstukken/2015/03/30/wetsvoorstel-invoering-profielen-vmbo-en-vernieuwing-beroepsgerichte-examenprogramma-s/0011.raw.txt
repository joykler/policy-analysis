Artikel 118x. Omzetting onderwijsaanbod naar profielen 
 
1. Een school voor voorbereidend beroepsonderwijs als bedoeld in artikel 10a, die 
voor 1 augustus 2016 in aanmerking is gebracht voor bekostiging van een of meer bij 
regeling van Onze Minister aan te wijzen afdelingen als bedoeld in artikel 10c, zoals dat 
artikel luidde op 31 juli 2016, komt met ingang van 1 augustus 2016 in aanmerking voor 
bekostiging van een of meer bij die regeling aan te wijzen profielen als bedoeld in artikel 
10b, derde lid, en 10d, derde lid. 
2. In de regeling, bedoeld in het eerste lid, kunnen tevens voorwaarden worden 
gesteld waaronder een school, die in schooljaar 2015â€“2016 een intrasectoraal of 
intersectoraal programma als bedoeld in artikel 10b, zevende lid, onderdeel a, of artikel 
10d, zevende lid, onderdeel b, zoals die artikelen luidden op 31 juli 2016, verzorgde en 
die tot het verzorgen van dat programma gerechtigd was, met ingang van 1 augustus 
2016 in aanmerking komt voor bekostiging van een of meer bij die regeling aan te 
wijzen profielen als bedoeld in de artikelen 10b, derde lid, en 10d, derde lid. 
3. Dit artikel vervalt met ingang van 1 augustus 2021. 
 
Artikel 118y. Overgangsrecht in verband met onderwijsvoorzieningen die op 
grond van een regionaal plan onderwijsvoorzieningen voor bekostiging in 
aanmerking zijn gebracht 
 
1. Artikel 109 is niet van toepassing op een profiel als bedoeld in artikel 118x, dat in 
aanmerking is gebracht voor bekostiging op grond van een in een regionaal plan 
onderwijsvoorzieningen opgenomen afdeling als bedoeld in artikel 72, derde lid, 
onderdeel f, zoals dat artikel luidde op 31 juli 2016, indien die afdeling uiterlijk op 1 
augustus 2014 voor het eerst voor bekostiging in aanmerking is gebracht. 
2. Artikel 109 is van overeenkomstige toepassing op een profiel als bedoeld in artikel 
118x, dat in aanmerking is gebracht voor bekostiging op grond van een in een regionaal 
plan onderwijsvoorzieningen opgenomen afdeling als bedoeld in artikel 72, derde lid, 
onderdeel f, zoals dat artikel luidde op 31 juli 2016, indien die afdeling na 1 augustus 
2014 voor het eerst voor bekostiging in aanmerking is gebracht. 
3. Dit artikel vervalt met ingang van 1 augustus 2021. 
 
Z 
 
Na artikel 120 wordt een artikel ingevoegd, luidende: 
 
Artikel 121. Voorhangprocedure 
 
1. De voordracht voor een krachtens artikel 23a1, vierde lid, of 118t, tweede lid, vast 
te stellen algemene maatregel van bestuur wordt niet eerder gedaan dan vier weken 
nadat het ontwerp aan beide kamers der Staten-Generaal is overgelegd. 
2. Een krachtens artikel 10, tiende lid, 10b, tiende of elfde lid, 10d, tiende of elfde 
lid, 10f, vijfde lid, 10g, tiende lid, 11b, 11c, tweede lid, 15, 22, eerste lid, 24a, tweede 
lid, 29, vierde lid, 36, eerste, tweede of derde lid, 38, tweede lid, 84, eerste lid, 96n, 
eerste lid, 103b, zevende lid, 118l, derde lid, onderdeel b, of 118r, eerste lid, 
vastgestelde algemene maatregel van bestuur wordt aan de beide kamers der Staten-
Generaal overgelegd. Hij treedt in werking op een tijdstip dat nadat vier weken na de 
overlegging zijn verstreken bij koninklijk besluit wordt vastgesteld, tenzij binnen die 
termijn door of namens een der kamers of door ten minste een vijfde van het 
grondwettelijk aantal leden van een der kamers de wens te kennen wordt gegeven dat 
het onderwerp van de algemene maatregel van bestuur bij wet wordt geregeld. In dat 
geval wordt een daartoe strekkend voorstel van wet zo spoedig mogelijk ingediend. 
Indien het voorstel van wet wordt ingetrokken of indien een van de beide kamers der 
    W10336.K-2 11
