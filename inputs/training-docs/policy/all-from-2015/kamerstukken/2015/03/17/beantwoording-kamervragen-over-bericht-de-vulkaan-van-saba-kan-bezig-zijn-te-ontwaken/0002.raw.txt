2015Z01476 
Datum 
12 maart 2015 
 
Kenmerk 
Vragen van het lid Hachchi (D66) aan de minister van Binnenlandse Zaken en 
2015-0000136578 
Koninkrijksrelaties over het bericht ‘De vulkaan van Saba kan bezig zijn te 
ontwaken’ (ingezonden 29 januari 2015) 
  
1 
Kent u het artikel ‘De vulkaan van Saba kan bezig zijn te ontwaken ’? 1) 
 
Antwoord 1 
Ja.  
  
2 
Deelt u de zorgen van de gouverneur van Saba over het dreigende gevaar van 
vulkanische verschijnselen op Saba? 
 
Antwoord 2 
De gezaghebber op Saba is opperbevelhebber in geval van (natuur) rampen en 
is net als mijn collega-bewindspersonen van IenM, VenJ, Defensie en ikzelf, 
logischerwijs bezorgd over de hypothetische mogelijkheid van een 
vulkaanuitbarsting. 
 
3 
Bent u van mening dat het van groot belang is dat mogelijke risico’s tijdig in 
beeld zijn? 
 
Antwoord 3 
Ja. 
  
4 
Vindt u het zorgelijk dat de seismograaf op Saba al geruime tijd buiten 
werking is? 
  
Antwoord 4 
De seismometer op Saba is sinds 2006 in werking. Het is echter mogelijk dat 
door stroomuitval of problemen met de internetverbinding geen meetgegevens 
naar het KNMI en regionale seismologische centra gezonden kunnen worden. 
In de zomer van 2014 was dit het geval van 3 tot 21 juni en van 3 tot 16 
augustus. Sinds 2006 is 75% van de meetgegevens ook daadwerkelijk op het 
KNMI aangekomen en gedistribueerd aan lokale seismologische centra. 
Voor een goede monitoring zijn continue meetgegevens van belang, stabiliteit 
in de verbinding en stroomvoorziening is daarvoor essentieel. Maatregelen 
zullen genomen worden om de beschikbaarheid van de meetgegevens te 
verhogen. 
 
 
 
Pagina 2 van 7 
 
 
 pagina’s (inclusief voorblad)
