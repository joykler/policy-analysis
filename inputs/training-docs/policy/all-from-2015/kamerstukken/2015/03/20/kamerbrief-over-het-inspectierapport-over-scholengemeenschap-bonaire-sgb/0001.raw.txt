>Retouradres Postbus 16375 2500 BJ Den Haag  
 
De voorzitter van de Tweede Kamer der Staten-Generaal 
Voortgezet Onderwijs 
 
 
IPC 2650 
Postbus 20018 
 
 
2500 EA Den Haag 
Rijnstraat 50  
Den Haag 
 
Postbus 16375 
2500 BJ Den Haag 
www.rijksoverheid.nl 
 
 
Bijlagen 
 
1 
 
Referentie 
744222 
Datum 19 maart 2015 
Betreft Inspectierapport Scholengemeenschap Bonaire 
 
 
 
 
 
Tijdens het Algemeen Overleg over de kwaliteit van het onderwijs in Caribisch 
Nederland op 15 oktober 2014 heeft de Staatssecretaris met uw Kamer onze 
zorgen gedeeld over de situatie op de Scholengemeenschap Bonaire (SGB). Er is 
aangegeven dat de Inspectie van het Onderwijs (de inspectie) bij de SGB 
onderzoek deed en dat het rapport zou worden afgewacht alvorens verdere 
stappen te ondernemen. U is toegezegd dat u over die stappen zou worden 
geïnformeerd. 
 
De inspectie onderzocht op basis van alle signalen die de inspectie had gekregen 
van 13 tot en met 17 oktober 2014 het bestuurlijk handelen van de SGB. Het 
inspectierapport hierover is op 30 januari 2015 definitief vastgesteld. Op 2 maart 
2015 zou het inspectierapport openbaar worden gemaakt. Echter, de SGB heeft 
op 27 februari 2015 een voorlopige voorziening gevraagd tegen vaststelling en 
tegen openbaarmaking van het inspectierapport. Gezien de schorsende werking 
die van deze voorlopige voorziening uitgaat, mochten wij nog geen publieke 
uitspraken doen over de inhoud van dit inspectierapport. 
  
Op 17 maart 2015 heeft het Gerecht in eerste aanleg van Bonaire, Sint Eustatius 
en Saba uitspraak gedaan op het verzoek om voorlopige voorziening van de SGB. 
Het Gerecht verklaart de SGB niet-ontvankelijk in haar verzoek omtrent de 
vaststelling van het inspectierapport. Ten aanzien van de openbaarmaking wijst 
het Gerecht het verzoek om een voorlopige voorziening af. Het gevolg van deze 
uitspraak is dat de inhoud van het inspectierapport vaststaat en dat het 
inspectierapport openbaar is. Hierbij bieden wij u het inspectierapport aan, 
vergezeld van de zienswijze van de SGB. 
 
De inspectie heeft in het rapport geconcludeerd dat het bestuur niet “in control” is 
en onvoldoende zicht heeft op de onderwijskwaliteit en de financiële situatie. De 
inspectie acht het bestuur niet in staat om de kwaliteit van het onderwijs te 
waarborgen, adequaat te verbeteren of passende maatregelen te nemen als de 
financiële situatie dat vereist. De inspectie stelt verder vast dat er geen basis is 
voor vertrouwen dat het bestuurlijk handelen van de SGB voldoende bijdraagt aan 
verbetering van de onderwijskwaliteit of het halen van de doelen van de 
Onderwijsagenda voor Caribisch Nederland. 
 
 Pagina 1 van 2
