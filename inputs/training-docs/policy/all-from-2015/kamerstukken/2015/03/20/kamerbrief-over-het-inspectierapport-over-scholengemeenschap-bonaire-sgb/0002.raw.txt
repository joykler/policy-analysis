Onze referentie 
De zeer kritische bevindingen van de inspectie bevestigen eerder geconstateerde 
744222 
problemen bij de SGB. Zo zijn vanaf midden 2013, mede vanwege de financiële 
 
problemen, bestuurlijke gesprekken gevoerd met het bestuur van de SGB. Voor 
aanvullende bekostiging werd als voorwaarde gesteld dat het bestuur zich zou 
laten ondersteunen door bestuurscoaches, en dat het bestuur een verbeterplan 
zou opstellen dat deze bestuurscoaches zouden valideren. Echter, het bestuur van 
de SGB wees dit hulpaanbod af. Ook de zeer lage slaagpercentages in 2014 van 
de leerlingen van het Liseo Boneriano (havo/vwo) van de SGB waren grote reden 
tot zorg. Daarover heeft de Staatssecretaris uw kamer bij brief van 19 september 
2014 (Tweede Kamer, Kamerstuknr. 31568, nr. 143) geïnformeerd. 
 
De handelwijze van het bestuur van de SGB schaadt de kwaliteit en continuïteit 
van het onderwijs voor de leerlingen in het voortgezet onderwijs en het 
middelbaar beroepsonderwijs op Bonaire. Dit klemt te meer nu het hier de enige 
school voor voortgezet onderwijs en middelbaar beroepsonderwijs op Bonaire 
betreft. De leerlingen kunnen niet kiezen voor een andere school. De kwaliteit van 
deze school is bepalend voor de verdere carrière van deze leerlingen. De school 
moet dus zo spoedig mogelijk weer goed bestuurd worden in het belang van de 
leerlingen.  
 
Deze ernstige omstandigheden dwingen ons in te grijpen. We gebruiken daarvoor 
onze aanwijzingsbevoegdheid. Begin maart hebben wij ons voornemen tot 
aanwijzing al aan het bestuur kenbaar gemaakt. Het bestuur van de SGB heeft 4 
weken de gelegenheid zijn zienswijze kenbaar te maken.  
 
Kern van onze voorgenomen aanwijzing is dat wij het bestuur opdragen zijn taken 
en bevoegdheden uiterlijk binnen een week na onze aanwijzing, die is beoogd uit 
te gaan in de week van 6 april, over te dragen aan een interim bestuurder. Deze 
interim bestuurder dient binnen drie maanden een nieuw bestuur te vormen. Dit 
bestuur dient kwaliteiten te hebben die borgen dat ze beschikken over voldoende 
bestuurskracht om in deze bijzondere context de leerlingen kwalitatief goed 
onderwijs te bieden, zet de noodzakelijke veranderingen in gang en bezit 
adequate financiële expertise om een voor nu en in de toekomst robuuste 
financiële situatie te realiseren. 
 
de Staatssecretaris van Onderwijs, Cultuur en Wetenschap, 
 
 
 
Sander Dekker 
 
 
de Minister van Onderwijs, Cultuur en Wetenschap,  
 
 
 
dr. Jet Bussemaker 
 
 
 
 Pagina 2 van 2
