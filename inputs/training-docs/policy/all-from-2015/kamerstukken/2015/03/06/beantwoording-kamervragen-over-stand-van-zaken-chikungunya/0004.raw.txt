Antwoord 8 
Tijgermuggen komen tot op heden niet op de Nederlandse Caribische eilanden 
Datum 
6 maart 2015 
voor. Deze hebben zich wel op enkele andere eilanden in de Cariben gevestigd. De 
Caribbean Public Health Association (CARPHA) is zeer actief in het realiseren van 
Kenmerk 
2015-0000137367 
een pan-caribische aanpak van dengue en nu ook chikungunya. Zij ondersteunen 
lokale overheden en kunnen bijvoorbeeld resistentieonderzoek doen aan lokale 
muggenpopulaties. De CARPHA heeft in samenwerking met de WHO/Pan American 
Health Organisation (PAHO) en het Centre for Disease Control (CDC) van de 
Verenigde Staten in 2012 een chikungunya prepardness workshop gehouden en 
hebben een informatieboek over de bestrijding gepubliceerd. Zo organiseren ze 
van 3 tot 5 maart weer een chikungunya-expert meeting in Trinidad. Ondanks 
deze ondersteuning zijn de lokale overheden zelf verantwoordelijk voor de 
bestrijding van de muggen en de ziektes die ze overbrengen.  
Vraag 9 
Is het waar dat TNO middelen heeft ontwikkeld om de verspreiding van muggen 
tegen te gaan door ze onvruchtbaar te maken, maar dat deze middelen slechts 
voor particulieren te koop zijn? Hoeveel kosten deze producten? Ziet de regering 
manieren om deze producten sneller en breder te verspreiden? 
Antwoord 9 
Het is mij, maar ook het RIVM of de NVWA/Centrum Monitoring Vectoren, niet 
bekend dat TNO werkzaam is op dit terrein. Wel heeft TNO in het verleden 
onderzoek gedaan naar beschermingsmaatregelen voor defensiepersoneel zoals 
het gebruik van DEET en geïmpregneerde kleding. Het RIVM stelt dat er 
wereldwijd wel verschillende innovatieve experimentele methodes worden getest 
om muggen onvruchtbaar te maken of minder gevoelig voor het virus. Daarnaast 
zijn er verschillende initiatieven voor innovatieve vangstmethodes.  
Vraag 10 
Worden er andere bestrijdingsmiddelen onder de bevolking verspreid, zoals 
netten, lampen en dergelijke? Of zijn deze middelen op de eilanden verkrijgbaar, 
en zo ja, tegen welke prijs)? 
Antwoord 10 
Aangezien deze muggensoorten voornamelijk overdag actief zijn, heeft het 
gebruik van netten ‘s nachts voor de verspreiding van deze ziekten over het 
algemeen geen nut. Het gebruik van netten voor reeds besmette en infectieuze 
patiënten zou (met name overdag) wel zinvol zijn zodat de nog virusvrije muggen 
niet meer door deze mensen besmet kunnen worden. Repellents, zoals DEET 
bevattende middelen, zijn overal op de eilanden eenvoudig te verkrijgen. 
Vraag 11 
Zijn er bijzondere groepen inwoners die extra kwetsbaar zijn en voor wie het virus 
gevaarlijker is, dan wel voor wie het virus zwaardere gevolgen heeft? Zo ja, hoe 
kunnen deze groepen beschermd worden tegen het virus? 
Antwoord 11 
Uit eerder onderzoek blijkt dat jonge kinderen en ouderen behoren tot de 
risicogroepen voor ernstigere ziektevormen. Zij zouden dus extra toegewijd 
moeten zijn in het toepassen van preventiemaatregelen. 
 
 
 
Pagina 4 van 6 
 
 
 pagina’s (inclusief voorblad)
