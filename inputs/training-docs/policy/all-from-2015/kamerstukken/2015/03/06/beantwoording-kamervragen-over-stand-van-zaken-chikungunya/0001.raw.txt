> Retouradres    
 
www.rijksoverheid.nl 
Aan de Voorzitter van de Tweede Kamer der Staten-
www.facebook.com/minbzk 
Generaal 
www.twitter.com/minbzk 
Postbus 20018 
2500 EA Den Haag 
Kenmerk 
 
2015-0000137367 
Uw kenmerk 
 
  
Datum 6 maart 2015 
Betreft beantwoording vragen n.a.v. stand van zaken chikungunya 
 
 
 
De vaste commissie voor Koninkrijksrelaties heeft een aantal vragen gesteld in 
reactie op mijn brief van 14 januari 2015 over de stand van zaken met betrekking 
tot de verspreiding van chikungunya in het Caribisch deel van het Koninkrijk. 
Hierbij doe ik u de antwoorden toekomen die in nauwe afstemming met het 
ministerie van VWS tot stand zijn gekomen.
Vraag 1 
Waarom is de bestrijding van muggen die Chikungunya verspreiden moeilijk? 
Antwoord 1 
Muggen die in de meeste (sub)tropische gebieden voorkomen die 
Chikungunyavirus (en denguevirus) verspreiden, zijn de gelekoortsmug (Aedes 
aegypti) en de Aziatische tijgermug (Ae. albopictus). Deze muggen houden zich 
voornamelijk in een menselijke omgeving op en planten zich makkelijk voort in de 
vele kleine (tijdelijke) waterreservoirs die zich als broedplaats in en om het huis 
bevinden. Verantwoorde muggenbestrijding bestaat uit vernietiging of 
verwijdering van deze broedplaatsen of uit behandeling van deze broedplaatsen 
met een biocide om de ontwikkeling van larve naar volwassen muggen tegen te 
gaan. Door het feit dat er in een dergelijke tropische omgeving in en om het huis 
vaak een groot aantal broedplaatsen beschikbaar is, is het vernietigen of 
behandelen van deze broedplaatsen met biocide moeilijk. Voor een beklijvend 
resultaat is niet alleen inzet van overheidswege noodzakelijk, maar ook een 
langdurige en consequent doorgevoerde toewijding en inspanning van de 
bevolking. Decennia lange internationale ervaring laat zien dat een dergelijke 
langdurige inspanning vanuit de bevolking zeer moeilijk te verwezenlijken is.  
Het bestrijden van de volwassen mug met behulp van biociden is slechts effectief 
om lokale overdracht van het lokaal aanwezige virus tegen te gaan maar het is 
geen methode voor de lange termijn. Dit omdat:   
1. het slechts een tijdelijk effect heeft op de muggenpopulatie (hoogstens 
enkele dagen omdat de larven niet wordt aangepakt); 
2. slechts een klein gedeelte van de volwassen muggen wordt geraakt door 
de biociden omdat ze verborgen zitten op moeilijk bereikbare plekken in of 
rondom huis; 
3. muggen als ze geraakt worden vaak een onvoldoende dodelijke dosis 
krijgen waarmee resistentieontwikkeling in de hand wordt gespeeld; 
 
Pagina 1 van 6
