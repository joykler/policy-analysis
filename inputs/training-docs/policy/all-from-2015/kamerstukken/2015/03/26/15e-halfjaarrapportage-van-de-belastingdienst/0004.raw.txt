bijlage 2 productietabellen
bijlage 1 brede agenda
moties en toezeggingen
terugvorderen toeslagen in het buitenland
proloog
Voor de Belastingdienst bepaalt de ‘Brede Agenda Belastingdienst’ samen met het eigen 
middellangetermijnplan, de prioriteiten. Over de Brede Agenda is in de 14e halfjaarsrapportage 
voor het eerst gerapporteerd. Met die rapportage is ook de ontwikkelaanpak voor robuuste 
processen meegestuurd. Hierin zijn de IT-prioriteiten benoemd en is nog scherper dan in de 
Brede Agenda een prioritering aangebracht. Die leidt ertoe dat de meest kwetsbare massale 
processen, met de grootste impact, als eerste worden opgepakt (Inkomensheffing en Inning). 
Na het Kamerdebat eind januari 2014 over de kwestie van één bankrekeningnummer heeft de 
Belastingdienst een zelf-assessment uitgevoerd om afbreukrisico’s in de klantprocessen vast te 
stellen. De op 4 februari 2014 aangetreden staatssecretaris heeft de resultaten daarvan gebruikt 
bij het opstellen van de Brede Agenda (met name spoor B), die op 19 mei 2014 aan de Tweede 
Kamer is aangeboden. De analyses die ten grondslag liggen aan deze Brede Agenda zijn in een 
maand of drie tot stand gekomen. Op hoofdlijnen kloppen ze, maar in de Brede Agenda is een 
verdere verdieping en uitwerking aangekondigd. De inmiddels binnen de Belastingdienst 
opgedane ervaringen met pilots (voor inning en toezicht) vormen speerpunten binnen deze 
uitwerking. Tegelijkertijd wordt gewerkt aan een business case, waarbij in beeld wordt gebracht 
hoe investeringen in de Belastingdienst kunnen leiden tot een organisatie die beter, goedkoper 
en meer in control is. Het gaat daarbij om een fundamenteel andere aanpak van de processen 
(interactie, toezicht).
De uitwerking van de Brede Agenda is nog in volle gang. Dat geldt ook voor de business case. 04
Het voert in het kader van deze halfjaarsrapportage te ver om daar uitgebreid op in te gaan. 
Tegen de zomer zijn we zo ver dat we de resultaten van de verdiepingsslag met uw Kamer 
kunnen delen en de business case presenteren. 
Ondertussen is de afgelopen periode hard gewerkt aan een aantal korte-termijnmaatregelen 
uit de Brede Agenda. Daarvan wordt in de bijlage verslag gedaan. Een aantal quick wins is 
gerealiseerd, maar belangrijke onderwerpen bevinden zich nog in de ontwikkelfase. 
Uitwerking en verdieping van de Brede Agenda en het opstellen van de business case moeten 
impulsen geven om het veranderproces te versnellen. De nadere uitwerking laat zien dat de 
aanpak radicaler moet.
In spoor A van de Brede Agenda gaat het om het verminderen van de complexiteit in wet- 
en regelgeving. De noodzaak daartoe blijft onveranderd. De stelselherzie ning zal hier de 
belangrijkste impuls aan moeten geven. Hoe en wanneer de herziening wordt gerealiseerd is 
afhankelijk van breed politiek draagvlak en de financiële ruimte voor netto lastenverlichting. 
Kernpunt binnen dit spoor is, naast die stelselherziening, de aangekondigde herwaardering 
van de uitvoeringstoets. Deze is inmiddels ontwikkeld en wordt in een tweetal pilots beproefd.
Binnen spoor B, het robuust maken van de massale processen, zijn aansprekende quick 
wins gerealiseerd: de VIA is per 1 maart 2015 beschikbaar gekomen met nog meer gegevens. 
Per die datum is ook het portaal (Mijn Belastingdienst) op grote schaal geïntroduceerd. 
Hierbinnen is als belangrijkste product de online aangiftevoorziening besc hikbaar gesteld. 
De uitnodiging tot het doen van aangifte is voor het eerst ook digitaal be schikbaar gesteld 
in de BerichtenBox van mijnoverheid.nl. En voor ondernemers wordt Standard Business 
Reporting steeds completer . 
Dit zijn stappen op weg naar een meer digitale interactie tussen burgers en bedrijven en de 
Belastingdienst. Maar het zijn stappen, hoewel op zichzelf voor burger en bedrijf waardevol, 
waarbij de vernieuwing nog beperkt is; soms gaat het alleen om het digitaliseren van papier. 
Belastingdienst | 15e halfjaarsrapportage
