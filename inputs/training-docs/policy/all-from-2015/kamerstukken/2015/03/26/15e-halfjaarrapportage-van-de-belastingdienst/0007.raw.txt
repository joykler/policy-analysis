bijlage 2 productietabellen
bijlage 1 brede agenda
moties en toezeggingen
terugvorderen toeslagen in het buitenland
proloog
In april 2013 ontstond veel ophef over de Bulgarenfraude. Met betrekking tot deze fraude is in 
de 14e halfjaarrapportage gemeld dat de Rechtbank Den Haag in februari 2014 uitspraak heeft 
gedaan in één van deze twee fraudezaken. De tweede rechtszaak tegen in totaal zes verdachten 
komt naar verwachting volgende maand voor de rechter.
Daarnaast is in de 14e halfjaarrapportage ook uiteengezet dat er nog een groep Bulgaarse 
burgers is die vanwege nalatigheid bij informatieverstrekking, een bestuurlijke boete heeft 
gekregen. Bij deze Bulgaarse burgers die onterecht een toeslag hadden ontvangen, is een 
terugvorderingstraject ingezet. Sindsdien heeft de Belastingdienst veel inspanningen verricht 
om de onterecht aangevraagde toeslagenbedragen van deze groep in Bulgarije terug te 
vorderen. Om het belang van het welslagen hiervan te onderstrepen reisde de staatssecretaris 
eind november 2014 naar Sofia. Hij heeft daar met de Bulgaarse minister van Financiën moeten 
constateren dat verhaalsmogelijkheden in Bulgarije nauwelijks tot niet voorhanden zijn. Dit is 
in overeenstemming met de verwachting die de staatssecretaris in het Algemeen Overleg van 8 
oktober 2014 heeft uitgesproken.1 
Tegelijk met de inspanningen van de Belastingdienst om toeslagschulden te innen in Bulgarije, 
heeft de staatssecretaris verzocht om een zo compleet mogelijk overzicht van toeslagschulden 
die openstaan in andere landen. De Belastingdienst heeft de afgelopen periode gebruikt om 
deze gegevens in kaart te brengen. Uit het cijfermateriaal is gebleken dat momenteel voor een 
bedrag van in totaal € 168,2 miljoen aan toeslagvorderingen uitstaat in het buitenland. Het gaat 07
hier om een bedrag opgeteld over alle toeslagjaren. 
Nu de Belastingdienst inzicht heeft in de totale omvang van de toeslagsc huld die uitstaat in het 
buitenland, moet er ook actie worden ondernomen. Omdat de focus in eerdere jaren lag op 
het invorderen van binnenlandse toeslagschulden, heeft dit tot nu toe een lagere prioriteit 
gekregen. Dit wil niet zeggen dat er op dit vlak niets is gebeurd. Zo zijn aan de voorkant van het 
toeslagenproces, bij de aanvraag van een toeslagvoorschot, al maatregelen genomen die een 
belangrijk effect zullen hebben op het aantal nieuwe terugvorderingen en op de hoogte van 
het aantal nieuwe terugvorderingen. Deze maatregelen zijn opgenomen in de Wet aanpak 
fraude toeslagen en fiscaliteit.2 Hierin is onder andere toegelicht dat burgers van wie 
onvoldoende informatie beschikbaar is bij de Belastingdienst/Toeslagen of bij de inspecteur 
van de Belastingdienst, in beginsel niet langer een voorschot op de toeslag ontvangen. 
Daarnaast worden betalingen aan personen waarvan het woonadres onbekend is gestopt. Het 
gebruik van het risicoselectiemiddel bij aanvragen en mutaties van toeslagen, leidt er toe dat er 
minder onterechte aanvragen worden uitbetaald. Het effect van deze maatregelen op nieuwe 
terugvorderingen moet nog worden geëvalueerd. Op dit moment is al wel zichtbaar dat er 
minder aanvragen worden ingediend vallende in de hoogste risicocategorie. 
Doordat het invorderen van buitenlandse toeslagschulden niet de benodigde prioriteit had, is 
onduidelijk wat de Belastingdienst daadwerkelijk van de toeslagschuld kan terughalen. 
Daarom wordt in dit thematische deel van dit hoofdstuk ingezoomd op de maatregelen die zijn 
en worden genomen om het proces van de invordering van toeslagschulden in het buitenland 
een belangrijke impuls te geven. Dit in een poging een deel van de toeslagschuld die uitstaat in 
het buitenland alsnog te innen. Op basis van die uitkomsten wordt bekeken of dit structureel 
leidt tot een nieuwe aanpak.
1 
Tweede Kamer, vergaderjaar 2014/15, 31 066, nr. 222
2 
Tweede Kamer, vergaderjaar 2013/14, 33 754
Belastingdienst | 15e halfjaarsrapportage
