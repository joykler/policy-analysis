bijlage 2 productietabellen
bijlage 1 brede agenda
moties en toezeggingen
terugvorderen toeslagen in het buitenland
proloog
De G-rekening 1.5 is een basisvariant van de G-rekening waarbij de hoogstnoodzakelijke 
functionaliteiten zijn gemoderniseerd en geautomatiseerd. De kernfunctie van de G-rekening, 
het krijgen van vrijwaring door het storten van een deel van de factuursom op een aparte 
betaalrekening, wordt in deze basisvariant nog steeds gewaarborgd. Voor efficiency -
verbeteringen die de uitvoering vereenvoudigen is vooralsnog geen sprake. Ook kan het 
aantal G-rekeninghouders niet op grote schaal worden uitgebreid. Dit be tekent dat een 
onderdeel uit de Wet aanpak fraude toeslagen en fiscaliteit18 dat voorzag in een verplicht depot 
voor niet-gecertificeerde uitzendbureaus, voorlopig niet in werking kan treden. Nadat de 
G-rekening 1.5 succesvol in gebruik is genomen, bezien de banken, de Betaalvereniging en de 
Belastingdienst in gezamenlijkheid welke mogelijkheden er zijn voor efficiencyverbeteringen.
De gebruikers van de G-rekening zijn direct belanghebbende. De gebruikers hadden zich 
ingesteld op de komst van het depotstelsel, met alle bijbehorende veranderingen. Gedurende 
de heroriëntatie zijn zij steeds persoonlijk op de hoogte gesteld van de ontwikkelingen. 
Door de gebruikers is zakelijk en begripvol gereageerd op de gemaakte k euzes.
Mede dankzij de medewerking en begrip van de banken is een gezamenlijke koers uitgezet 
waarbij de G-rekening 1.5 de best denkbare optie is, met inachtneming van alle betrokken 
publieke en private belangen. De gezamenlijke inzet is om een solide G-rekening 1.5 te 
implementeren per 1 januari 2016.
34
M ­ biljet
Om de dienstverlening voor immigranten en emigranten te verbeteren is in de tiende 
halfjaarsrapportage toegezegd dat de Belastingdienst ‘op zijn vroegst in 2014’ zou komen met 
een digitaal M-biljet. De ontwikkeling daarvan is niet in eigen huis van de Belastingdienst ter 
hand genomen, maar is uitbesteed. Eind vorig jaar heeft de Belastingdienst moeten besluiten 
deze ontwikkeling stop te zetten vanwege het niet halen van planningen en vanwege 
gesignaleerde risico’s voor de rest van het traject. De ontwikkeling van het M-biljet gaat nu 
meelopen in de ontwikkeling van het portaal, die de Belastingdienst in eigen hand heeft. 
Inpassing van het M-biljet in die planning moet nog plaatsvinden.
Voor het zogeheten system-to-system-kanaal, dat gebruikt wordt door fiscaal dienstverleners, 
komt begin april wel een M-biljet beschikbaar. Dat biljet is in het SBR-traject (Standard Business 
Reporting) tot stand gebracht in nauwe samenwerking tussen fiscaal dienstverleners, 
softwareontwikkelaars en Belastingdienst. 
18 
Stb. 2013, 565. 
Belastingdienst | 15e halfjaarsrapportage
