bijlage 2 productietabellen
bijlage 1 brede agenda
moties en toezeggingen
terugvorderen toeslagen in het buitenland
proloog
Aanpak facilitators
Afgelopen jaar is een extra impuls gegeven aan de aanpak van facilitators. Het Combiteam 
Aanpak Facilitators (CAF) richt zich op het tegengaan van de activiteiten van de facilitators 
achter misbruik van belasting- dan wel toeslaggelden. Het team heeft in het tijdsbestek van 
ongeveer anderhalf jaar een 200-tal zaken opgepakt. Hiervan zijn circa 100 zaken afgerond. 
Deze acties hebben tot gevolg gehad dat facilitators gestopt zijn met hun werkzaamheden en 
dat in een aantal gevallen ook gecorrigeerd is bij deze facilitators. Rechterlijke uitspraken 
ondersteunen deze aanpak.
Een belastingadviseur diende op grote schaal aangiften inkomstenbelasting in 
met hoge aftrekposten voor specifieke zorgkosten, studie uitgaven en giften, 
vaak zonder dat belastingplichtigen dat wisten. Vanuit de in beslag genomen 
computer was af te leiden dat vanaf 2005 jaarlijks minimaal 2500 onjuiste 
aangiften ingediend waren. Het fiscale nadeel bedroeg € 2.800.000. Het 
gedegen onderzoek bij 24 belastingplichtigen achtte de rechtbank voldoende 
om 3000 aangiften als onjuist te bestempelen. De belastingadviseur is 
veroordeeld tot een gevangenisstraf van 10 maanden onvoorwaardelijk én er 
is een beroepsverbod opgelegd. 
Samenwerking externen
Fraude kun je niet alleen bestrijden. Vanuit dat besef werkt de Belastingdienst met veel 21
partners samen. Een aantal voorbeelden: 
– de Regionale Informatie- en Expertise Centra (RIEC ’s)6: de nadruk is hierbij komen te liggen 
op de aanpak van ondermijnende criminaliteit en het tegengaan van infiltratie van de 
onderwereld in de bovenwereld. Voorbeelden daarvan zijn mensenhandel, hennepteelt, 
vastgoedfraude en witwassen. 
– Landelijke Stuurgroep Interventieteams (LSI)7: dit samenwerkingsverband richt zich op de 
aanpak en voorkoming van arbeidsgerelateerde fraude binnen het socia le-zekerheids -
domein. In 2014 zijn projecten uitgevoerd binnen de strategische thema’ s Adresfraude, 
Recreatieterreinen en Arbeidsmigranten (Gebiedsgebonden Aanpak).
– Samenwerking Benelux. Het afgelopen jaar is binnen Benelux-verband de samenwerking 
bij Systeemfraude op het gebied van inkomens- en loonheffingen opges tart. Uitgangspunt 
is dat die samenwerking het komend jaar zal worden geïntensiveerd.
– Belastingdienst/Toeslagen en het CJIB leveren risicoadressen aan de stichting IC T Uitvoering 
(ICTU). In opdracht van het ministerie van Binnenlandse Zaken heeft in het kader van de 
uitvoering van het programma Aanpak fraude 2013 ICTU hier een onderzoek uitgevoerd. In 
totaal zijn honderd gemeenten geselecteerd die meedoen. Bij ruim een derde deel van de 
door Toeslagen geleverde adressen bleek de bewoningssituatie niet juist te zijn. Het beeld 
is dan ook dat deze aanpak kan bijdragen aan het verbeteren van de kwaliteit van de 
BRP. Naar verwachting wordt de samenwerkingsaanpak in 2015 opgeschaald naar 
200 gemeenten.
6 
Op http://riec.nl/index/convenantpartners zijn de convenantpartners die samenwerken te vinden
7 
In de brochure te vinden via de volgende link zijn de samenwerkingspartners in het LSI te vinden:  
http://www.rijksoverheid.nl/documenten ­ en ­ publicaties/brochures/2010/06/25/controle­ door­ een ­
interventieteam.html
Belastingdienst | 15e halfjaarsrapportage
