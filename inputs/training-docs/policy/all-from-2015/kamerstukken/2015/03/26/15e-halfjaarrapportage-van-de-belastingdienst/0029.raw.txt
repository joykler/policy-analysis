bijlage 2 productietabellen
bijlage 1 brede agenda
moties en toezeggingen
terugvorderen toeslagen in het buitenland
proloog
Vanaf januari 2015 is de gefaseerde opstart afgerond en wordt alle post voor het Landelijk 
Incasso Centrum centraal in Heerlen ontvangen en verwerkt. Sinds eind januari wordt alle post 
van particulieren met betrekking tot invordering gedigitaliseerd via Heerlen aangeboden aan 
het LIC. Volgende fase van opbouw LIC betreft de werkstroom invordering Toeslagen (planning 
mei dit jaar), als laatste zal de invordering Kleinbedrijf overgaan.
De Centrale invoer heeft voor deze postverwerking productieafspraken gemaakt met het LIC. 
De maximale doorlooptijd, vanaf ontvangst van het fysieke poststuk tot en met digitale 
oplevering, is bepaald op 72 uur (3 werkdagen), uitgaande van een aanbod van 2.500 
poststukken per werkdag. De doorlooptijd in de periode tussen september 2013 tot op heden 
ligt ruim onder de afspraak van 3 werkdagen. In totaliteit zijn inmiddels rond de 450.000 
poststukken centraal verwerkt in Heerlen, het dagelijks aanbod blijft onder de 2.500 
poststukken. De ervaring van het LIC is dat doorlooptijden en volumes worden gehaald en 
dat er geen stagnatie heeft plaatsgevonden. Er zijn met andere woorden geen achterstanden, 
verstoringen of klachten bekend die tot de conclusie zou leiden dat er iets structureel aan de 
hand is. Hoe vervelend en betreurenswaardig voor de individuele burger, maar er kan in een 
incidenteel geval natuurlijk iets misgaan. De zaken in kwestie konden verder niet worden 
onderzocht omdat de Belastingdienst niet beschikte over de details van de desbetreffende 
gevallen.
29
Procesverstoringen
Toegezegd dat zal worden gekeken naar een zinvolle wijze van rapportage over 
procesverstoringen bij de Belastingdienst. 
Staatssecretaris tijdens het AO Belastingdienst op 15 mei 2014. Kamerstukken II 2013/14, 
31 066, nr. 208, blz. 8
In de Brede Agenda van 19 mei 2014 is het verstoringenoverzicht op de website van de 
Belastingdienst aangekondigd. Dat overzicht is operationeel sinds oktober 2014. 
Procesverstoringen, waar burgers en bedrijven door geraakt zullen worden of zijn, worden 
zo snel mogelijk op de website geplaatst . De procesverstoringen die zich in de verslagperiode 
hebben voorgedaan zijn in de regel vermeld op de site van de Belastingdienst. Alleen in 
gevallen dat gerichte communicatie aan een kleine groep burgers effectiever is, is afgeweken 
van deze hoofdregel. Het gaat om gemiddeld zo’n anderhalve verstoring per week. De lijst is 
dynamisch, dat wil zeggen verstoringen worden er aan toegevoegd zodra ze zich voordoen. 
Uiterlijk een maand nadat ze zijn verholpen worden ze van de site verwijderd. 
De totstandkoming van een verstoringenoverzicht op de website, zorgt voor de gewenste 
transparantie over verstoringen voor burgers. De gevolgen van een procesverstoring kunnen 
soms erg vervelend zijn voor de burgers en bedrijven die er door geraakt worden. De eerste 
prioriteit van de Belastingdienst is daarom om de eventuele schade voor burgers en bedrijven 
te beperken en zo snel mogelijk te herstellen. Naast de berichtgeving op de website, worden 
burgers die geraakt worden door een procesverstoring, indien nodig, zo snel mogelijk 
geïnformeerd over wat er fout is gegaan, wat voor hen de gevolgen zijn, wat de Belastingdienst 
hieraan doet en eventueel wat hen wordt aangeraden om zelf te doen. 
Belastingdienst | 15e halfjaarsrapportage
