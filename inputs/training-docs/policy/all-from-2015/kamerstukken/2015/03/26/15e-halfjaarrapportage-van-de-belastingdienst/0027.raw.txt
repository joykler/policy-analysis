bijlage 2 productietabellen
bijlage 1 brede agenda
moties en toezeggingen
terugvorderen toeslagen in het buitenland
proloog
In plaats van alleen de ruim 70.000 toeslagaanvragers per brief te vragen hun inkomen aan te 
passen is besloten alle aanvragers via de MAC -beschikking te vragen aandacht te besteden aan 
de juistheid van hun inkomen. Op deze manier bereik je ook de burgers die in het verleden niet 
te maken hebben gehad met inkomensschommelingen, maar daar mogelijk nu wel mee te 
maken krijgen. De aanvragers van wie wordt verwacht dat een inkomensaanpassing moet 
worden doorgevoerd, worden gemonitord. Indien nodig worden zij gericht benaderd.
Contacten met energiebedrijven
De Belastingdienst/Toeslagen heeft naar aanleiding van het verzoek van de Kamer in het AO 
Belastingdienst van 15 mei 2014 contact opgenomen met drie grote energiebedrijven om 
ervaringen uit te wisselen met betrekking tot het schatten van gegevens. Begin dit jaar heeft 
een eerste gesprek plaatsgevonden. Het is de bedoeling binnenkort een vervolggesprek te 
hebben. De leerpunten die uit deze gesprekken blijken, zullen in de volgende halfjaarlijkse 
rapportage worden opgenomen.
Gesprek sociaal raadslieden
Zoals toegezegd in de antwoorden op de Kamervragen van Schouten (ChristenUnie), 
Karabulut (SP) en Y ücel (PvdA)8 over het rapport van het Landelijk Overleg Sociaal Raadslieden 
‘Belastingdienst, bron van armoede?’, heeft er een gesprek plaatsgevonden op 27 januari jl. 
met de auteurs van het rapport in het ministerie van Financiën. In het rapport wordt de 27
aanbeveling gedaan om bij afwijking van een verzoek tot betalingsregeling-op-maat de 
verstrekte gegevens direct te gebruiken voor de berekening van de beslagvrije voet. De 
Belastingdienst zal deze aanbeveling opvolgen, conform de eerdere toezegging aan de 
Nationale Ombudsman. Verder wordt in het rapport de aanbeveling gedaan voor een 
snellere afhandeling van de verzoeken om betalingsregelingen-op-maat en toepassing van 
de beslagv rije voet (van 6 naar 2 weken). Hoewel het een eenvoudige aanpassing lijkt, is een 
berekening van de beslagvrije voet en vooral het effectueren daarvan complex en van meerdere 
factoren afhankelijk. De Belastingdienst bestudeert de mogelijkheden en komt hierop terug bij 
de raadslieden. Het Landelijk Incassocentrum (LIC) van de Belastingdienst zal de aanbeveling 
opvolgen om een vaste contactpersoon aan te wijzen waar de sociaal raadslieden terecht 
kunnen in zeer schrijnende gevallen. 
De sociaal raadslieden hebben tot slot gevraagd om betere communicatie richting burgers. 
Dit lijkt doorgaans eenvoudiger dan het in de praktijk is, mede vanwege d e massaliteit. De 
Belastingdienst pakt bij de verdere ontwikkeling van de site de concrete wens op om op het 
punt van betalingsproblemen de website te verbeteren. De concrete wens om formulieren voor 
betalingsregelingen of de beslagvrije voet per post te versturen strookt niet met het ingezette 
beleid van de Belastingdienst om zoveel mogelijk digitaal te communiceren.
Het proces van automatisch continueren van de toeslag 2015
In de wettelijke systematiek van toeslagen wordt een voorschot uitgekeerd. Toeslaggerechtigden 
krijgen ieder jaar automatisch op basis van de toeslag van het voorgaande jaar een nieuw 
voorschot. 99,9% van de toeslaggerechtigden heeft voor het toeslagjaar 2015 tijdig de 
continueringsbeschikking gehad, d.w.z. vóór 20 december 2014. Op 22 december 2014 hebben 
zij allen de eerste termijnbetaling ontvangen. In totaal zijn er 6,7 miljoen betalingen verricht 
met een totale waarde van € 864 mln.
8 
TK 2014­ 2015, Aanhangsel 1019
Belastingdienst | 15e halfjaarsrapportage
