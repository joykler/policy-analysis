bijlage 2 productietabellen
bijlage 1 brede agenda
moties en toezeggingen
terugvorderen toeslagen in het buitenland
proloog
Fraudebestrijding
Toegezegd in rapportages regelmatig aandacht te besteden aan de 
samenwerking tussen overheden op het gebied van fraudebestrijding.  
Staatssecretaris tijdens het AO over de brief Brede Agenda van de 
Belastingdienst van 25 juni 2014. Kamerstukken II 2013/14, 31066, nr. 212
Fraudebestrijding richt zich niet meer uitsluitend op de achterkant van een proces, wanneer 
het geld al is uitgekeerd, maar steeds meer op de voorkant: bij de aanvraag of de aangifte. 
Hierbij wordt steeds meer gebruik gemaakt van data-analyse. Door aanvullende selecties en 
analyses worden risicovolle posten beoordeeld en geselecteerd. Deze detectie wordt vroeg in 
het proces uitgevoerd zodat wordt voorkomen dat ten onrechte betalingen op (voorlopige) 
aangiften plaatsvinden. In 2014 is op die manier € 180 miljoen aan teruggev raagde inkomsten -
belasting niet uitbetaald. Hiervan bleek bij nader onderzoek dat ongeveer 1/3 deel bestond uit 
vergissingen van belastingplichtigen. De rest van de gevallen is doorgeze t naar de 
behandeleenheden.
Ook bij Toeslagen wordt zoveel mogelijk tegengehouden ‘aan de poort’. In 2014 zijn ter 
voorkoming van fraude nog een aantal procesverbeteringen doorgevoerd. Hierdoor worden 
zoveel mogelijk onjuiste of onterechte aanvragen voorkomen. Deze risicogerichte werkwijze 
heeft in 2014 geleid tot bijna € 52 miljoen aan niet uitgekeerde en gecorrigeerde toeslagen. 20
Steeds vaker is het strafrecht onderdeel van een integrale aanpak van een fraudefenomeen 
waarbij in een gezamenlijke strategie diverse handhavingsinstrumenten worden ingezet.
De FIOD heeft 15 oktober 2014 een man en een vrouw uit de gemeente 
Roosendaal aangehouden in een strafrechtelijk onderzoek naar vermoedelijke 
fraude met DigiD’s.  
Zij worden ervan verdacht gegevens op websites van overheidsorganisaties 
via circa 180 DigiD’s te hebben gewijzigd, vermoedelijk om zich zo geld toe t e 
eigenen. 
De omvang van de fraude wordt geschat op circa 50.000 euro. De schade is 
relatief beperkt gebleven vanwege snelle reactie van de gezamenlijke 
overheids diensten. Nadat Logius op 15 september aangifte had gedaan, me de 
namens het UWV en de SVB, is de FIOD onder leiding van het Functioneel Parket 
direct een strafrechtelijk onderzoek gestart.
Toeslagen
Voor de uitbetaling aan nieuwe toeslagaanvragers, wordt er risicogericht toezicht gehouden 
om de kans op fraude nog verder te verkleinen. Naast de generieke maatregelen is er ook een 
aantal specifieke maatregelen. Zo verstrekt de Belastingdienst/Toeslagen geen voorschot aan 
bij hem onbekende aanvragers; zij worden uitgenodigd om aan de balie te komen en/of de 
benodigde bewijsstukken te tonen. In 2014 zijn bijna 16.000 aanvragen van onbekende 
aanvragers beoordeeld waarvan bij 33% een correctie heeft plaatsgevonden.
In meerdere rechtszaken zijn fraudeurs veroordeeld voor fraude met Toeslagen. Hierbij zijn 
taakstraffen, celstraffen tot 30 maanden onvoorwaardelijk en boetes opgelegd. Tevens werden 
zij veroordeeld tot terugbetaling van de onterecht ontvangen toeslagen en is er beslag gelegd 
op geld en goederen in binnen- en buitenland. Zowel de organisatoren/facilitators als de 
aanvragers zijn strafrechtrechtelijk vervolgd. 
Belastingdienst | 15e halfjaarsrapportage
