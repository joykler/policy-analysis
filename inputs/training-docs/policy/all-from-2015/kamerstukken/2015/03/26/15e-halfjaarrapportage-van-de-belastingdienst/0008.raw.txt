bijlage 2 productietabellen
bijlage 1 brede agenda
moties en toezeggingen
terugvorderen toeslagen in het buitenland
proloog
In de nieuwe fiscale verdragsonderhandelingen door de staatssecretaris wordt ingezet op 
bepalingen die zien op de terugvordering van alle toeslagen. Daarnaast worden concrete acties 
ondernomen door:
– het sturen van brieven naar alle mensen in het buitenland met een toeslagschuld;
– het doen van inlichtingenverzoeken voor burgers met een buitenlandse nationaliteit 
maar met een onbekend woonadres;
– de intensivering van de invordering specifiek gericht op België, Duitsland en Polen 
(in deze drie landen staat ruim een derde van de totale toeslagschuld uit );
– de uitbreiding van de capaciteit bij het LIC en het inschakelen van incassobureaus in 
het buitenland;
– het instellen van een regieteam van specialisten op verschillende beleidsterreinen en 
van verschillende ministeries om de invorderingsinspanning te monitor en en te evalueren.
Bij deze maatregelen horen twee kanttekeningen. De Belastingdienst heeft te maken met een 
complex en arbeidsintensief invorderingsproces als het gaat om mensen die vertrokken zijn 
naar het buitenland of daar wonen. De Belastingdienst doet daarom zijn uiterste best om 
binnen de mogelijkheden die er zijn terug te vorderen wat realistisch haalbaar is. Daarnaast 
is het niet te voorkomen dat toeslagen onterecht worden uitbetaald aan mensen die in het 
buitenland wonen. Dit is inherent aan de wet- en regelgeving. Enerzijds krijgen burgers om 
te voorzien in hun financiële behoeften de toeslagen vooruit uitbetaald. Anderzijds is het 
stopzetten afhankelijk van het tijdstip waarop wijzigingen door burgers of andere instellingen 08
worden doorgegeven aan de Belastingdienst. Door deze tijdsfrictie zal het altijd zo zijn dat de 
toeslag nog enkele maanden wordt uitbetaald. Ook aan mensen die naar het buitenland zijn 
verhuisd of daar al wonen.
Het invorderingsproces wordt hiernaast beïnvloed door complexe toeslagregelingen, 
Europese verordeningen en internationale verdragen, of juist het ontbrek en daarvan. Na 
de inspanningen voor het innen van de toeslagschulden in het buitenlan d kan na een aantal 
jaren de conclusie zijn dat maar een klein deel van de totale toeslagschul d uiteindelijk is 
terugbetaald. De rest zal dan als verloren moeten worden beschouwd. Voordat echter deze 
conclusie getrokken kan worden, zet de Belastingdienst eerst een aantal maatregelen in gang 
om toeslagschulden in het buitenland te innen. Het ambtelijke regieteam dat wordt ingesteld 
zal de staatssecretaris op basis van de behaalde resultaten adviseren over het vervolg en het 
potentiële rendement van verdere invorderingsacties in het buitenland. 
Toeslagschulden in het buitenland
Op grond van de wet en verdragen kan iedere burger in Nederland een toeslag aanvragen als 
hij daar recht op heeft en aan de voorwaarden voldoet . Onder bepaalde voorwaarden kunnen 
ook toeslagen worden aangevraagd wanneer een burger niet in Nederland woont. Bijvoorbeeld 
de kinderopvangtoeslag voor een Belgische kinderopvanginstelling die geregistreerd staat in 
het register buitenlandse kinderopvang. Het is inherent aan de gekozen wettelijke voorschot -
systematiek van toeslagen dat na afloop van een toeslagjaar nabetalingen of terugvorderingen 
van te veel uitgekeerde toeslagbedragen plaatsvinden. 
Belastingdienst | 15e halfjaarsrapportage
