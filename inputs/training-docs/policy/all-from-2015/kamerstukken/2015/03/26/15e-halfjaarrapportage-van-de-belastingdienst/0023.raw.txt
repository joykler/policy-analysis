bijlage 2 productietabellen
bijlage 1 brede agenda
moties en toezeggingen
terugvorderen toeslagen in het buitenland
proloog
Ook is gekeken naar het effect van het inzetten van deurwaarders op niet reguliere tijden op 
de inning van moeilijk inbare vorderingen. Op reguliere tijden is circa 23% alsnog geïnd; op 
niet reguliere tijden betrof dat 22%. Daarmee laat deze pilot geen grote verschillen zien tussen 
invordering op reguliere tijden en invordering op niet reguliere tijden.
Inmiddels zijn er nieuwe instrumenten toegevoegd aan het arsenaal van de inning. Met 
behulp van data-analyse is een debiteuren viewer ontwikkeld die de betalingspositie van een 
debiteur in de tijd blijft volgen (dynamisch monitoren). Dit kan de mogelijkheid vergroten 
om vorderingen, die nu niet te incasseren zijn, op het moment dat er wel verhaalsmogelijk -
heden ontstaan, te signaleren en alsnog te innen. 
Ook de organisatie is aangepast. In augustus 2013 is het Landelijk Incasso Centrum (LIC) 
geopend, met op dit moment twee vestigingen (Amsterdam en Groningen). Het werk van de 
Regionale Incassocentra (RIC) worden geleidelijk overgeheveld naar het LIC. De RIC’s worden 
daarna opgeheven. De verwachting is dat in mei 400.000 tot 450.000 particuliere debiteuren 
zijn ondergebracht bij het LIC. Binnen het LIC kan door het vergroten van productievolumes 
tegen lagere kosten een effectiever en efficiënter proces worden ingericht. Debiteurenprofielen 
bepalen welke incasso-instrumenten het meeste effect sorteren. 
De overheidsvordering en de loonvordering worden met succes ingezet. Ook het bellen met 
de debiteur , waarbij handhaving en dienstverlening hand in hand gaan, wordt steeds meer 23
gemeengoed. Het blijkt een effectief instrument, waarbij door het persoonlijk contact in 
70% van de gevallen wordt overgegaan tot betaling of het afspreken van e en betalingsregeling. 
De komende periode zal binnen de debiteuren viewer het telefoonnummer voor te bellen 
debiteuren worden meegenomen.
Toeslagen
Toegezegd de Kamer op de hoogte te houden van de stand van de 
terugvorderingen in het kader van de definitieve vaststellingen toeslagen. 
Staatssecretaris tijdens het AO Belastingdienst op 15 mei 2014. Kamerstukken II 
2013/2014, 31 066, nr. 208, blz. 11
Motie
Nijboer en Neppérus verzoeken de regering de toekenning van toeslagen zo 
vorm te geven dat het aantal terugbetalingen substantieel wordt verminderd.  
Kamerstukken II 2013/14, 17 050, nr. 454. Aangenomen 21 januari 2014
De wettelijke toeslagensystematiek is zo ingericht dat de burger eerst een voorschot aanvraagt 
voor zijn toeslagen op basis van een eigen schatting van zijn inkomen en een eigen opgave 
van andere relevante grondslagen (bijvoorbeeld: uren kinderopvang). N a afloop van een 
toeslagjaar wordt de aangevraagde toeslag definitief toegekend. De toeslag wordt maandelijks 
uitgekeerd als voorschot. Burgers moeten lopende het toeslagjaar relevante wijzigingen zelf 
doorgeven aan de Belastingdienst. Het kan bijvoorbeeld gaan om kinderen die meer of minder 
uren kinderopvang genieten, een wijziging in de huishoudsamenstelling of een inkomen dat 
stijgt. Na afloop van het toeslagjaar en nadat de aangifte inkomstenbelasting is ingediend 
wordt gestart met de vaststelling van de definitieve toekenning van de toeslagen. In ideale 
omstandigheden – burgers geven telkens de relevante wijzigingen tijdig door – zal er bij het 
Belastingdienst | 15e halfjaarsrapportage
