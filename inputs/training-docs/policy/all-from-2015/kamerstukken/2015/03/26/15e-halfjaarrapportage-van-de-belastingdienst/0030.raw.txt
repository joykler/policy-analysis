bijlage 2 productietabellen
bijlage 1 brede agenda
moties en toezeggingen
terugvorderen toeslagen in het buitenland
proloog
Het uitgangspunt bij de aanpak van procesverstoringen is dat de Belastingdienst naast fouten 
snel oplossen en communiceren daarover, ook leert van de fouten die gemaakt zijn. Daartoe 
is een leercirkel ingericht . Verder is er een registratie van procesverstoringen. Evaluaties van 
procesverstoringen worden in de leercirkel geanalyseerd en waar nodig zullen voorstellen 
worden gedaan voor het verbeteren van werkprocessen of procedures. In de volgende 
halfjaarsrapportage zal worden stilgestaan bij de leerpunten die uit deze nadere analyses 
van procesverstoringen naar voren zijn gekomen. Benadrukt wordt dat ve rstoringen nooit 
helemaal uit te sluiten zijn. Gezien de massaliteit van de processen bij de Belastingdienst is 
het foutenpercentage laag. Met de leercirkel wil de Belastingdienst lering trekken uit gemaakte 
fouten om deze in de toekomst zo veel mogelijk te voorkomen.
Verstoring in portaal voor ondernemers
De Kamer heeft bij monde van het lid Bashir het expliciete verzoek gedaan nader geïnformeerd 
te worden over de procesverstoring in het portaal voor ondernemers. Zowel in oktober 2014 als 
in januari 2015 heeft zich een verstoring voorgedaan. 
Over de verstoring in oktober 2014 zijn reeds Kamervragen beantwoord10. De verstoring in 
oktober was het gevolg van het migreren van applicaties naar een nieuw platform. Dit nieuwe 
platform is nodig om de systemen en werkprocessen van de Belastingdienst robuuster te 
maken, zoals ook is aangegeven in de Brede Agenda van de Belastingdienst. Voor de overige 
informatie wordt verwezen naar genoemde beantwoording van de Kamervragen.
De oorzaak van de verstoring in januari 2015 was een netwerkprobleem. Er is een systeem - 30
aanpassing doorgevoerd zodat deze storing zich niet meer voordoet. V erder is er gewerkt 
aan de uitbreiding van de capaciteit zodat meer mensen tegelijk op het portaal hun aangifte 
kunnen doen. Geborgd is dat het systeem niet uitvalt als gevolg van overbelasting. 
De Belastingdienst heeft naar aanleiding van de verstoring direct maatregelen genomen. 
Bij beide verstoringen in het portaal voor ondernemers is de inlevertermi jn voor het doen 
van aangifte met enkele dagen verlengd. Dit is voor de betreffende onde rnemers voldoende 
gebleken en de hinder die zij van de verstoring hebben ondervonden was daardoor beperkt. 
De termijn waarbinnen betaald moest worden, is niet verlengd. Het beta len van de 
verschuldigde belasting is een aparte werkstroom en staat los van het doen van aangifte. 
De Belastingdienst heeft vanaf het begin van de verstoringen duidelijk ge maakt dat de 
procesverstoring tijdige betaling niet in de weg hoeft te staan.
Met het oog op de aangiftecampagne voor de inkomstenbelasting die begin deze maand 
van start is gegaan, wordt de werking van de IC T-infrastructuur en het portaal dagelijks door 
de Belastingdienst gemonitord om direct actie te kunnen ondernemen.
10 
TK 2014­ 2015, Aanhangsel 633
Belastingdienst | 15e halfjaarsrapportage
