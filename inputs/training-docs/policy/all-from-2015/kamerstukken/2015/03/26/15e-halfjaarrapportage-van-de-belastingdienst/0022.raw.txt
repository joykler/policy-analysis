bijlage 2 productietabellen
bijlage 1 brede agenda
moties en toezeggingen
terugvorderen toeslagen in het buitenland
proloog
Verduisteringszaak
Naar aanleiding van de verduisteringszaak bij de Belastingdienst waarover in de vorige 
halfjaarsrapportage is geschreven, zijn interne instructies aangescherpt en maatregelen 
getroffen om de kwetsbaarheid van kleine teams te voorkomen. Tevens wordt er in 
samenwerking met de ADR aan verbijzonderde interne controles gewerkt. Met betrekking 
tot de voortgang van de zaak zelf is te melden dat de procedure in T urkije loopt. Op korte 
termijn wordt hier nog geen uitspraak in verwacht. 
Witwassen
Toegezegd in de volgende halfjaarsrapportage Belastingdienst een update te 
geven van het antiwitwasprogramma. 
Staatssecretaris tijdens het AO Ecofin op 23 januari 2014. Kamerstukken II 2013/14, 
21.501-07, nr. 113
In het kader van de intensivering van het toezicht en de invordering zijn ook extra middelen 
toegekend aan de FIOD voor de bestrijding van witwassen. Van de extra fte’s die hiervoor aan de 
FIOD zijn toebedeeld zijn vier extra rechercheteams gevormd die, naast de twee al bestaande 
witwasteams, zich specifiek richten op de money laundering. In 2014 zijn 106 witwasonder -
zoeken afgerond waarvan het Conservatoir Beslag € 310,8 mln. bedraagt. 22
Daarnaast is met deze extra inzet in 2014 het Anti-Money Laundering Cen tre (AMLC) verder 
ontwikkeld. Het AMLC is een multidisciplinair centrum op het gebied van witwasbestrijding 
waarbij naast de FIOD ook de andere Bijzondere Opsporingsdiensten, de Financial Intelligence 
Unit (FIU), de politie en het Openbaar Ministerie zijn betrokken. De prioriteit in 2014 lag bij het 
ontvangen en gereed maken voor behandeling van witwaszaken voor de nieuwe witwasteams. 
Het AMLC richt zich naast deze intake van witwaszaken op het vergroten van kennis over het 
bestrijden van witwassen door middel van een Nieuwsbrief en het houden van expertmeetings. 
Ook heeft het AMLC een specifiek op het bestrijden van witwassen gerichte opleidingsmodule 
ontwikkeld.
Invordering
Toegezegd de Kamer een rapportage te sturen over de evaluatie van de pilot 
uitbesteding incasso kleine vorderingen. 
Staatssecretaris tijdens het AO Belastingdienst op 20 november 2013. Kamerstukken II 
2013/14, 31 066, nr. 188, blz. 13
In de periode september 2013 – september 2014 is onderzocht of de inning van kleine 
vorderingen door een extern incassobureau een goede aanvulling vormt op de interne 
capaciteit van de dienst. Er zijn in totaal 20.000 debiteuren bij het onderzoek betrokken. 
In totaal zijn bijna 44.000 vorderingen met een waarde van ruim € 31 mln. uitgezet. 
Eind december 2014 bedroeg de opbrengst van deze vorderingen ruim € 13 mln. met een 
gemiddelde opbrengst van € 300 per vordering. De resultaten van deze externe pilot zijn 
ongeveer gelijk aan de resultaten van de uitgevoerde interne pilot in 2013.
Belastingdienst | 15e halfjaarsrapportage
