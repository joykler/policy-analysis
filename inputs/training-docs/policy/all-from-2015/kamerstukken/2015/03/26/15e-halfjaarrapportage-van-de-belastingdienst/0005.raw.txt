bijlage 2 productietabellen
bijlage 1 brede agenda
moties en toezeggingen
terugvorderen toeslagen in het buitenland
proloog
Zeker op dit gebied is een radicale doorontwikkeling nodig naar andere concepten. De 
Belastingdienst verstuurt jaarlijks zo’n 150 miljoen brieven, die de potentie hebben om 
uit te groeien tot geschillen met de burger , omdat ze formeelrechtelijk betekenis hebben. 
Het huidige formeel-juridische keurslijf moet daarom ter discussie word en gesteld: 
rechtsbescherming is een groot goed, dat ook door de Belastingdienst op waarde wordt 
geschat, maar in zijn huidige vorm leidt het tot bureaucratie en tot nodeloze (herhaal)
contacten tussen belastingplichtige en de Belastingdienst. Hier ligt een speerpunt in de 
uitwerking van de Brede Agenda.
De massale processen worden aangepakt, te beginnen met die met het hoogste afbreukrisico 
(Inkomensheffing en Inning). Deze korte-termijnaanpak kan enige verlichting van de druk op 
deze systemen bieden en fouten waar burgers en bedrijven last van hebben verminderen of 
voorkomen. De structurele oplossing moet echter komen uit een fundamentele aanpak van de 
zogenoemde legacysystemen. Daartoe wordt gekeken naar andere organisaties in Nederland en 
in het buitenland met vergelijkbare vraagstukken. 
De ontwikkelingen in het toezicht zijn verder gevorderd. Via de ‘broedkamer’ (het woord dat 
binnen de Belastingdienst wordt gebruikt voor een innovatieve ontwikkelomgeving) zijn 
impulsen gegeven aan informatiegestuurd toezicht. Een zelfde succesvolle aanpak is te zien bij 
het Landelijk Incassocentrum (LIC). Deze voorbeelden staan model voor hoe de Belastingdienst 
ook in de toekomst zijn vernieuwingen wil doorvoeren: eerst testen en bewijzen, dan uitrollen 05
en effect meten, ten slotte verstevigen en oogsten. Broedkamers en pilots zijn onmisbare 
instrumenten in deze aanpak. 
In spoor C gaat het om het met elkaar in evenwicht brengen van de prestaties van de 
Belastingdienst en de verwachtingen van de samenleving. Ten aanzien van het meten van de 
prestaties van de Belastingdienst moet het resultaat onder andere komen uit het rapport van 
de Commissie Bekostigingssystematiek Belastingdienst en Inrichting Manage mentinformatie 
Belastingdienst. Het rapport is voorzien medio april. Een ander aspect van spoor C is het 
transparant zijn over gemaakte fouten. De cultuuromslag ten aanzien van een grotere 
transparantie heeft zich hier snel voltrokken: waar dingen fout gaan, worden deze sneller 
intern onderkend, gedeeld met collega’s en leidinggevenden, extern gecommuniceerd en van 
passende maatregelen voorzien. 
Voor de Belastingdienst als geheel is er meer dan de Brede Agenda alleen: niet alle 
bedrijfsonderdelen worden er in hun primaire processen even ingrijpend geraakt. Dat betekent 
niet dat die onderdelen in de luwte kunnen opereren; zij hebben evenzeer te maken met 
maatschappelijke ontwikkelingen en met de actualiteit van alledag. Ook die kunnen diep 
ingrijpen in hun dagelijkse bedrijfsvoering. Zo heeft het afkondigen van sanctiemaatregelen 
tegen Rusland (met ingang van 1 augustus 2014) grote invloed gehad op de Douaneorganisatie. 
Door de grote omvang van het handelsvolume met Rusland leggen deze sanctiemaatregelen 
een grote (personele) druk op de toezichtswerkzaamheden. Dit is met name merkbaar in de 
processen aangiftebehandeling en fysiek toezicht. Het vergt extra aandacht en middelen om 
het toezicht op naleving van de sanctiemaatregelen adequaat uit te kunnen voeren. 
Belastingdienst | 15e halfjaarsrapportage
