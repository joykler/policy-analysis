bijlage 2 productietabellen
bijlage 1 brede agenda
moties en toezeggingen
terugvorderen toeslagen in het buitenland
proloog
Effectonderzoek toeslagen
In de 2014 is een effectonderzoek afgerond naar de handhaving van toeslagen. Aanleiding 
voor het onderzoek is de verplichting het beleid dat aan de begroting ten grondslag ligt 
periodiek te onderzoeken op doeltreffendheid en doelmatigheid. Het onderzoek bestrijkt 
de periode 2012-2013 en richt zich op de effectiviteit van de uitvoering. H et beeld dat uit het 
onderzoek naar voren komt is dat de streefwaarden voor zowel klantgerichte dienstverlening 
aan burgers als rechtmatige toekenning van toeslagen grotendeels zijn gerealiseerd met een 
acceptabel niveau aan uitvoeringskosten. Vanaf 2012 worden alle toeslagen aan toezicht 
onderworpen met behulp van het Toeslagen Verstrekkingen Systeem. Intensieve, handmatige 
toezichtbehandeling wordt gericht op gevallen waar echt wat mee aan de hand is. Daarnaast 
voert Belastingdienst Toeslagen thematische toezichtacties uit zoals het intensief behandelen 
van aanvragers over wie onvoldoende informatie beschikbaar is, en het stopzetten van 
toeslagen voor burgers die bij herhaling een te laag geschat toetsingsinkomen opgeven. 
Ten behoeve van effectmeting zijn een aantal nieuwe indicatoren geformuleerd, die gemeten 
en gevolgd zullen worden. Bij de start van het onderzoek is vastgesteld dat het van belang is om 
niet alleen een ‘foto’ te maken van de stand van zaken, maar ook de blik naar voren te richten 
en daarmee het onderzoek te beschouwen als een nulmeting. In 2016 wordt vastgesteld of het 
gelukt is om verder te verbeteren. Het onderzoeksrapport is geplaatst op de website van de 
9
Belastingdienst .
28
Postverwerking
Toegezegd om na te gaan hoe de verwerking van post in Heerlen verloopt en de 
Kamer hierover te informeren. 
Staatssecretaris tijdens het VAO Belastingdienst op 17 december 2014. Handelingen II 
2014/15, TK nr. 38, blz. 38-19-4
Naar aanleiding van een aantal klachten die het lid Omtzigt had ontvangen over het zoekraken 
van opgestuurde bewijsstukken ingeval van betalingsregelingen en kwijtschelding, is 
onderzoek gedaan naar de postverwerking.
Vanaf het moment dat het Landelijk Incasso centrum (LIC) van start is gegaan in augustus 2013 
is de verantwoordelijkheid voor de ontvangst van de post voor de werkstroom inning belegd 
bij de Centrale invoer in Heerlen. V óór het LIC liep de correspondentie via de regionale 
incassocentra. In september 2013 is door Heerlen een start gemaakt met het centraal verwerken 
van post voor het LIC. Er is gekozen voor een gefaseerde overheveling van de post naar Heerlen. 
Dit hield verband met de geleidelijke afbouw van de regionale incassocentra en opbouw van 
het LIC. In de periode tussen september 2013 en januari 2015 is post, afhankelijk van de regio, 
òf centraal ontvangen en verwerkt in Heerlen òf nog regionaal ontvangen en verwerkt. In die 
overgangsfase ging er nog wel eens wat mis en dat betrof ook het geval dat in het VAO van 
17 december is aangekaart . 
9 
‘Brochures en publicaties', doelgroep 'Particulier', onderwerp 'Naslagwerken en overige informatie'  
http://www.belastingdienst.nl/wps/wcm/connect/bldcontentnl/themaoverstijgend/brochures_en_
publicaties/effectonderzoek_handhaving_toeslagen
Belastingdienst | 15e halfjaarsrapportage
