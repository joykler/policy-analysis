In het geval van de doorlichting Ziektepreventie, die betrekking heeft op artikel 1 
 
van de VWS-begroting en in 2015 aan de Kamer wordt aangeboden, wil ik u erop 
wijzen dat het onderzoek in 2014 is gestart en zich thans in een afrondende fase 
bevindt.  
 
De beleidsdoorlichtingen zullen conform de Regeling Periodiek Evaluatieonderzoek 
(RPE) worden uitgevoerd. Dit houdt onder andere in dat de beleidsdoorlichtingen 
worden voorzien van een oordeel door een onafhankelijk deskundige over het 
uitgevoerde onderzoek. Dit oordeel gaat over de kwaliteit van de beleidsdoorlichting 
en een toelichting op zijn betrokkenheid en inbreng bij de totstandkoming van de 
beleidsdoorlichting. In de opzet en vraagstelling wordt, naast wat de 
beleidsdoelstelling behelst, aandacht besteed aan de reikwijdte van de doorlichting, 
de periode waarop de doorlichting betrekking heeft, welk onderzoek reeds heeft 
plaatsgevonden dat relevant is voor de beleidsdoorlichting en welk onderzoek ten 
behoeve van de beleidsdoorlichting nog zal worden uitgevoerd. Tevens wordt 
aandacht besteed aan hoe, conform artikel 3.4 van de RPE, de onafhankelijkheid 
van het onderzoek zal worden gewaarborgd. 
 
Het betreft de volgende doorlichtingen: 
 
Verzending in 2015 
 
 Ziektepreventie (artikel 1.2); 
 Bevordering van de werking van het stelsel (artikel 2.3); 
1
 Versterking van de positie van de cliënt (artikel 4.1) . 
 
Verzending in 2016 
 
 Opleidingen, beroepen en arbeidsmarkt (artikel 4.2);  
2
 Zorg en jeugdzorg op Caribisch Nederland (artikel 4.5) . 
 
Ziektepreventie (artikel 1.2) 
 
Mensen zijn in eerste instantie verantwoordelijk voor hun eigen gezondheid, en 
dienen zichzelf waar mogelijk te beschermen tegen gezondheidsrisico’s. 
Tegelijkertijd vind ik het een van mijn belangrijkste taken om beleid te voeren om 
de gezondheid van mensen te beschermen. Een goed werkend stelsel van 
maatregelen ter preventie van ziekten is daar een essentieel onderdeel van. Om 
ziekten zoveel mogelijk te voorkomen, en wanneer ze toch ontstaan vroegtijdig op 
te sporen, financier ik onder andere het Rijksvaccinatieprogramma en 
bevolkingsonderzoeken naar levenbedreigende ziekten, waaronder borst- en 
darmkanker. Ook het Nationaal Programma Grieppreventie maakt deel uit van het 
beleid op het gebied van ziektepreventie. Hiermee worden kwetsbare groepen, 
                                                
1
 Deze beleidsdoorlichting staat in de VWS-begroting (TK 34000, nr. 1 & nr. 2) gepland voor 
2016: streven is om deze reeds in 2015 aan de Tweede Kamer aan te bieden.  
2
 De verzending van deze beleidsdoorlichting staat in de VWS-begroting (TK 34000, nr. 1 & 
nr. 2) gepland voor 2015. De samenhang met de evaluatie van de WolBES en verzending van 
de geplande kabinetsreactie daarop begin 2016 zorgt ervoor dat deze doorlichting in 2016 
aan de Kamer wordt verzonden. De evaluatie en de beleidsdoorlichting doorlopen beide een 
zelfstandig traject. 
2
