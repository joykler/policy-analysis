zoals zestigplussers, beschermd tegen griep en de mogelijk ernstige gevolgen 
 
daarvan. Ook maakt preventie onderdeel uit van het Zvw-basispakket, zowel 
expliciet (stoppen met roken-programma’s, dieetadvisering) als impliciet 
(onderdeel van richtlijnen en protocollen). 
 
Reikwijdte van de beleidsdoorlichting  
 
In 2014 ben ik reeds gestart met een beleidsdoorlichting over het onderdeel 
ziektepreventie. Deze wordt in 2015 afgerond. Het beleidsterrein omvat op de 
VWS-begroting de volgende beleidsonderwerpen: 
 Bevolkingsonderzoeken: 
o Bevolkingsonderzoek naar borstkanker; 
o Bevolkingsonderzoek naar baarmoederhalskanker; 
o Bevolkingsonderzoek naar darmkanker; 
o Bevolkingsonderzoek naar familiaire hypercholesterolemia; 
o Neonatale hielprikscreening; 
 Infectieziektebestrijding: 
o Kennisinfrastructuur en regierol; 
o Rijksvaccinatieprogramma; 
o Nationaal programma grieppreventie; 
o Aanvullende Seksuele Gezondheidszorg; 
 Jeugdgezondheidszorg. 
 
Tijdsperiode  
 
Sinds de inwerkingtreding van de Wet publieke gezondheid (Wpg) in 2009 heeft er 
geen integrale beleidsdoorlichting van het ziektepreventiebeleid plaatsgevonden. Als 
startmoment voor deze beleidsdoorlichting is dan ook de inwerkingtreding van de 
Wpg gekozen. In deze doorlichting worden de kalenderjaren 2008 tot en met 2014 
belicht. 
 
Overzicht gebruikte evaluaties en overige geraadpleegde bronnen 
 
Zie bijlage 1.  
 
Overzicht nog uit te voeren evaluaties 
 
Deze beleidsdoorlichting bevindt zich in de afrondende fase. Het beleidsonderzoek is 
afgerond: thans wordt gewerkt aan het samenstellen van het eindrapport. Voor 
deze beleidsdoorlichting vinden zodoende geen aanvullende evaluaties meer plaats. 
 
Waarborging onafhankelijkheid 
 
De beleidsdoorlichting ziektepreventie wordt uitgevoerd door een externe partij. 
Tijdens het onderzoek wordt gewerkt met een stuurgroep en een werkgroep. De 
onafhankelijkheid wordt gewaarborgd door het voorzitterschap van de stuurgroep 
door een hoogleraar werkzaam in het vakgebied van ziektepreventie. Daarnaast 
bevinden zich onder de personen die zijn geïnterviewd ten behoeve van het 
onderzoek ook onafhankelijk deskundigen. Hun reacties en het oordeel van de 
onafhankelijk voorzitter van de stuurgroep zijn in het rapport opgenomen.  
3
