Deze evaluaties zijn reeds aan uw Kamer aangeboden en worden daar waar 
 
relevant in de beleidsdoorlichting meegenomen. Ik heb u al de kabinetsreactie op 
de evaluatie van het zorginstituut en de Zvw toegezonden, de resterende 
kabinetsreacties volgen. 
 
Overzicht nog uit te voeren evaluaties 
 
De onder de reikwijdte genoemde beleidsonderwerpen worden door middel van de 
beleidsdoorlichting geëvalueerd. 
 
Waarborging onafhankelijkheid 
 
Een onafhankelijke deskundige wordt aangezocht om zitting te nemen in de 
stuurgroep. Ik zal naast de expertise van het ministerie van Financiën ook de 
relevante externe partijen bij deze doorlichting betrekken, te weten SKGZ, ZINL, 
CJIB en SVB. 
 
Versterking van de positie van de cliënt (artikel 4.1) 
 
Ik schep randvoorwaarden om het zorgstelsel zo te laten werken dat de kwaliteit, de 
toegankelijkheid en de betaalbaarheid van de zorg voor de burger is gewaarborgd. 
Per 1 januari 2015 is de nieuwe Wet maatschappelijke ondersteuning, de Jeugdwet 
en de Wet langdurige zorg in werking getreden en is de Zorgverzekeringswet 
uitgebreid met de verpleging thuis. Cliëntgerichtheid en menselijke maat staan bij 
deze stelselwijziging centraal. Als financieel instrument ter versterking van de 
positie van de cliënt bestaat het Beleidskader subsidiëring patiënten- en 
gehandicaptenorganisaties. Door het financieel toerusten van patiënten- en 
gehandicaptenorganisaties worden kennis en ervaringen van cliënten zelf optimaal 
benut voor goede zorg en ondersteuning. Ook met wettelijke maatregelen (bv. de 
Wet kwaliteit, klachten en geschillen zorg (Wkkgz)) wordt de positie van de 
patiënt verbeterd, en met het betrekken van de ervaringen van de patiënt 
(Kwaliteitsinstituut, richtlijnen, protocollen, kwaliteitscriteria) en door de patiënt te 
betrekken bij de Hoofdlijnenakkoorden. 
  
Reikwijdte van de beleidsdoorlichting 
 
Ik zal onderzoek laten uitvoeren naar de mate waarin het huidig Beleidskader 
subsidiëring pg-organisaties (TK 29 214, nr. 34 en TK 29 214, nr. 64), de opdracht 
ter versterking en ondersteuning van de cliëntenorganisaties en de overige subsidies 
aan pg-organisaties doeltreffend en doelmatig zijn, mede in het licht van de 
Zorgverzekeringswet, de nieuwe Wet langdurige zorg, Wet maatschappelijke 
ondersteuning en Jeugdwet. Daarbij zullen beleidsvarianten in kaart worden 
gebracht die op middellange termijn de positie van de cliënt verbeteren, waarbij ik 
aanteken dat een beleidsvariant ook iets anders kan zijn dan een financieel 
instrument. Van deze beleidsvarianten worden de maatschappelijke voor- en 
nadelen weergegeven en de budgettaire effecten geanalyseerd en gekwantificeerd. 
De analyse dient een basis te zijn voor eventuele aanpassing van het huidig 
financieel instrumentarium ter versterking van de positie van de cliënt.  
 
 
5
