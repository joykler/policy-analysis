Bevordering van de werking van het stelsel (artikel 2.3) 
 
 
Ik voer beleid om het zorgstelsel zo goed mogelijk te laten functioneren. Dat doe 
ik onder meer door het bevorderen van een goede positie van patiënten en 
verzekerden door het stimuleren van transparantie over zorg en verzekeringen, 
door te zorgen dat zorg voor iedereen betaalbaar blijft via de zorgtoeslag en door 
goed toezicht op aanbieders en zorgverzekeraars. Daarnaast wordt de werking 
van het zorgstelsel bevorderd door het systeem van risicoverevening, de 
financiering van kostencomponenten die een gelijk speelveld verstoren, de 
ontwikkeling van productstructuren op basis waarvan onderhandelingen over 
bekostiging plaatsvinden en het actief opsporen van onverzekerden en 
wanbetalers. Deze specifieke instrument zijn onderdeel van begrotingsartikel 2.3. 
 
Reikwijdte van de beleidsdoorlichting 
 
De instrumenten die onder begrotingsartikel 2.3 vallen, worden in de 
beleidsdoorlichting geëvalueerd in relatie tot de bijdrage die ze leveren aan het 
ondersteunen van de werking van het stelsel. Ik ben voornemens alle 
instrumenten die vallen onder het beleidsartikel 2.3 in de beleidsdoorlichting te 
betrekken. De focus van de beleidsdoorlichting zal echter liggen op de volgende 
onderwerpen: 
 Subsidie(s) aan de Stichting klachten en geschillen Zorgverzekeringen 
(SGKZ);  
 Onderzoeksgelden voor de risicoverevening; 
 Onderzoek uitvoering zorgverzekeringstelsel; 
 Uitvoeringskosten Centraal Justitieel Incassobureau (CJIB) wanbetalers en 
onverzekerden; 
 Uitvoeringskosten Sociale Verzekeringsbank (SVB) en Zorginstituut 
Nederland (ZINL) ten behoeve van de opsporing van wanbetalers en 
onverzekerden, en de opbrengsten daarvan. 
 
Tijdsperiode 
 
Het huidige artikel 2.3 is ontstaan in de VWS-begroting 2013 door een nieuwe 
indeling van de begrotingsartikelen. De beleidsdoorlichting zal daarom betrekking 
hebben op de jaren 2013 en 2014. Daar waar relevant zal ook het beleid en de 
financiële instrumenten van eerdere jaren worden meegenomen in de 
beleidsdoorlichting. 
 
Overzicht gebruikte evaluaties en overige geraadpleegde bronnen 
 
De volgende evaluaties uit 2014 worden in de doorlichting betrokken: 
 de meest recente evaluatie van de Zorgverzekeringswet (TK 29689, nr. 
545); 
 de meest recente evaluatie van de Wet marktordening gezondheidszorg (TK 
25268, nr. 87); 
 de evaluatie van het Zorginstituut Nederland (TK 25268, nr. 99); 
 de evaluatie van de Nederlandse Zorgautoriteit (TK 25268, nr. 87);  
 de evaluatie van de Wet Opsporing en verzekering onverzekerden 
zorgverzekering (TK 29689, nr. 545). 
4
