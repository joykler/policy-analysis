> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Rijnstraat 50 
2515 XP  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
729339-133638-FEZ 
Bijlage(n) 
Overzicht gebruikte 
evaluaties en overige 
geraadpleegde bronnen ten 
behoeve van de 
 
beleidsdoorlichting 
ziektepreventie 
Correspondentie uitsluitend 
Datum 25 maart 2015 
richten aan het retouradres 
Betreft Opzet en vraagstelling beleidsdoorlichtingen 2015 en 
met vermelding van de 
2016 (uitvoering motie-Harbers c.s.) 
datum en het kenmerk van 
 
 deze brief. 
 
 
 
 
Geachte voorzitter, 
Met deze brief geef ik uitvoering aan de motie-Harbers c.s. (TK 34 000, nr. 36) voor 
wat betreft het ministerie van Volksgezondheid, Welzijn en Sport. In deze motie 
werd de regering verzocht de Kamer voorafgaand aan de start van een 
beleidsdoorlichting te informeren over de opzet en vraagstelling van de doorlichting, 
en de Kamer de mogelijkheid te geven hierop invloed uit te oefenen. Een 
beleidsdoorlichting betreft een onderzoek naar de doeltreffendheid en doelmatigheid 
van het beleid dat valt onder een algemene doelstelling van een beleidsartikel uit de 
Rijksbegroting, of een samenhangend deel hiervan. 
  
De minister van Financiën heeft u in het najaar van 2014 ingelicht over de 
uitwerking van deze motie (TK 34 000, nr. 52). In komende jaren zal de regering 
een toelichting in de departementale begrotingen opnemen over de 
onderzoeksopzet van de beleidsdoorlichtingen die in het betreffende 
begrotingsjaar aan de Kamer worden toegestuurd. De minister van Financiën heeft 
daarnaast aangegeven dat u over de beleidsdoorlichtingen die in 2015 aan uw 
Kamer worden gestuurd, apart per departement wordt geïnformeerd. 
 
In deze brief informeer ik u derhalve over de opzet en vraagstelling van de 
betreffende beleidsdoorlichtingen op het terrein van Volksgezondheid, Welzijn en 
Sport. Ook doe ik dit voor twee beleidsdoorlichtingen die in 2016 voor verzending 
aan de Tweede Kamer stonden gepland, maar waarvan de voorbereidingen reeds 
zijn gestart. Voor de beleidsdoorlichting van artikel 4.1 (Versterking van de positie 
van de cliënt) is het streven om de uitvoering te versnellen en deze reeds in 2015 
aan de Kamer aan te bieden. De beleidsdoorlichting van artikel 4.5 zal, gegeven de 
samenhang met de evaluatie van de Wet openbare lichamen Bonaire, Sint Eustatius 
en Saba (WolBES) in 2015, in 2016 aan de Kamer worden verstuurd.
