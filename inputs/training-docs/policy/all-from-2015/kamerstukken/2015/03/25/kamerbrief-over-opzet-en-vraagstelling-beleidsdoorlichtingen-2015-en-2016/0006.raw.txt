Tijdsperiode 
 
Deze beleidsdoorlichting bestrijkt de periode 2012 tot heden.   
 
Overzicht gebruikte evaluaties en overige geraadpleegde bronnen 
 
De in 2014 gepubliceerde evaluatie van PGO-support (TK 29 214, nr. 68) zal in de 
doorlichting worden meegenomen. 
 
Overzicht nog uit te voeren evaluaties 
 
De nog uit te voeren evaluatie komt overeen met het genoemde onderzoek bij de 
reikwijdte van de beleidsdoorlichting. 
 
Waarborging onafhankelijkheid 
 
Het onderzoek wordt uitbesteed aan een onafhankelijke partij. Eis is daarbij dat bij 
de opdrachtverlening de onafhankelijke inbreng van de uitvoerder van het 
onderzoek voldoende wordt gewaarborgd. Een begeleidingsgroep samengesteld uit 
vertegenwoordigers van het ministerie van VWS begeleidt het evaluatieonderzoek. 
Een klankbordgroep samengesteld uit een vertegenwoordiger van het ministerie van 
Financiën, een vertegenwoordiger van de pg-koepels/platform en één of meerdere 
onafhankelijke deskundigen geven tussentijdse feedback op het evaluatieonderzoek.  
 
Opleidingen, beroepen en arbeidsmarkt (artikel 4.2) 
 
De verantwoordelijkheid voor het arbeidsmarkt- en opleidingsbeleid in de zorg 
primair bij de zorginstellingen en de sociale partners. Mijn verantwoordelijkheid is 
op dit terrein tweeërlei: het waarborgen van de toegankelijkheid, betaalbaarheid en 
kwaliteit van zorg, en mijn algemene verantwoordelijkheid voor de arbeidsmarkt en 
het onderwijs in de zorg- en welzijnssector. Mijn beleid bestaat uit het (daar waar 
nodig) ondersteunen van veldpartijen bij het oppakken van hun 
verantwoordelijkheden, met name op die terreinen waar zonder ondersteuning van 
de overheid de uitkomsten van de activiteiten van veldpartijen suboptimaal zijn. Het 
gaat hierbij onder andere om de vervolgopleidingen voor medisch specialisten, het 
regionale arbeidsmarktbeleid, vaccinatie van stagiaires. Ook gaat het om het 
stimuleren van innoverend arbeidsmarkt- en opleidingsbeleid, en het inspelen op 
knelpunten op de korte termijn, waarbij gedacht kan worden aan de sectorplannen 
voor de zorg en de huishoudtoelage (HHT). 
 
Reikwijdte van de beleidsdoorlichting  
 
De reikwijdte van de beleidsdoorlichting omvat de onderwerpen die op artikel 4.2 
van de VWS-begroting staan. Daarnaast wordt een aantal aanvullende thema’s 
meegenomen vallend onder het arbeidsmarkt- en opleidingsbeleid, zoals de 
beschikbaarheidbijdrage medische vervolgopleidingen, de beschikbaarheidbijdrage 
overige opleidingen in ziekenhuizen en het proces rondom buitenlands 
gediplomeerden. 
 
6
