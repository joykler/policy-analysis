Waarborging onafhankelijkheid 
 
 
Een onafhankelijk lid zal deel uitmaken van de stuurgroep die het onderzoek 
begeleidt.  
 
Zorg en jeugdzorg op Caribisch Nederland (artikel 4.5) 
 
Op 10 oktober 2010 is de staatkundige structuur van het Koninkrijk der 
Nederlanden herzien en hebben Bonaire, Sint Eustatius en Saba elk in de vorm van 
een openbaar lichaam een rechtstreekse band met Nederland gekregen. Daarbij is 
afgesproken dat vijf jaar na inwerkingtreding van die nieuwe staatkundige structuur 
de uitwerking daarvan voor de eerste maal zou worden geëvalueerd. In het 
bijzonder zijn evaluatiebepalingen opgenomen in de Wet openbare lichamen 
Bonaire, Sint Eustatius en Saba (WolBES) en in de Wet financiën Bonaire, Sint 
Eustatius en Saba (FinBES). Per 1 januari 2011 is VWS verantwoordelijk geworden 
voor de  zorg en jeugdzorg in Caribisch Nederland.  
 
Ik span mij in om het zorgaanbod op Caribisch Nederland te verbeteren. Het gaat 
hierbij om het realiseren van een goed functionerend, duurzaam stelsel van zorg, 
dat voor alle rechthebbenden in gelijke mate toegankelijk is. Bij het realiseren 
hiervan moet recht worden gedaan aan zowel de culturele, geografische en andere 
verschillen tussen het Europese en het Caribische deel van Nederland als de 
verschillen tussen de drie eilanden. Om deze doelstelling te realiseren is er per 
1 januari 2011 één zorgverzekering voor iedereen in Caribisch Nederland, die door 
het onder VWS vallende Zorgverzekeringskantoor wordt uitgevoerd. Iedereen die 
legaal op Bonaire, Sint Eustatius en Saba woont en/of werkt, ongeacht ziektebeeld 
en leeftijd, is verzekerd voor ziektekosten en zorgkosten die in het Europese deel 
van Nederland uit de Zvw, inclusief een deel van de aanvullende verzekeringen, en 
de langdurige zorg conform de voormalige AWBZ-aanspraken worden vergoed. 
 
Reikwijdte van de beleidsdoorlichting 
 
De minister van Binnenlandse Zaken en Koninkrijksrelaties heeft bij besluit van 23 
september 2014 een evaluatiecommissie ingesteld die de effecten van de 
staatkundige herziening zal onderzoeken. Bij de evaluatie zal door de commissie ook 
worden gekeken naar de gezondheidszorg en de jeugdzorg. Ik zal in het najaar van 
2015 een beleidsdoorlichting starten van de zorg en jeugdzorg op Caribisch 
Nederland, waarvan de resultaten begin 2016 aan de Kamer worden verzonden. De 
evaluatie en de beleidsdoorlichting doorlopen beide een zelfstandig traject. Zorg en 
jeugdzorg worden voor Caribisch Nederland gefinancierd binnen artikel 4.5 van de 
VWS-begroting. De reikwijdte van de doorlichting omvat zodoende de totale 
uitgaven op dit artikelonderdeel. 
 
Tijdsperiode 
 
Afgesproken is dat vijf jaar na inwerkingtreding van die nieuwe staatkundige 
structuur de uitwerking daarvan voor de eerste maal zou worden geëvalueerd. De 
beleidsdoorlichting zal terugkijken op de periode van inwerkingtreding tot en met 
2015. Gegeven de samenhang met de evaluatie van de Wet openbare lichamen 
8
