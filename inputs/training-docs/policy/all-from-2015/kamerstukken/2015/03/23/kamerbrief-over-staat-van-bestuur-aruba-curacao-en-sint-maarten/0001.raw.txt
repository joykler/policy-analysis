> Retouradres    
 
www.rijksoverheid.nl 
De Voorzitter van de Tweede Kamer der Staten Generaal 
www.facebook.com/minbzk 
Postbus 20018 
www.twitter.com/minbzk 
2500 EA Den Haag 
Kenmerk 
2015-0000158565 
Uw kenmerk 
 
  
Datum 23 maart 2015 
Betreft Staat van het bestuur in de landen in het Caribisch deel van het 
Koninkrijk 
 
 
 
De vaste commissie voor Koninkrijksrelaties heeft de minister van Veiligheid en 
Justitie en mij verzocht de Tweede Kamer nader te informeren over de staat van 
het bestuur in de landen in het Caribische deel van het Koninkrijk. Hierbij is 
verzocht nader in te gaan op de verhouding tussen de onder- en bovenwereld 
(ook met betrekking tot de gokindustrie), op de recent geopenbaarde stukken 
afkomstig van de Veiligheidsdienst Curaçao en op de stand van zaken met 
betrekking tot de voortgang van de gesprekken tussen Nederland en de andere 
landen van het Koninkrijk inzake de versterking van de rechtshandhaving in de 
drie Landen. Hierbij bericht ik u, mede namens de minister van Veiligheid en 
Justitie, als volgt. 
 
De rechtshandhaving is een autonome aangelegenheid van de drie landen in het 
Caribische deel van het Koninkrijk. Dit geldt ook voor het toezicht op de 
Veiligheidsdienst van Curaçao (VDC) en het toezicht op loterijen en casino’s in 
Curaçao. Met inachtneming van dit uitgangspunt heb ik de Kamervragen over de 
nauwe banden op Curaçao tussen het bestuur en de (illegale) gokindustrie 
(Kamerstuk Tweede Kamer, vergaderjaar 2014–2015, Aanhangsel 1428) en de 
recent geopenbaarde stukken afkomstig van de Veiligheidsdienst Curaçao 
(Kamerstuk Tweede Kamer, vergaderjaar 2014-2015, Aanhangsel 1280) 
beantwoord. 
 
Ondanks het feit dat de rechtshandhaving een autonome aangelegenheid betreft, 
ondersteunt Nederland, in het kader van de waarborgfunctie, de landen vanuit 
begrotingshoofdstuk IV met jaarlijks €60 miljoen voor de inzet van de Kustwacht, 
het Recherche Samenwerkingsteam, de Koninklijke Marechaussee en de plaatsing 
van Nederlandse rechters en officieren van justitie. Ten behoeve van de aanpak 
van financieel-economische criminaliteit draag ik in financiële zin bij aan het 
project Duradero. Dit project beoogt te komen tot een duurzame uitbreiding en 
versterking van de handhavingscapaciteit in Curaçao ten behoeve van de aanpak 
van financieel-economische criminaliteit. 
 
Gelet op de uitkomsten van de commissies Wit en Oosting over de 
integriteitsproblematiek op Sint Maarten heeft de Rijksministerraad besloten tot 
de instelling van een Integriteitscommissie. Afgelopen maanden heb ik met de 
regering van Sint Maarten nader overleg gevoerd om te komen tot een 
gezamenlijke aanpak van de integriteitproblematiek. Het binnen alle lagen van de 
samenleving en het openbaar bestuur van Sint Maarten aanwezige systeem van 
onderlinge steun en afhankelijkheden, met alle bijbehorende integriteitproblemen 
vereist immers een zorgvuldige en onafhankelijke aanpak met voldoende 
 
Pagina 1 van 2
