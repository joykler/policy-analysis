> Retouradres    
 
DG Bestuur en 
Aan de Voorzitter van de Tweede Kamer der Staten-
Koninkrijksrelaties 
Generaal 
Directie Bestuur, Democratie 
Postbus 20018 
en Financiën 
 
2500 EA Den Haag 
Postbus 20011 
2500EA  Den Haag 
www.rijksoverheid.nl/bzk 
www.facebook.com/minbzk 
www.twitter.com/minbzk 
 
Kenmerk 
2015-0000077954 
  
Datum 2 maart 2015 Uw kenmerk 
2015Z01535/2015D03959 
Betreft Evaluatie waterschapsverkiezingen 
 
 
 
Per brief d.d. 4 februari jl. heeft de Vaste Commissie voor Binnenlandse Zaken mij 
verzocht haar te informeren over de vraag of de Kiesraad en/of het ministerie van 
Binnenlandse Zaken en Koninkrijksrelaties de komende waterschapsverkiezingen 
zullen evalueren, en zo ja, wanneer de Kamer de resultaten daarvan 
tegemoet kan zien. Graag voldoe ik, mede namens de minister van Infrastructuur 
en Milieu, aan uw verzoek. 
 
Op 18 maart 2015 vinden gecombineerde stembusverkiezingen plaats voor de 
waterschappen en de provinciale staten. Gemeenten zijn voor het eerst 
verantwoordelijk voor het organiseren van twee verkiezingen tegelijkertijd. 
Tevens vinden in Caribisch Nederland verkiezingen plaats voor de eilandsraden 
van de openbare lichamen van Bonaire, Saba en Sint-Eustatius.  
 
Het ministerie van Binnenlandse Zaken en Koninkrijksrelaties evalueert zoals 
gebruikelijk het verloop van de verkiezingen, dus nu ook de 
waterschapsverkiezingen. Ook de Kiesraad zal de verkiezingen evalueren en naar 
aanleiding daarvan een advies aan mij uitbrengen. Ik verwacht u voor het 
zomerreces de evaluatierapporten te kunnen toesturen, voorzien van mijn reactie.  
 
Ik wijs erop dat de minister van Infrastructuur en Milieu bij de parlementaire 
behandeling van de Wet aanpassing waterschapsverkiezingen heeft toegezegd om 
1
na de verkiezingen het waterschapsbestel te evalueren . Zoals eerder aan uw 
Kamer is meegedeeld zal deze evaluatie zich met name richten op de wijze van 
samenstelling van het waterschapsbestuur via verkiezingen en benoemingen. 
Verwacht wordt de resultaten rond de zomer van 2015 te kunnen melden aan uw 
 2
Kamer . Zoals ook toegezegd in het wetgevingsoverleg over bovengenoemde wet 
wordt daarbij specifiek de systematiek van de geborgde zetels en het principe van 
‘belang-betaling-zeggenschap’ betrokken.  
 
De minister van Binnenlandse Zaken en Koninkrijksrelaties,  
 
 
 
 
 
dr. R.H.A. Plasterk 
                                                
1
 Kamerstuk 33719 nr. 15, Vergaderjaar 2013-2014. 
2
 Tweede Kamer, 2014-2015, 34000 XII, nr. 6, 138 
 
 
Pagina 1 van
