VI – Sturing en beheersing 
 
 
 
In de rapportageperiode heeft de Auditdienst Rijk (ADR) de volgende onderzoeken  
verricht:  
 
 
De datakwaliteit wordt verbeterd via Get Clean en Stay Clean. De ADR stelde vast 
dat de uitgangspunten van het inrichten van de gegevensbeheer valide zijn. De 
aanbevelingen richtten zich op het actief communiceren met en het betrekken van 
alle actoren in de keten. Ik onderschrijf dit en neem deze aandachtspunten mee in 
de uitvoering van Stay Clean. 
 
De ADR onderzoekt periodiek de beheersing van de inrichting en de functiescheiding 
in en rond ERP M&F. Er is een integrale aanpak ontwikkeld voor de inrichting van 
autorisaties van eindgebruikers, beheerdersrollen en het beheer hiervan. De kern is 
het koppelen van rollen en rechten aan een functie in plaats van aan een persoon. 
Dit is nader uitgewerkt in een actieplan en in 2014 is begonnen met voorbereidende 
activiteiten. Geadviseerd is om met prioriteit aandacht te besteden aan 
beheerdersautorisaties. Dit advies is ter harte genomen, het project is in uitvoering.  
 
De afgelopen rapportageperiode is door de ADR aandacht besteed aan de stand van 
zaken rond de geautomatiseerde factuurcontrole. Deze nieuwe functionaliteit is 
recent in gebruik genomen, en zal verder worden geoptimaliseerd. De invoering 
verloopt beheerst. Alle bevindingen zijn met de ADR besproken en waar nodig zijn 
maatregelen genomen.  
 
 
VII – Overzicht voortgang basisimplementatie ERP 
 
Deze paragraaf bevat overzichten van de beoogde functionaliteiten van ERP en de 
voortgang van de migratie. De onderstaande tabel bevat een overzicht van de 
beoogde functionaliteiten volgens de reikwijdte van de Tussenbalans 2010. De groen 
gemarkeerde functionaliteiten zijn volledig gerealiseerd, de oranje functionaliteiten 
nog niet helemaal. Voor een overzicht van de functionaliteiten die vanaf 2003 
werden beoogd, maar geen onderdeel meer zijn van de reikwijdte van de 
Tussenbalans 2010, verwijs ik naar mijn brieven van 12 maart jl. (Kamerstuk 31 
460, nr. 41) en 13 maart jl. (Kamerstuk 31 460, nr. 42). 
 
 Voortgangsrapportage basisimplementatie ERP Pagina 9 van 11
