waren al bekend en in de begroting afgedekt, maar conform de nieuwe wijze van 
 
 
rapporteren worden deze kosten aan het project toegerekend. In de vorige 
 
rapportage van 16 oktober 2014 (Kamerstuk 31 460, nr. 49) heb ik de wijze van 
berekening van deze kosten toegelicht. Het grootste deel ervan betreft de kosten 
 
van defensiepersoneel dat werkzaam is voor de in deze rapportage genoemde 
projecten. 
 
Financiële gevolgen vertraging migratie F-16 
Een voorlopige schatting is dat met de vertraging een bedrag is gemoeid van 
maximaal € 2 miljoen. Deze kosten worden betaald uit het reguliere 
exploitatiebudget van CLSK, en leiden dus niet tot een ophoging van het 
projectbudget. 
 
 
IV – Stand van zaken, planning en mijlpalen 
 
Ontwerp en bouw  
In het najaar van 2014 is release 2.3.0 gerealiseerd. Daarin zijn nieuwe 
functionaliteiten opgenomen voor o.a. managementinformatie, integratie van digitaal 
inkopen in ERP, de ondersteuning van het afstotingsproces, de verdere 
optimalisering van vraagvoorspelling bij met name de luchtprojecten, alsmede de 
eerste functionaliteiten voor het operationeel optreden. Het budget voor nieuwe 
functionaliteiten bedraagt € 26,623 miljoen, dit bedrag is volledig uitgegeven.  
 
Maritieme migratie  
In de rapportageperiode zijn Zr.Ms. Johan de Witt (eerste van de LPD-klasse) en 
Zr.Ms. Friesland (eerste OPV) gemigreerd. De overige schepen worden stapsgewijs 
gemigreerd. De Nederlandse schepen worden vóór medio 2015 gemigreerd, behalve 
wellicht Zr.Ms. Zeeland. De Belgische M-Fregatten volgen vlak daarna, in juli en 
augustus 2015. Het is afhankelijk van het vaarschema of de Zeeland nog in de 
eerste helft van 2015 of pas in oktober 2015 wordt gemigreerd. In respectievelijk 
oktober en november 2014 zijn de projecten Logistiek en Orderbesturing 
gerealiseerd. Hiermee is de Directie Materiële Instandhouding volledig gemigreerd. 
In 2015 worden de walinstellingen en de CZSK-eenheden in het Caribisch gebied 
gemigreerd. De migratie van de CZSK-organisatie in het Caribisch gebied loopt uit 
tot in de tweede helft van 2015. Het budget voor de maritieme migratieprojecten 
bedraagt € 16,266 miljoen. Hiervan is inmiddels € 15,540 miljoen besteed. De 
genoemde uitloop kan binnen het budget worden opgevangen. 
 
Grondgebonden migratie  
Transportation Management zal stap voor stap het gehele transportnetwerk (lucht, 
weg, spoor, zee) van Defensie gaan ondersteunen. Het deelproject voor 
goederenvervoer over de weg is in de zomer opgeleverd. De migratie van het 
Defensie Grondgebonden Luchtverdedigingscommando (DGLC) is gerealiseerd in 
november 2014, inclusief de Patriot-eenheden die in Turkije waren ingezet. Ook is 
nog een aantal achterstallige eenheden gemigreerd. Het budget voor de 
grondgebonden migratie bedraagt € 36,303 miljoen. Hiervan is tot nu toe € 35,870 
miljoen besteed. 
 
  
 Voortgangsrapportage basisimplementatie ERP Pagina 6 van 11
