kwartaal van 2015 worden gemigreerd. De migratie van CZSK zal daarmee nog 
 
 
wel in 2015 worden voltooid. 
  
ERP na de basisimplementatie 
 
Na voltooiing van de basisimplementatie-ERP beschikt Defensie in het 
materieellogistieke en financiële domein voor het eerst over een grotendeels 
defensiebreed geïntegreerde en gestandaardiseerde bedrijfsvoering met de in de 
Tussenbalans van 2010 vastgestelde functionaliteiten. Dit vereenvoudigt de 
onderlinge samenwerking en maakt het mogelijk de financiële en materieellogistieke 
ketens optimaal te laten functioneren.  
 
De invoering van ERP betreft een grote verandering, waarbij het personeel steeds 
meer bekend zal raken met het nieuwe systeem en het juiste gebruik daarvan. Dit 
zal verder verbeteren naarmate het gebruik intensiveert. In 2015 ligt de nadruk 
daarom op optimalisatie van de huidige functionaliteiten en consolidatie van het 
huidige gebruik.  
 
In het verleden (dat wil zeggen voor de Tussenbalans) zijn veel functionaliteiten aan 
ERP toegedacht. Let wel, er zijn sindsdien veel ontwikkelingen binnen zowel Defensie 
als de informatietechnologie (IT) geweest waardoor oplossingen ook buiten ERP 
gevonden zijn of kunnen worden. Niet alle ooit bedachte functionaliteiten zullen 
daarom in ERP worden gerealiseerd. In lijn met de visie op IT, die ik u op 24 oktober 
jl. heb aangeboden (Kamerstuk 31 125, nr.45), zal de verdere ontwikkeling 
plaatsvinden in kleine, afgebakende stappen, die in beginsel binnen korte tijd zijn te 
realiseren. Daarmee wordt de bedrijfsvoering op een beheerste manier steeds verder 
geoptimaliseerd.  
 
Doorlopende activiteiten betreffen het op orde houden van data, het op peil houden 
van kennis en kunde, het opnemen van nieuw materieel in ERP en het uitzetten van 
legacy-systemen. In 2015 wordt er verder gewerkt aan een verbeterde 
ondersteuning van: 
• operationeel optreden (plannen, voorbereiden, ontplooien en uitvoeren van 
missies); 
• rijksbreed categoriemanagement (goederen en diensten die rijksbreed worden 
betrokken); 
• ketenlogistiek (het volgen van goederen tijdens operationeel optreden, 
aansturing van geautomatiseerde magazijnen, planningsfunctie transport) 
• een aantal financiële processen; 
• elektronisch inkopen; 
• managementinformatie.  
Vanaf 2016 zijn verdere verbeteringen in de ketenlogistiek, systeemlogistiek, 
financiën en projecten, verwerving en afstoting voorzien. 
 
In de Defensiebegroting is voor de verdere ontwikkeling in de periode 2015-2024 
vooralsnog een investeringsbedrag van gemiddeld € 12 miljoen per jaar 
gereserveerd. De hoogte van dit bedrag is gebaseerd op de aanwezige capaciteit bij 
DMO en een gedoseerde doorvoering van veranderingen bij de defensieonderdelen.  
 
 Pagina 2 van 3
