Materieelprojecten 
 
 
Bij Defensie zijn verwerving, ingebruikname en afstoting van materieel aan de 
orde van de dag. Bij de ingebruikname van nieuw materieel moeten het beheer en  
onderhoud in ERP worden ingericht en moeten nieuwe configuraties en artikelen 
 
(zoals reservedelen) in ERP worden ingevoerd. Bij afstoting moeten moet een 
soortgelijk proces in omgekeerde volgorde worden doorlopen. De kosten hiervan 
worden gefinancierd uit het budget van het desbetreffende materieelproject. 
 
Uitzetten legacy-systemen 
Na het voltooien van de basisimplementatie worden legacy-systemen zo veel 
mogelijk en zo snel mogelijk uitgezet. Daar waar ontbrekende functionaliteiten dit 
tegenhouden, zal het toevoegen van die functionaliteit aan ERP of een alternatieve 
oplossing worden overwogen.  
 
Projectmatige activiteiten 2015 
 
Het jaar 2015 is een tussenjaar, waarin de basisimplementatie wordt voltooid. De 
nadruk ligt daarom op consolidatie van de basisimplementatie boven de toevoeging 
van nieuwe functionaliteiten. 
 
Verbeterde ondersteuning operationeel optreden  
Uit de evaluatie van de ontplooiing in Mali zijn waardevolle lessen getrokken. Zo is 
gebleken dat het gebruik van ERP bij missies nog enige tijd extra ondersteuning 
nodig heeft. Het gebruik van ERP bij het plannen, voorbereiden, ontplooien en 
uitvoeren van missies moet worden geoptimaliseerd. Het toewijzen van materieel 
aan de missie is behoorlijk arbeidsintensief gebleken. Er zijn diverse mogelijkheden 
deze werklast terug te brengen, en daarmee de doorlooptijd te verkorten. Zo zullen 
onder andere onderdelen die logischerwijs bij elkaar horen worden samengebundeld 
in onderdelenpakketten, en zal de mogelijkheid worden geboden bestaande 
autorisatielijsten voor missies te kunnen hergebruiken. Voor de komende twee jaar 
is er capaciteit nodig om deze verbeteringen mogelijk te maken. 
 
Stroomlijning rijksbreed categoriemanagement  
Bepaalde goederen en diensten kunnen rijksbreed worden afgeroepen. Het proces 
dat dit mogelijk maakt wordt categoriemanagement genoemd. De basisfunctionaliteit 
voor rijksbreed categoriemanagement is in ERP geïntegreerd, maar wordt verbeterd. 
 
Verbeteringen ketenlogistiek 
Het volgen van goederen (Tracking en Tracing) tijdens operationeel optreden wordt 
naar aanleiding van de ervaringen in Mali verbeterd. Na oplevering en inrichting van 
het magazijn op LCW zal de aansturing van het warehouse door ERP worden 
geïmplementeerd. Ook de planningsfunctie voor transport wordt verbeterd. 
 
Verbeteringen financiën 
Er worden verbeteringen doorgevoerd in de ondersteuning voor de 
werkkostenregeling, de bestedingsplannen van de defensieonderdelen en het proces 
van behoeftestellingen tot en met betalingen. 
 
 Vervolgstappen ERP Pagina 2 van 4
