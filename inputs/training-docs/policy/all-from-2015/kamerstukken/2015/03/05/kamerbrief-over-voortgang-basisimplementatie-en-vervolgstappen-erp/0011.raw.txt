Tabel 5: Resterende mijlpalen 
 
 
Mijlpaal   Toelichting Datum gereed 
 
Migratie:    
4e kwartaal 2015 
Maritieme migratie  Voltooiing van de technische en 
(2e kwartaal 2015) 
 
veranderkundige invoering van 
ERP/M&F bij de maritieme eenheden. 
4e kwartaal 2016 
Luchtgebonden Voltooiing van de technische en 
(2e kwartaal 2015) 
migratie veranderkundige invoering van 
ERP/M&F bij de luchtgebonden 
eenheden. 
 
 
V – Risico’s  
 
De risico’s voor het programma zijn ongewijzigd ten opzichte van de vorige 
rapportage: 
 
1. Personele capaciteit. Mede als gevolg van de reorganisatie was defensiebreed 
sprake van verloop van personeel met deskundigheid op het gebied van SAP en 
migraties. Dat is zich nu aan het stabiliseren. De ontwerp- en bouwteams van de 
programmaorganisatie SPEER zijn overgeheveld naar DMO/OPS. De 
ondersteuning van de migratie door de Transitie Management Organisatie is 
zoals voorzien eind 2014 beëindigd. De migraties zijn nu volledig in de lijn 
belegd bij de defensieonderdelen, de regie ligt bij de Hoofddirectie 
Bedrijfsvoering. Vanaf eind 2014 worden de transitie- en migratieorganisaties bij 
de defensieonderdelen afgebouwd. Daar waar nog sprake is van personele 
knelpunten wordt ingehuurd extern personeel, medewerkers met 
ontslagbescherming en reservisten ingezet. 
 
2. Datamigratie en gegevensbeheer. Schone data zijn randvoorwaardelijk voor een 
goede migratie naar ERP. Vervuilde data kunnen stagnaties in de migratie en 
onbetrouwbare resultaten in ERP opleveren. Om dit risico te beheersen zijn de 
projecten Get Clean en Stay Clean gestart. Get Clean richtte zich specifiek op het 
schonen van data die migraties in de weg stonden. Dit project is in het najaar 
van 2014 voltooid. Stay Clean richt zich nu op het bijhouden van de datakwaliteit 
daarna. Voor deze projecten is extra bouw- en migratiecapaciteit toegekend en 
alle defensieonderdelen stellen eveneens capaciteit beschikbaar. Daarnaast 
levert leverancier SAP ondersteuning bij de dataschoning.  
 
3. Stabiliteit IV/ICT-infrastructuur. ERP is afhankelijk van de goede werking van de 
IV/ICT-infrastructuur. Om verbetering aan te brengen in de staat van de IV/ICT, 
is een plan van aanpak IV/ICT opgesteld (Kamerstukken 31 125, nr. 41 van 16 
september 2014 en 31 125, nr.52 van 19 december 2014). 
 
 
 Voortgangsrapportage basisimplementatie ERP Pagina 8 van
