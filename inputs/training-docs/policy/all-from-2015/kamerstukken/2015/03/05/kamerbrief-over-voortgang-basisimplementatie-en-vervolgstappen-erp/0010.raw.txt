Luchtgebonden migratie  
 
 
In de afgelopen rapportageperiode is de migratie van de Cougar voltooid. 
 
Daarmee zijn alle helikoptertypes binnen het Defensie Helikopter Commando 
(DHC) gemigreerd. De migratie van de F-16’s vertraagt omdat het met de huidige 
 
operationele inzet, in het bijzonder de inzet boven Noord-Irak, niet mogelijk is om 
de F 16’s gelijktijdig te migreren. Om de F-16 toch te migreren naar ERP wordt er 
gekozen voor een gefaseerde aanpak. De migratie van het Logistiek Centrum 
Woensdrecht voor warehouse management zal plaatsvinden in 2015, na oplevering 
van het nieuwe magazijn en de bijbehorende robottechniek. Het budget voor de 
luchtgebonden migratieprojecten bedraagt € 13,210 miljoen. Hiervan is tot nu toe € 
12,850 miljoen besteed. 
 
Migratie bij ondersteunende eenheden 
Eind 2014 is het Defensie Brand- en Bedrijfsstoffen Bedrijf (DBBB), dat deel uit 
maakt van de DMO, deels gemigreerd. Dat is voor het merendeel van het 
artikelenpakket gebeurd. Daarvan maakt ook de gevaarlijke stoffen-indicator deel 
uit. De migratie van de brandstoffen volgt dit jaar. In het najaar heeft de migratie 
van het basispakket bij het CDC plaatsgevonden.  
 
Mijlpalenoverzicht 
In de rapportageperiode juli tot en met december 2014 zijn de volgende migraties 
voltooid (voor de migraties in de periode 2008–medio 2014 verwijs ik naar de 
voorgaande rapportages): 
07-2014 Transportmanagement/goederenvervoer op de weg 
08-2014 Zr.Ms. Johan de Witt 
09-2014  Foreign Military Sales, financiële deel 
10-2014 Directie Materiële Instandhouding  CZSK/Logistiek 
10-2014 CDC Basis 
11-2014 Directie Materiële Instandhouding  CZSK/Orderbesturing 
11-2014 Defensie Grondgebonden Luchtverdedigingscommando (in Nederland 
en Turkije) 
12-2014 Defensie Brand- en Bedrijfsstoffen Bedrijf, exclusief brandstoffen 
12-2014 Zr.Ms. Friesland 
12-2014 Cougar   
12-2014 Strategische verplaatsing materieel als eerste bij CDS in gebruik 
genomen 
   
Op dit moment beschikken ruim 5800 medewerkers over ERP. Binnen de 
materieellogistieke informatievoorziening zijn inmiddels meer ERP dan legacy-
gebruikers. Tabel 5 bevat een overzicht van de resterende twee mijlpalen van het 
programma. De planning van zowel de maritieme als de luchtgebonden migratie is 
aangepast ten opzichte van de planning zoals deze is beschreven in de vorige 
voortgangsrapportage van 16 oktober 2014 (zoals vermeld tussen haakjes). De 
vertraging van de luchtgebonden migratie wordt veroorzaakt door de gewijzigde 
opzet van de migratie F-16, zoals eerder beschreven in deze rapportage. De 
vertraging van de maritieme integratie hangt samen met enkele resterende 
migraties in de tweede helft van 2015, zoals eerder beschreven in deze rapportage. 
 
 Voortgangsrapportage basisimplementatie ERP Pagina 7 van 11
