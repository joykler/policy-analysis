Bijlage 1: Voortgangsrapportage basisimplementatie ERP  
 
 
Opzet  
  
In deze rapportage komen achtereenvolgens aan de orde: 
I. samenvattend oordeel;  
II. doelen en reikwijdte;  
III. financiën;  
IV. stand van zaken, planning en mijlpalen;  
V. risico’s;  
VI. sturing en beheersing;  
VII. overzicht voortgang basisimplementatie ERP. 
 
 
I – Samenvattend oordeel  
 
ERP is in deze rapportageperiode verder uitgebreid met de volgende 
functionaliteiten: 
 aanvullende managementinformatie; 
 integratie van digitaal inkopen in ERP; 
 de ondersteuning van het afstotingsproces; 
 een verdere optimalisering van vraagvoorspelling; 
 de eerste functionaliteiten voor het operationeel optreden. 
Hiermee is de met de Tussenbalans 2010 beoogde functionaliteit bereikt. 
 
De uitrol van ERP is voortgezet. De migratie van de Cougar-helikopters is voltooid. 
Zr. Ms. Johan de Witt en Zr. Ms. Friesland zijn de afgelopen periode gemigreerd. Met 
de voltooiing van de projecten Logistiek en Orderbesturing is de Directie Materiële 
Instandhouding van CZSK volledig overgegaan op ERP. Dat is ook het geval bij het 
Defensie Grondgebonden Luchtverdedigingscommando, inclusief de Patriot-eenheden 
in Turkije. Tot slot is het Defensie Brand- en Bedrijfsstoffen Bedrijf gemigreerd, met 
uitzondering van het onderdeel brandstoffen.  
 
Het grootste risico voor de migraties blijft de dataschoning. Schone data is van groot 
belang voor een goede migratie naar ERP. Vervuiling kan stagnaties in de migratie 
en onbetrouwbare resultaten opleveren. Om dit risico te beheersen zijn de projecten 
Get Clean en Stay Clean in het leven geroepen. Met Get Clean, dat in het najaar van 
2014 is voltooid, werd de data geschoond die voor de migratie noodzakelijk was. De 
aandacht is nu gericht op het bijhouden van de gerealiseerde datakwaliteit. Dat 
gebeurt in het project Stay Clean. 
 
Het beschikbare budget voor de voltooiing van de basisimplementatie (totaal € 433 
miljoen projectbudget exclusief toegerekende interne kosten) is toereikend. Er is 
echter geen ruimte om nieuwe tegenslagen op te vangen. Door strak financieel 
management wordt gezorgd voor een verdere beheersing van de financiën.  
 
Met uitzondering van de migratie van de F-16 en enkele resterende kleine migraties 
bij het CZSK verloopt de basisimplementatie grotendeels volgens planning. Dit laat 
onverlet dat de migraties een aanzienlijke inspanning vergen. De dataschoning, het 
vullen van het systeem met de juiste gegevens en het aanpassen van de 
 Voortgangsrapportage basisimplementatie ERP Pagina 1 van 11
