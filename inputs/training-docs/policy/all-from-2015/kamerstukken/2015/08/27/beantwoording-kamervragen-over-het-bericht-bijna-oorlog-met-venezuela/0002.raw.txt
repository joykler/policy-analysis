Ministerie van Buitenlandse
Antwoorden van de minister van Buitenlandse Zaken en de minister van
Zaken
Defensie op vragen van de leden Van Klaveren en Bontes (Groep
Bontes/Van Klaveren) over het bericht 'Bijna oorlog met Venezuela'.
Onze Referentie
Vraag 1
Minbuza-2015.450996
Bent u bekend met het bericht ‘Bijna oorlog met Venezuela’? 1)
Antwoord 1
Ja.
Vraag 2
Waarom heeft u, naar aanleiding van eerdere vragen (specifiek vraag 2), op geen
enkele wijze aangegeven dat de marine van Venezuela de Arubaanse wateren was
binnentrokken? 2)
Antwoord 2
De Venezolaanse marine is niet door Arubaanse wateren gevaren.
Vraag 3
Zijn er destijds naar aanleiding van de agressie van Venezuela door Nederlandse
zijde militaire stappen gezet om de veiligheid van het Koninkrijk te garanderen?
Zo ja welke? Zo neen, waarom niet?
Antwoord 3
Er was geen aanleiding voor het ondernemen van acties. De Kustwacht in het
Caribisch Gebied en de Marine houden in het kader van hun taakuitvoering in het
Caribisch gebied de scheepsbewegingen rond de eilanden nauwlettend in de
gaten.
Vraag 4
Welke rol heeft de militaire dreiging door Venezuela gespeeld in het plotselinge
draaien van de Nederlandse regering inzake de politieke onschendbaarheid van
socialistenspion ‘Carvajal’?
Antwoord 4
In antwoord op Kamervragen van Sjoerdsma en Hachchi, ingezonden 30 juli 2014
(Aanhangsel Handelingen, vergaderjaar 2013-2014, nr. 2686) heeft de regering
aangegeven dat er geen militaire bedreigingen door Venezuela zijn geuit. De
minister van Buitenlandse Zaken heeft na juridisch onderzoek de conclusie
getrokken dat de heer Carvajal Barrios immuniteit genoot op basis van
internationaal recht (Verdrag van Wenen inzake consulaire betrekkingen van
1963). Op grond van die immuniteit is de heer Carvajal Barrios vrijgelaten door de
Arubaanse autoriteiten.
Vraag 5
Welke specifieke stappen zijn er gezet door de Nederlandse regering (of op
initiatief daarvan) in de kwestie 'Carvajal' en welke reacties zijn daarop gekomen
van Venezuela, de Verenigde Staten en Aruba? Graag een duidelijk overzicht.
Antwoord 5
Rechtshandhaving is een autonome bevoegdheid van het land Aruba. De
Nederlandse regering was niet betrokken bij de arrestatie van de heer Carvajal
Barrios. Venezuela heeft geprotesteerd tegen de arrestatie en aangegeven dat er
Pagina 2 van 3
