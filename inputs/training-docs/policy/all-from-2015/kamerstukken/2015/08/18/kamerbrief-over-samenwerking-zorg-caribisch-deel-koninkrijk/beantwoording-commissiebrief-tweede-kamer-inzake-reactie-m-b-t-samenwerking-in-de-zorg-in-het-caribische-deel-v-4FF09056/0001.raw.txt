> Retouradres Postbus 20350 2500 EJ  Den Haag 
 
Bezoekadres: 
De Voorzitter van de Tweede Kamer 
Parnassusplein 5 
der Staten-Generaal 
2511 VX  Den Haag 
T 070 340 79 11 
Postbus 20018  
F 070 340 78 34 
2500 EA Den Haag 
www.rijksoverheid.nl 
 
 
 
Ons kenmerk 
 
793985-139081-IZ 
  
Uw kenmerk 
 
2015Z10425/2015D23567 
 
 
Datum 18 augustus 2015 Bijlagen 
 
Betreft Commissiebrief Tweede Kamer inzake Reactie m.b.t. samenwerking in de 
 
zorg in het Caribische deel van het Koninkrijk en de kansen 
Correspondentie uitsluitend 
 richten aan het retouradres 
met vermelding van de datum 
 
en het kenmerk van deze 
 
brief. 
 
Geachte voorzitter, 
 
Hierbij geef ik u mijn reactie op de vragen die de heer Slee aan de heer Recourt 
heeft gesteld over samenwerking in de zorg in het Caribische deel van het 
koninkrijk.  
 
De eerste vraag betreft de het afsluiten van contracten met zorgaanbieders op 
Curaçao. Mijn beleid is erop gericht om zorg voor de mensen op de eilanden Saba, 
Statia en Bonaire, die niet op de eilanden zelf kan worden aangeboden, zo dicht 
mogelijk bij huis in te kopen. Mits deze voldoet aan de kwaliteitseisen. Dat is voor 
sommige zorg op Curaçao goed mogelijk en er gaat dus ook nog steeds een flink 
aantal patiënten voor zorg naar Curaçao. Deze zorg wordt door het 
Zorgverzekeringskantoor, een uitvoeringsorganisatie van VWS, ingekocht. Voor 
sommige zorg doen we dat niet vanwege te lage kwaliteit. Er is dus al sprake van 
selectief contracteren van bewezen kwaliteit van zorg op Curaçao.  
 
De tweede vraag is of ik de heer Slee had kunnen ontmoeten op het zorgcongres 
op Aruba. Dat congres heeft op maandag 1 juni 2015 al plaatsgevonden.  
 
De derde vraag is in feite een aanmoediging om door te gaan met het verder 
verbeteren van de zorg op de BES eilanden en dat zo veel mogelijk door het 
stimuleren van de samenwerking op het gebied van zorg tussen de zes eilanden in 
het Caribisch gebied. Op het zorgcongres in Aruba zijn in dit verband twee 
belangrijke stappen gezet. Er is een onderlinge regeling overeengekomen over de 
International Health Regulations (IHR) en een document ondertekend over 
samenwerking in de zorg. 
 
Het is voor dure superspecialistische zorg van belang dat de landen hierover 
onderling afspraken maken. Veelal kan deze zorg alleen maar kosteneffectief en 
kwalitatief uitgevoerd worden bij een adherentiegebied van ongeveer 300.000 
mensen. Het maken van keuzes in het zorgaanbod en delen van dergelijke 
complexe zorg is voor de landen dus van cruciaal belang. Uiteraard hebben Aruba, 
Curaçao en Sint Maarten hun eigen autonomie. Het primaat om onderling 
afspraken te maken over samenwerking in de zorg rust bij de drie landen.  
Pagina 1 van 2
