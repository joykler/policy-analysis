Aan de Voorzitter van de
Ministerie van Buitenlandse
Zaken
Tweede Kamer der Staten-Generaal
Bezuidenhoutseweg 67
Binnenhof 4
2594 AC Den Haag
Den Haag
Postbus 20061
Nederland
www.rijksoverheid.nl
Buitenlandse Zaken
Onze Referentie
2015.449108
Datum 18 augustus 2015
Betreft Nederlandse inspanningen ter bestrijding van Ebola uitbraak
Geachte voorzitter,
Hierbij informeren wij u conform de toezegging gedaan tijdens het Algemeen
Overleg van 8 oktober 2014 over de laatste stand van zaken van de Nederlandse
inspanningen bij de bestrijding van de Ebola-crisis. Deze brief bouwt voort op
eerdere Kamerbrieven over Ebola (Kamerstukken 33625 nr. 132, 13 oktober
2014; 33625 nr. 146, 19 november 2014; 33625 nr. 148, 19 december 2014,
33625 nr. 149, 6 februari 2015 en 33625 nr. 153, 3 april 2015).
De brief gaat kort in op de situatie in de getroffen landen en de ontwikkeling van
een Ebola vaccin, waarna de uitwerking van de twee prioriteiten die Nederland
zich gesteld heeft voor de inzet op de midden en lange termijn aan de orde komt:
bijdrage aan het economisch herstel van de getroffen landen en het verbeteren
van de mondiale paraatheid bij gezondheidscrises. Hierbij zal ook worden
ingegaan op de handelsmissie die Minister Ploumen in juli organiseerde naar
Liberia, Sierra Leone en Guinee, en waar ruim 30 bedrijven, NGOs en
kennisinstellingen aan deelnamen. Onder de sectie mondiale paraatheid zullen ook
de inspanningen ten aanzien van de voorbereiding op een eventuele Ebola-
uitbraak in Nederland en de implementatie van de International Health
Regulations in het Caribisch deel van het Koninkrijk aan bod komen. Tot slot gaat
deze brief in op de motie (Nr. 158, 29 april 2015) van het Lid Sjoerdsma over een
evaluatie van de Nederlandse inzet bij de WHO.
Situatie in de door Ebola getroffen landen
Er zijn inmiddels meer dan 27 000 mensen besmet geraakt met Ebola, waarvan
ruim 11 000 mensen zijn overleden, maar de Ebola-epidemie is nu geleidelijk aan
het afnemen. De ge√Øntensiveerde aanpak van de overheid en de snellere respons
van de hulporganisaties bij nieuwe uitbraken hebben hier aan bijgedragen. Helaas
werd zeven weken nadat de Wereldgezondheidsorganisatie (WHO) Liberia op 9
mei officieel Ebola-vrij had verklaard, een jongeman positief getest op Ebola.
Hoofd United Nations Mission for Ebola Emergency Response (UNMEER), Peter
Graaff, spreekt positief over de kordate reactie van de Liberiaanse overheid: er
zijn extra mensen en middelen gestuurd, en deze uitbraak is beperkt gebleven tot
zes nieuwe besmettingen. Op dit moment is niemand meer besmet in Liberia.
Pagina 1 van 7
