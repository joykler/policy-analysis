Ministerie van Buitenlandse
onder leiding van het Koninklijk Instituut voor de Tropen. Voor dit programma is
Zaken
EUR 2.2 mln beschikbaar gesteld.
Buitenlandse Zaken
WHO hervormingen
Onze Referentie
Bij het verbeteren van de mondiale paraatheid bij gezondheidscrises speelt de
2015.449108
WHO een belangrijke rol. Nederland is een van de aanjagers van de discussies
over WHO-hervormingen en versterken van de crisisresponse functie, onder meer
via de mede op Nederlands initiatief opgerichte Group of Friends van de Ebola-
resolutie. De Ebola resolutie is tijdens een speciale sessie over Ebola van de
Uitvoerende Raad van de WHO op 25 januari aangenomen, zoals toegelicht in een
eerdere Kamerbrief (Kamerstuk 33625 nr. 149, d.d. 6 februari 2015.
Aanbevelingen in de resolutie zijn onder andere het opzetten van een noodfonds
(Contingency Fund), een Global Health Emergency Workforce en is een
evaluatiecommissie van de International Health Regulations voorgesteld. Tijdens
de World Health Assembly van mei 2015 is een groot aantal van de aanbevelingen
uit deze resolutie door de lidstaten aangenomen en om deze door te kunnen
voeren zijn lidstaten akkoord gegaan met een verhoging van de budgetruimte van
de WHO met 8%. Dit moet worden gefinancierd door vrijwillige bijdragen.
Nederland heeft zich kritisch uitgelaten over deze verhoging: het is van belang
eerst de hervormingen door te voeren en voortgang te laten zien.
De Ebola-crisis heeft de internationale gemeenschap verrast. We moeten leren
van deze crisis en de lessen omzetten in beleid en acties. De Inspectie
Ontwikkelingssamenwerking en Beleidsevaluatie (IOB) zal uiterlijk in de eerste
helft van 2016 een aparte evaluatie uit brengen over de Nederlandse
inzet bij het uitvoeren van de aanbevelingen in het evaluatierapport naar
aanleiding van de H1N1 grieppandemie uit 2011 van de WHO en bij het bestrijden
van epidemieën in het algemeen. Dit gebeurt in navolging van motie Sjoerdsma
(Kamerstuk 32 605, nr.158, d.d. 30 april 2015).
Mede op aandringen van Nederland is al vroeg dit jaar een extern panel bij de
WHO ingesteld om een interim assessment van de Ebola aanpak van de WHO uit
te voeren. Hierbij willen wij u onze appreciatie geven van het rapport, dat op 8 juli
jl. gepresenteerd is door het onafhankelijke Ebola Interim Assessment Panel. Het
Panel doet aanbevelingen rond drie thema’s: (1) de implementatie van de
International Health Regulations (IHR), (2) de reactiecapaciteit van de WHO in
gezondheidscrises, en (3) de rol en samenwerking van de WHO in het bredere
gezondheids- en humanitaire systeem.
Nederland onderschrijft de bevindingen in het rapport. Het rapport is kritisch en
stelt dat er grote hervormingen nodig zijn bij WHO. Volgens het rapport heeft de
WHO de ernst van de crisis onderschat en te weinig gedaan met de aanbevelingen
die na de H1N1-pandemie zijn gedaan. Het Panel merkt op dat de lidstaten de IHR
onvoldoende hebben geïmplementeerd en dat zij door vast te houden aan het
nulgroeibeleid het de WHO moeilijk maken om voldoende capaciteit te creëren om
haar kerntaken uit te voeren. De oprichting van UNMEER heeft volgens het panel
zijn meerwaarde gehad bij het vinden van politieke en financiële steun, maar
UNMEER heeft zijn coördinerende taken minder goed uitgevoerd. Uit het rapport
blijkt wederom dat hervorming van de WHO noodzakelijk is om een betere
internationale aanpak van gezondheidscrises op te zetten.
De aanbevelingen sluiten aan bij gesprekken die Nederland met de WHO heeft
gevoerd en benadrukken het belang van het daadwerkelijk bewerkstelligen van
organisatorische hervormingen. Ook is het van belang dat naar samenhang met
hele VN-systeem is gekeken. Een verdere toelichting is te vinden in de
Pagina 5 van 7
