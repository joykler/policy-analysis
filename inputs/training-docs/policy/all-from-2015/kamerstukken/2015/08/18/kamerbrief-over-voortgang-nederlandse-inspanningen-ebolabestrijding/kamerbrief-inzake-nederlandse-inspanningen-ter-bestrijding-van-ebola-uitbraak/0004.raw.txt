Ministerie van Buitenlandse
deze handelsmissie zeer welkom was. Regeringsleiders en kabinetsleden waren
Zaken
gedurende het hele programma betrokken om met bedrijven te spreken.
Buitenlandse Zaken
Daarnaast waren er bedrijvenbezoeken georganiseerd en was er in elk land
gelegenheid voor match making.
Onze Referentie
2015.449108
Een belangrijk onderdeel van de economische opbouw in de betreffende landen is
het stimuleren van investeringen. Nederland zal een internationale
investeringsconferentie organiseren, die bedrijfsleven, investeerders, overheden
en andere partners samenbrengt om investeringen in Guinee, Liberia en Sierra
Leone te bevorderen. Naast het in kaart brengen van concrete
investeringsmogelijkheden in de drie landen en het vergroten van de
belangstelling onder (internationale) investeerders zal ook getracht worden de
aansluiting te vergroten tussen concrete investeringsprojecten en ondersteunende
programma’s, zoals het Nederlandse handelsinstrumentarium. Binnenkort zal een
definitieve datum voor de conferentie worden vastgelegd.
UNDP conferentie 10 juli
Speciaal Gezant voor Ebola Hans Docter nam namens Nederland deel aan de
International Ebola Recovery Conference in New York die de VN, in samenwerking
met de WHO, de WB en de regeringen van Sierra Leone, Liberia en Guinee,
organiseerde op 9 en 10 juli. De conferentie stond in het teken van de herstelfase
die hand in hand moet gaan met de beheersing van risico’s en ‘getting to zero’. De
Nederlandse boodschap over het belang van het betrekken en stimuleren van de
private sector en het herstellen van vertrouwen, met als concreet voorbeeld de
recente handelsmissie, werd goed ontvangen. En marge van de conferentie
voerde de Ebola Gezant verschillende bilaterale gesprekken met onder anderen
DG WHO Chan, Special Envoy David Nabarro, presidenten van Sierra Leone en
Guinee, en UNDP. Op 10 juli vond de High Level Pledging Segment plaats.
Nederland herhaalde tijdens deze conferentie de toezegging om bij te willen
dragen aan het Ebola Recovery and Reconstruction Trust Fund (ERRTF) van de
Wereldbank met een totaal van EUR 5 mln. Daarnaast zal Nederland ruim EUR 2
mln bijdragen aan het versterken van de gezondheidssystemen in Sierra Leone en
Guinee. Hier wordt in de volgende paragraaf verder op ingegaan. Tijdens deze
sessie werd in totaal USD 3,4 miljard toegezegd, bovenop de eerder toegezegde
USD 1,8 miljard. Het totale financieringsverzoek voor wederopbouw vanuit de
landen bedraagt USD 7,2 miljard.
2. Mondiale paraatheid bij gezondheidscrises
Het tweede aandachtsgebied voor de Nederlandse inzet is het versterken van de
paraatheid van de gezondheidssystemen, zowel in de getroffen regio als mondiaal.
Trilaterale samenwerking versterking gezondheidssystemen
President Kagame van Rwanda, President Condé van Guinee en Minister Ploumen
hebben gezamenlijk het initiatief genomen om een samenwerkingsverband op te
zetten waarbij expertise van Rwandese en Nederlandse gezondheidsdeskundigen
wordt ingezet om het gezondheidssysteem in Guinee te versterken op het gebied
van het voorkomen van besmettelijke ziekten en overdracht van dier op mens. Dit
initiatief richt zich op het betrekken van lokale gemeenschappen bij preventie; het
verbeteren van laboratoriumcapaciteit en het verbeteren van resultaten door
Results Based Financing. Een vergelijkbaar programma is opgezet tussen
Nederland, Ghana en Sierra Leone. Tussen deze laatstgenoemde landen bestond
al een samenwerkingsverband op het gebied van gezondheidszorg, dat nu verder
wordt versterkt. Het consortium dat voor deze samenwerking is opgezet staat
Pagina 4 van 7
