Ministerie van Buitenlandse
Antwoorden van de minister van Buitenlandse Zaken en de minister van
Zaken
Defensie op vragen van de leden Sjoerdsma en Hachchi (D66) over de
arrestatie van Carvajal en dreigende inval van Venezuela op Aruba.
Onze Referentie
Vraag 1
Minbuza-2015.450928
Wat is uw reactie op de berichten ‘Bijna oorlog met Venezuela’ en ‘De
oorlogsschepen rukten al op naar de Arubaanse kust’? 1)
Antwoord 1
Het kabinet heeft kennisgenomen van de berichten.
Vraag 2
Klopt het dat minister-president Rutte zich heeft laten ontvallen ‘We kunnen
godverdomme geen crisis in een crisis hebben’? Zo nee, wat waren dan zijn
woorden?
Antwoord 2
De kwestie is intern besproken tussen de direct betrokken leden van het kabinet.
Over exacte bewoordingen doet het kabinet geen uitspraken.
Vraag 3
Heeft het voorkomen van een diplomatieke crisis tijdens het oplossen van een
andere crisis, zoals de uitspraak van de minister-president aangeeft, voorop
gestaan tijdens het afwikkelen van de zaak Carvajal? Stond deze benadering en
houding van het zo snel mogelijk wegwerken van deze crisis rondom Carvajal in
zulke mate bovenaan prioriteitenlijst dat het recht geobstrueerd mocht worden?
Antwoord 3
De minister van Buitenlandse Zaken heeft zich uitsluitend gebaseerd op
verplichtingen die voortvloeien uit bepalingen van internationaal recht (het
Verdrag van Wenen inzake consulaire betrekkingen van 1963). Na juridisch
onderzoek is door de minister van Buitenlandse Zaken de conclusie getrokken dat
de heer Carvajal Barrios immuniteit genoot. Op grond van die immuniteit is de
heer Carvajal Barrios vrijgelaten door de Arubaanse autoriteiten.
Vraag 4
Heeft de Arubaanse kustwacht op 27 juli 2014 wel of geen alarm geslagen over
vier Venezolaanse oorlogsschepen die de kust naderden? Indien wel, wat heeft u
met deze melding gedaan?
Antwoord 4
De Kustwacht in het Caribisch Gebied en de Marine houden in het kader van hun
taakuitvoering in het Caribisch gebied de scheepsbewegingen rond de eilanden
nauwlettend in de gaten. De Kustwacht heeft zondag 27 juli 2014 voor de kust
van Aruba en Curaçao, buiten de territoriale wateren, Venezolaanse
marineschepen gesignaleerd. De eenheden waren, door Venezolaanse territoriale
wateren, in transit van Maracaibo naar hun thuishaven Puerto Cabello. Na
onderzoek bleek dit een gangbare route.
Vraag 5
Klopt het dat er sprake was van een militaire dreiging vanuit Venezuela, gezien
het feit dat er verschillende Venezolaanse marineschepen richting Aruba voeren?
Zo ja, kunt u toelichten waarom u een jaar geleden in antwoord op vragen van de
Pagina 2 van 6
