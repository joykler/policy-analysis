Ministerie van Buitenlandse
consuls-generaal toekent. Zoals gesteld in de beantwoording van Kamervragen
Zaken
van Sjoerdsma en Hachchi (Aanhangsel Handelingen, vergaderjaar 2013-2014, nr.
2686) is de minister van Buitenlandse Zaken na juridische duiding van de feitelijke
situatie tot de conclusie gekomen dat Venezuela er, onder de omstandigheden van
Onze Referentie
dat geval, op mocht vertrouwen dat de heer Carvajal Barrios voorlopig tot de
Minbuza-2015.450928
werkzaamheden van consul-generaal was toegelaten. Hij genoot derhalve de
immuniteiten die voortvloeien uit de functie van consul-generaal. Het komt zeer
regelmatig voor dat een consul-generaal in afwachting van verlening van het
exequatur al met zijn werkzaamheden aanvangt, en dat hij dan de immuniteiten
geniet die het verdrag aan consuls-generaal toekent.
Vraag 10
Kunt u volledig, exact en helder toelichten wat, volgens u, de gang van zaken en
de beweegredenen zijn geweest om Carvajal eerst te arresteren, enkele dagen
later tot het besluit te komen dat hij toch diplomatieke immuniteit genoot, op
basis van welke gronden dit besluit tot stand kwam, en uw besluit om Carvajal
weer vrij te laten? Kunt u daarbij ook ingaan op de vraag of het klopt het dat het
besluit vanuit Aruba om de heer Carvajal te arresteren, evenals de verlenging van
zijn aanhouding, is afgestemd met de bevoegde instanties in Nederland? Kunt u
tevens een tijdlijn schetsen van wanneer u op de hoogte was van de arrestatie
van Carvajal, wanneer u besloot dat hij toch diplomatieke immuniteit genoot, en
wanneer u vervolgens besloot hem vrij te laten?
Antwoord 10
De heer Carvajal Barrios is op 23 juli 2014, op basis van een verzoek om
voorlopige aanhouding van de Verenigde Staten, aangehouden door de
autoriteiten van Aruba. Rechtshandhaving is een autonome bevoegdheid van het
land Aruba. Diplomatieke en consulaire relaties, inclusief immuniteit, zijn
bevoegdheden van het Koninkrijk. Alleen de minister van Buitenlandse Zaken is
bevoegd daarover een beslissing te nemen. Het ministerie van Buitenlandse Zaken
werd na aanhouding van de heer Carvajal Barrios op de hoogte gesteld van de
situatie. Op basis van juridisch onderzoek heeft de minister van Buitenlandse
Zaken op 27 juli geconcludeerd dat de heer Carvajal Barrios immuniteit genoot op
grond van het Verdrag van Wenen inzake consulaire betrekkingen van 1963. Dit is
door de regering aan de Arubaanse autoriteiten gecommuniceerd. Daarnaast is
aan Venezuela aangegeven dat de heer Carvajal Barrios persona non grata werd
verklaard. Op grond van zijn immuniteit is de heer Carvajal Barrios op 27 juli
vrijgelaten door de Arubaanse autoriteiten.
Vraag 11
Kunt u volledig, exact en helder toelichten wat er precies is gebeurd met Carvajal,
nadat deze werd opgepakt en er een uitleveringsverzoek kwam van de Verenigde
Staten?
Antwoord 11
Zie antwoord op vraag 10. De regering heeft geen uitleveringsverzoek van de
Verenigde Staten ontvangen.
Vraag 12
Is de heer Carvajal nog steeds persona non grata in het Koninkrijk der
Nederlanden?
Antwoord 12
Pagina 4 van 6
