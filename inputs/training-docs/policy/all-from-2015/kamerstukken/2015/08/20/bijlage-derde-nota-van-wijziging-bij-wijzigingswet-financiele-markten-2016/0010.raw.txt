Een dergelijke bepaling is eveneens voor een overbruggingsverzekeraar 
wenselijk. De voornaamste grondslag daarvoor is te vinden in artikel 141 van 
6
de richtlijn solvabiliteit II . Daarin is bepaald dat de toezichthoudende 
autoriteiten bij een aanhoudende verslechtering van de solvabiliteitspositie van 
de onderneming de bevoegdheid hebben om alle nodige maatregelen te treffen 
om in het geval van verzekeringsovereenkomsten de belangen van 
verzekeringnemers alsook de verplichtingen uit hoofde van 
herverzekeringsovereenkomsten te beschermen. In dit kader wordt ook 
gewezen op artikel 27 van die richtlijn, waarin is bepaald dat de lidstaten de 
toezichthoudende autoriteiten van de noodzakelijke middelen voorzien om het 
voornaamste doel van het toezicht, namelijk de bescherming van 
verzekeringnemers en begunstigden, te verwezenlijken. Dat die bescherming 
voorop staat, blijkt ook uit de punten 16 en 17 van de considerans van de 
richtlijn solvabiliteit II. De mogelijkheid dat een overbruggingsverzekeraar 
gedurende korte tijd kan functioneren met een vergunning ook zonder dat aan 
alle vergunningvereisten is voldaan, kan in bepaalde omstandigheden cruciaal 
zijn voor de bescherming van degenen die een vordering uit hoofde van 
verzekering hebben. De bepaling is dan ook met het oog op de bescherming 
van hun belangen geschreven. 
In dit verband wordt erop gewezen dat de richtlijn solvabiliteit II is geschreven 
voor een verzekeraar in going concern. Op het tijdstip van totstandkoming van 
de richtlijn was het concept van een overbruggingsverzekeraar nog niet sterk 
ontwikkeld. Er mag vanuit worden gegaan dat, indien de communautaire 
wetgever in 2009 had voorzien dat de richtlijn naar de letter ook van 
toepassing is op overbruggingsverzekeraars, hij een bepaling zou hebben 
opgenomen die op dezelfde leest is geschoeid als artikel 41, eerste lid, laatste 
alinea, van de richtlijn herstel en afwikkeling banken, die eerst in 2014 tot 
stand is gekomen. Vergelijk in dit verband een uitspraak van het Hof van 
Justitie van de Europese Gemeenschappen van 1985, waarin de overwegingen 
met betrekking tot een andere richtlijn met zoveel woorden erop neerkomen 
dat, indien de communautaire wetgever zich had gerealiseerd dat de 
desbetreffende richtlijn ook in geval van insolventie toepasselijk was, hij wel 
7
een bijzondere bepaling voor die situatie had opgenomen.  
 
Ontheffing van de vergunningvereisten kan worden verleend indien dat nodig is 
voor de bescherming van de financiÃ«le stabiliteit, van overheidsmiddelen en 
van de belangen van schuldeisers met een vordering uit hoofde van 
verzekering. Deze gronden zijn mutatis mutandis overgenomen uit artikel 14 
8
van de Verordening gemeenschappelijk afwikkelingsmechanisme voor banken. 
Tot slot wordt ingegaan op de verhouding tussen enerzijds dit artikel en 
anderzijds de artikelen 2:26b, vierde lid, 2:31, vierde lid, en 2:49, derde lid. In 
de laatstgenoemde bepalingen is bepaald dat ontheffing van worden verleend 
van bepaalde vereisten indien de aanvrager aantoont dat daaraan 
redelijkerwijs niet kan worden voldaan en dat de doeleinden die de genoemde 
vergunningvereisten beogen te bereiken anderszins worden bereikt. Artikel 
3:159ta is niet beperkt tot specifieke vergunningvereisten, zoals wel het geval 
is in de artikelen 2:26b, vierde lid, 2:31, vierde lid, en 2:49, derde lid. Een 
ander verschil is dat de overbruggingsverzekeraar niet behoeft aan te tonen 
                                                 
6
 Richtlijn 2009/138/EG van het Europees Parlement en de Raad van 25 november 2009 betreffende de 
toegang tot en uitoefening van het verzekerings- en het herverzekeringsbedrijf (PbEU 2009, L 335). 
7
 HvJEG 7 februari 1985, C-135/83 (Abels), LJN AB9660; ECLI:NL:HR:1985:AB9660. 
8
 Verordening (EU) Nr. 806/2014 van het Europees Parlement en de Raad van 15 juli 2014 tot vaststelling 
van eenvormige regels en een eenvormige procedure voor de afwikkeling van kredietinstellingen en bepaalde 
beleggingsondernemingen in het kader van een gemeenschappelijk afwikkelingsmechanisme en een 
gemeenschappelijk afwikkelingsfonds en tot wijziging van Verordening (EU) nr. 1093/2010 (PbEU L 225). 
10
