bij een tegenwaarde van meer dan € 25 miljoen, het balanstotaal van de 
eerste meer dan de mkb-grens van € 43 miljoen zal bedragen. 
In de definitie is verder verduidelijkt dat ondernemingen die deel uitmaken van 
een groep (in de zin van artikel 2:24b van het Burgerlijk Wetboek) alleen 
aanspraak kunnen maken op het mkb-tarief indien de gehele groep (op grond 
van de geconsolideerde jaarrekening van de uiteindelijke moeder) als mkb-
onderneming kwalificeert. Ook is verduidelijkt dat zogenaamde special purpose 
entities voor securitisatiedoeleinden (zoals gedefinieerd in de verordening 
kapitaalvereisten) die speciaal zijn opgericht om voor grotere partijen kapitaal 
op te halen, geen aanspraak kunnen maken op het mkb-tarief. 
 
0B 
Artikel 5 van de Wbft bepaalt dat de jaarrekening van de Autoriteit Financiële 
Markten (AFM) vergezeld gaat van een verklaring van een accountant die niet 
verbonden is aan een accountantsorganisatie. In het geval van een 
Accountant-Administratieconsulent, moet deze wel beschikken over een 
aantekening dat hij bevoegd is om wettelijke controles te verrichten. Deze 
aantekening was aanvankelijk geregeld in artikel 36 van de Wet op de 
Accountants-administratieconsulenten. Deze wet is echter ingetrokken. De 
aantekening is nu geregeld in artikel 36, tweede lid, onderdeel i, van de Wet op 
het accountantsberoep. De tekst van artikel 5 is daarop aangepast. 
 
O 
 
Met de implementatie van de AIFM -richtlijn is geregeld dat het regime van de 
artikelen 2:66 en 2:70 van de Wft niet alleen geldt voor beleggingsinstellingen 
met een zetel in een aangewezen staat, maar ook voor beheerders van 
beleggingsinstellingen met een zetel in een aangewezen staat. De registraties 
die op grond van deze artikelen plaatsvinden, kunnen nu dus ook zien op 
beheerders van beleggingsinstellingen. Met de wijziging wordt buiten twijfel 
gesteld dat deze beheerders voor die registratie ook een heffing dienen te 
betalen. 
Verder zijn er twee wijzigingen die verband houden met de registratie van 
beheerders van beleggingsinstellingen die vallen onder de lichtere regeling van 
artikel 2:66a van de Wft en van de fondsen die zij beheren. Deze beheerders 
worden op grond van artikel 1:107, tweede lid, aanhef en onderdeel 5, van de 
Wft geregistreerd. Zij betalen hiervoor op dit moment een heffing van € 1 500 
op grond van Wft.A6.11a. In de omschrijving van deze toezichthandeling wordt 
verwezen naar de melding op grond van artikel 2:66a, derde lid, van de Wft. 
Omdat op grond van dit artikellid meerdere meldingen gedaan worden, is 
ervoor gekozen te verduidelijken dat alleen een heffing in rekening wordt 
gebracht bij de registratie op grond van artikel 1:107, tweede lid, aanhef en 
onder 5, van de Wft. Hiervoor is een nieuwe tariefcode ingevoerd (Wft.A6.03a) 
voor deze eenmalige toezichthandeling, met hetzelfde tarief als de huidige code 
Wft.A6.11a, die komt te vervallen. Ook de financiële ondernemingen die 
beheerd worden door beleggingsinstellingen die vallen onder de lichtere 
regeling van artikel 2:66a van de Wft worden sinds 1 januari 2015 
9
geregistreerd. Dit gebeurt op grond van artikel 1:107, tweede lid, onder 9, 
van de Wft. Deze registratie vergt echter maar beperkt extra werk, zodat 
daarvoor geen kosten in rekening worden gebracht. Deze registraties in het 
kader van het lichtere regime worden dan ook uitgezonderd in de omschrijving 
                                                 
9
 Zie ook de memorie van toelichting bij de Wijzigingswet financiële markten 2015 (Kamerstukken II, 
2013/14, 33 918, nr. 3).
