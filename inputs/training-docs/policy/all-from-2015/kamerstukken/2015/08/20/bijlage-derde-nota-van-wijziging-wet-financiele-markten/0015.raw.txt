bijzondere rechtsgang te regelen als voor dergelijke besluiten op grond van de 
Wft, de Wet toezicht trustkantoren en de Wet ter voorkoming van witwassen 
en financieren van terrorisme. Een daartoe strekkende beperking wordt met de 
voorgestelde wijziging alsnog ingevoegd. Voor andere besluiten op grond van 
de Sanctiewet 1977, met name aanwijzingsbesluiten in de zin van de 
Sanctieregeling terrorisme 2007-II, dient de reguliere rechtsgang van artikel 
8:6 Awb te gelden. 
 
V 
 
In het overgangsrecht dat is opgenomen in de Wbfo werd per abuis twee keer 
verwezen naar artikel 1:128, tweede lid, van de Wft, waar was bedoeld te 
verwijzen naar het eerste lid van artikel 1:128. Deze wijziging zorgt ervoor dat 
wordt verwezen naar artikel 1:128, eerste lid, onderdeel b, van de Wft, waarin 
is bepaald wat het gevolg van staatsteun in verband met de financiële 
stabiliteit is op de vaste beloningen. 
 
W 
 
In dit artikel wordt een overgangsbepaling voorgesteld voor het verkorten van 
de roulatietermijn van de externe accountant van zeven naar vijf jaar. Het 
ontbreken van een overgangsbepaling zou er toe leiden dat een externe 
accountant, die op de datum van inwerkingtreding van het gewijzigde artikel 
24, eerste lid, van de Wta, voor het zesde of zevende jaar een wettelijke 
controle verricht, op dat moment zijn werkzaamheden direct moet beëindigen. 
Er is dan geen mogelijkheid voor de externe accountant om zijn controle af te 
ronden. Op grond van de voorgestelde overgangsbepaling blijft de 
roulatietermijn van zeven jaar gelden voor wettelijke controles die betrekking 
hebben op een boekjaar dat reeds is aangevangen voor het tijdstip van 
inwerkingtreding van het gewijzigde artikel 24, eerste lid, van de Wta. 
 
 
De Minister van Financiën, 
 
 
 
 
 
J.R.V.A. Dijsselbloem
