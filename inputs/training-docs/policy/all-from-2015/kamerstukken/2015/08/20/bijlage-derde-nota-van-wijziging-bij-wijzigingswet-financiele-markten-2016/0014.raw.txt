toetsingsvermogen dat door DNB is vastgesteld’ blijkt echter een betere 
afspiegeling te geven van de relatieve omvang van de 
beleggingsondernemingen voor eigen rekening onder elkaar. Het gaat dan om 
het bedrag aan toetsingsvermogen dat de beleggingsondernemingen van DNB 
minimaal moeten aanhouden. De omvang van het minimum aan te houden 
toetsingsvermogen van de beleggingsondernemingen voor eigen rekening 
verhoudt zich minder goed tot het vermogen van de andere partijen in deze 
categorie. Het vermogen is in verhouding te klein. Om ook tot een redelijke 
afspiegeling van de omvang van de beleggingsondernemingen voor eigen 
rekening ten opzichte van die partijen te komen, is als maatstaf gekozen voor 
‘honderd maal het minimum aan te houden toetsingsvermogen’. 
 
Q tot en met S 
 
Deze onderdelen betreffen redactionele verbeteringen. 
 
T 
 
Ingevolge artikel 3:20 van de Wfm BES wordt een financiële onderneming met 
zetel in het buitenland (dat wil zeggen buiten Caribisch Nederland), die in 
Caribisch Nederland werkzaam is door middel van een bijkantoor, vermoed aan 
de toepasselijke prudentiële regels te voldoen indien zij in de staat van haar 
zetel een vergunning heeft en aldaar onder prudentieel toezicht staat. Dit 
zogeheten bewijsvermoeden is geen onweerlegbare aanname. Het laat onverlet 
dat DNB bevoegd is rechtstreeks informatie in te winnen over de financiële 
situatie bij de financiële onderneming (dat wil zeggen het buiten Caribisch 
Nederland gevestigde hoofdkantoor, dat immers de houder is van de ten 
behoeven van het bijkantoor verleende vergunning) en gebruik te maken van 
de overige bevoegdheden die DNB of de door haar aangewezen 
toezichthouders op grond van artikel 1:7 en hoofdstuk 7 van de Wfm BES bij 
de uitoefening van haar toezicht ter beschikking staan. Om dit laatste buiten 
twijfel te stellen wordt het in artikel 3:20, eerste lid, expliciet vastgelegd. 
 
U 
 
A 
In artikel 1 van hoofdstuk 1 van bijlage 2 bij de Algemene wet bestuursrecht 
(Awb) is voor een aantal besluiten geregeld dat daartegen geen beroep kan 
worden ingesteld. Het gaat om besluiten die zijn genomen op grond van 
artikelen die daar zijn opgesomd. Een van die artikelen is artikel 13, derde lid, 
van de Wbft. Deze bepaling heeft sinds 1 januari 2015 een andere inhoud, 
waardoor er geen reden meer is om de bepaling te noemen in bijlage 2 bij de 
Awb. Gehandhaafd blijft, dat geen beroep openstaat tegen besluiten tot 
goedkeuring of onthouding van goedkeuring van de begroting van de AFM en 
DNB (als bedoeld in artikel 29 Kaderwet zelfstandige bestuursorganen) en van 
de jaarrekening van de AFM en de verantwoording van DNB (als bedoeld in 
artikel 34, tweede lid, Kaderwet zelfstandige bestuursorganen). Naar deze 
besluiten wordt verwezen in de artikelen 3 en 6 van de Wbft.  
 
B 
De voorgestelde wijziging van de artikelen 7 en 11 van bijlage 2 bij de Awb 
strekt tot aanpassing van een te ruime verwijzing naar de Sanctiewet 1977. 
Met die verwijzing was slechts beoogd voor handhavingsbesluiten dezelfde
