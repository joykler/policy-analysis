gesteld met betrekking tot de oprichting en beëindiging, de taak, de 
financiering, de inrichting, het bestuur en de werkwijze van een 
overbruggingsinstelling of van een rechtspersoon die tot taak heeft de 
eigendom in een overbruggingsinstelling te houden. 
 
2. Er wordt een lid toegevoegd, luidende: 
4. De Nederlandsche Bank kan een overbruggingsinstelling of rechtspersoon als 
bedoeld in het tweede lid een aanwijzing geven met betrekking tot de 
taakuitoefening. 
 
CCb 
 
Na artikel 3:159t wordt een artikel ingevoegd, luidende: 
 
Artikel 3:159ta 
1. De overbruggingsinstelling beschikt, voor zover nodig voor de uitoefening 
van haar werkzaamheden, van rechtswege over een vergunning als bedoeld in 
artikel 2:26a, eerste lid, 2:27, eerste lid, of 2:48, eerste lid. 
2. De Nederlandsche Bank kan tijdelijk ontheffing verlenen van een of meer 
van de vereisten, bedoeld in artikel 2:26b, eerste lid, 2:31, eerste lid, of 2:49, 
eerste lid, met het oog op: 
a. het voorkomen van significante nadelige gevolgen voor de stabiliteit 
van het financiële stelsel; 
b. het vermijden van een beroep op publieke middelen; of 
c. het beschermen van de rechten van degenen die als 
verzekeringnemers, verzekerden of gerechtigden op uitkeringen 
betrokken zijn bij verzekeringen. 
3. de rechtspersoon, bedoeld in artikel 3:195t, tweede lid, beschikt, voor zover 
nodig voor de uitoefening van zijn taak, van rechtswege over een verklaring 
van geen bezwaar als bedoeld in artikel 3:95, eerste lid. 
 
J 
 
In artikel I wordt na onderdeel GG een onderdeel ingevoegd, luidende: 
 
GGa 
 
Aan artikel 3:160, eerste lid, wordt een volzin toegevoegd, luidende: De eerste 
volzin is van overeenkomstige toepassing op een bank of verzekeraar waarvan 
de Europese Centrale Bank onderscheidenlijk de Nederlandsche Bank de 
vergunning heeft ingetrokken. 
 
K 
 
Artikel I, onderdeel II, komt te luiden: 
 
Artikel 3:162c wordt als volgt gewijzigd: 
 
1. In het eerste lid wordt ”3:159c, eerste lid” vervangen door: 3:160, eerste of 
tweede lid. 
 
2. In het tweede lid wordt “artikel 3:159c, tweede lid, onderdeel a of b” 
vervangen door: artikel 3:159c, derde lid, onderdeel a of b.
