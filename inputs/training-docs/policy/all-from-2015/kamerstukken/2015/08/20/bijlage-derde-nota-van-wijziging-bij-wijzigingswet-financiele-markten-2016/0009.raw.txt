vallen, wordt in het zesde lid van artikel 1:121 van de Wft verduidelijkt dat 
alleen wanneer ingevolge de richtlijn kapitaalvereisten het bonusplafond van 
toepassing is, het bonusplafond op grond van artikel 1:121 van de Wft niet van 
toepassing is. 
 
Daarnaast wordt in artikel 1:121, zesde lid, tweede volzin, verduidelijkt dat, 
wanneer sprake is van een vergunning ingevolge de Wft voor de activiteiten 
van het bijkantoor, de toezichthouder die deze vergunningverlening verzorgt, 
verantwoordelijk is. In alle andere gevallen is bij een bijkantoor de 
toezichthouder verantwoordelijk die aan de financiële onderneming vergunning 
zou verlenen als de financiële onderneming haar zetel in Nederland zou 
hebben. 
 
G 
 
Het huidige artikel 3:64 voorziet in het liquiditeitstoezicht op bijkantoren in 
Nederland van banken en beleggingsondernemingen in de zin van de 
3
verordening kapitaalvereisten met zetel in een andere lidstaat van de 
Europese Unie. Uit artikel 151 van de richtlijn kapitaalvereisten volgt dat, 
wanneer de Europese Commissie op grond van artikel 460 van de richtlijn een 
uitvoeringsverordening vaststelt ter harmonisering van de liquiditeitsvereisten, 
het liquiditeitstoezicht op bijkantoren voortaan wordt uitgeoefend door de 
lidstaat van herkomst (home country) in plaats van de lidstaat van ontvangst 
(host country). Aangezien de Europese Commissie inmiddels een dergelijke 
4
uitvoeringsverordening heeft vastgesteld en deze verordening per 1 oktober 
2015 van kracht wordt, verliest het huidige artikel 3:64 van de Wft vanaf dat 
moment grotendeels zijn betekenis. Het artikel wordt nog in een zeer beperkte 
vorm gehandhaafd voor banken als bedoeld in artikel 2:16 van de Wft. Dat 
artikel voorziet in een vergunningseis voor de tamelijk uitzonderlijke situatie 
dat een bank met zetel in een andere lidstaat in Nederland actief wenst te 
worden die door het recht van de lidstaat van herkomst niet als bank wordt 
aangemerkt en om die reden niet over een bankvergunning zou beschikken.  
 
I 
 
Artikel 3:159ta van de Wft is de evenknie van artikel 3A:39, dat van 
toepassing is op een overbruggingsinstelling voor banken. Een 
overbruggingsonderneming die het bedrijf van een bank uitoefent, is in 
beginsel vergunningplichtig. Artikel 41, eerste lid, laatste alinea, van de 
5
richtlijn herstel en afwikkeling banken en beleggingsondernemingen voorziet 
evenwel erin dat een overbruggingsbank voor banken en 
beleggingsondernemingen kan worden opgericht en gedurende korte tijd een 
vergunning kan ontvangen zonder dat bij de aanvang aan alle vereisten is 
voldaan. 
                                                 
3
 Verordening (EU) Nr. 575/2013 van het Europees Parlement en de Raad van 26 juni 2013 betreffende 
prudentiële vereisten voor kredietinstellingen en beleggingsondernemingen en tot wijziging van Verordening 
(EU) nr. 648/2012 (PbEU 2013, L176). 
4
 Gedelegeerde verordening (EU) nr. 2015/61 van de Commissie van 10 oktober 2014 ter aanvulling van 
Verordening (EU) nr. 575/2013 van het Europees Parlement en de Raad met betrekking tot het 
liquiditeitsdekkingsvereiste voor kredietinstellingen (PbEU 2015, L 11). 
5
 Richtlijn 2014/59/EU van het Europees Parlement en de Raad van 15 mei 2014 betreffende de 
totstandbrenging van een kader voor het herstel en de afwikkeling van kredietinstellingen en 
beleggingsondernemingen en tot wijziging van Richtlijn 82/891/EEG van de Raad en de Richtlijnen 
2001/24/EG, 2002/47/EG, 2004/25/EG, 2005/56/EG, 2007/36/EG, 2011/35/EU, 2012/30/EU en 2013/36/EU 
en de Verordeningen (EU) nr. 1093/2010 en (EU) nr. 648/2012, van het Europees Parlement en de Raad 
(PbEU 2014, L173). 
9
