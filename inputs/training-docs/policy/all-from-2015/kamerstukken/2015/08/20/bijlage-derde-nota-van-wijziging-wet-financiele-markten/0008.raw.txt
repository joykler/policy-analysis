Artikelsgewijs 
 
A 
 
De Wet toezicht kredietunies en de Wbfo voegen per abuis beide een onderdeel 
r toe aan de opsomming in de definitie van “financiële onderneming”. Deze 
onjuistheid wordt hersteld door het tweede onderdeel “r” te letteren “s”. 
 
C 
 
Ca 
Hoofdstuk 1.7 van de Wft bevat bepalingen met betrekking tot een beheerst 
beloningsbeleid. In artikel 1:112 van de Wft is bepaald op welke financiële 
ondernemingen welke afdelingen van hoofdstuk 1.7 van toepassing zijn. In 
artikel 1:112, eerste lid, ontbraken financiële ondernemingen met zetel in een 
staat buiten de Europese Unie, die wel een vergunning in Nederland hebben. 
Het gaat om de vergunningen in de artikelen 2:3.0g (afwikkelondernemingen), 
2:6 (clearinginstellingen), 2:20 (banken), 2:26d (herverzekeraars), 2:40 
(levens- en schadeverzekeraars), 2:50 (natura-uitvaartverzekeraars), 2:54d 
(entiteiten voor risico-acceptatie) en 2:54l (wisselinstelling). Bij de 
vergunningverlening aan deze ondernemingen (en in het doorlopend toezicht) 
wordt wel getoetst aan artikel 3:17 (beheerste bedrijfsvoering) op grond 
waarvan ook het tot de inwerkingtreding van hoofdstuk 1.7 van de Wft 
geldende Besluit beheerst beloningsbeleid Wft en de Regeling beheerst 
beloningsbeleid Wft van De Nederlandsche Bank (DNB) van toepassing waren. 
De wijzigingen in artikel 1:112 van de Wft bewerkstellingen dat wordt 
aangesloten bij het toepassingsbereik van het (inmiddels ingetrokken) Besluit 
beheerst beloningsbeleid en de, uit de memorie van toelichting blijkende, 
bedoeling van de Wbfo. 
 
Cb 
In artikel 1:112 van de Wft is bepaald op welke financiële ondernemingen 
welke afdelingen van hoofdstuk 1.7 van de Wft van toepassing zijn. In de 
artikelen 1:116, 1:118, 1:119, 1:124 en 1:125 van de Wft werd in het artikel 
zelf nogmaals beschreven op welke financiële ondernemingen het artikel van 
toepassing is. Aangezien deze reikwijdtebepaling al in artikel 1:112 van de Wft 
is opgenomen, wordt in de artikelen 1:116, 1:118, 1:119, 1:124 en 1:125 van 
die wet slechts de formulering “financiële onderneming” gehanteerd. 
 
Cc 
Het zesde lid van artikel 1:121 van de Wft heeft als doel om bijkantoren van 
financiële ondernemingen met zetel buiten Nederland onder het bonusplafond 
2
te brengen. Gelet op de richtlijn kapitaalvereisten , het daarin opgenomen 
bonusplafond en de wederkerigheid die deze bepaling met zich mee brengt, is 
het bonusplafond van artikel 1:121 van de Wft niet van toepassing op 
bijkantoren van een financiële onderneming met zetel in een andere lidstaat, 
waarop het bonusplafond uit de richtlijn kapitaalvereisten op grond van de 
regelgeving in die andere lidstaat van toepassing is. Aangezien ook sprake kan 
zijn van bijkantoren van een bank of beleggingsonderneming met zetel in een 
andere staat, die niet onder het bonusplafond van de richtlijn kapitaalvereisten 
                                                 
2
 Richtlijn 2013/36/EU van het Europees Parlement en de Raad van 26 juni 2013 betreffende toegang tot het 
bedrijf van kredietinstellingen en het prudentieel toezicht op kredietinstellingen en beleggingsondernemingen, 
tot wijziging van Richtlijn 2002/87/EG en tot intrekking van de Richtlijnen 2006/48/EG en 2006/49/EG (PbEU 
2013, L176).
