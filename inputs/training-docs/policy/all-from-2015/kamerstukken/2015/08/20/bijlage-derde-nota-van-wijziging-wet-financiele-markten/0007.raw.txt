In de artikelen 7 en 11 komt de zinsnede met betrekking tot de Sanctiewet 
1977 te luiden: 
Sanctiewet 1977: de artikelen 10ba tot en met 10d. 
 
V 
 
Na artikel X wordt een artikel ingevoegd, luidende: 
 
ARTIKEL XA 
 
In artikel II, tweede lid, van de Wet beloningsbeleid financiële 
ondernemingen wordt “artikel 1:128, tweede lid” telkens vervangen door: 
artikel 1:128, eerste lid. 
 
W 
 
Na artikel XIA wordt een artikel ingevoegd, luidende: 
 
ARTIKEL XIB 
 
Op wettelijke controles die betrekking hebben op een boekjaar dat reeds is 
aangevangen voor het tijdstip van inwerkingtreding van artikel X, blijft artikel 
24, eerste lid, van de Wet toezicht accountantsorganisaties zoals dat luidde 
voor inwerkingtreding van artikel X, van toepassing. 
 
 
 
TOELICHTING 
 
Algemeen 
 
Deze nota van wijziging strekt er allereerst toe een aantal aanpassingen van 
overwegend technische aard aan te brengen in het wetsvoorstel Wijzigingswet 
financiële markten 2016. 
Daarnaast wordt het wetsvoorstel aangevuld met een aanpassing van de Wet 
op het financieel toezicht (Wft) zodat de mogelijkheid bestaat dat een 
overbruggingsverzekeraar in bepaalde omstandigheden gedurende een korte 
periode over een vergunning beschikt ook al wordt niet aan alle 
vergunningvereisten voldaan. 
Ook wordt door middel van deze nota van wijziging gezorgd voor een beter 
aansluiting van de reikwijdte van hoofdstuk 1.7 Wft (Beloningsbeleid) op de 
reikwijdte van de voorafgaand aan de inwerkingtreding van de Wet 
beloningsbeleid financiële ondernemingen (Wbfo) geldende regelgeving met 
1
betrekking tot beloningsbeleid. 
Bovendien is een aantal aanvullende wijzigingen in de Wet bekostiging 
financieel toezicht (Wbft) aangebracht, onder meer ter verduidelijking van het 
begrip “mkb-onderneming”, en is voorzien in een overgangsregeling ten 
aanzien van de verkorte roulatietermijn onder de Wet toezicht 
accountantsorganisaties (Wta). 
  
                                                 
1
 Onder andere het Besluit beheerst beloningsbeleid en de Regeling beheerst beloningsbeleid. 
7
