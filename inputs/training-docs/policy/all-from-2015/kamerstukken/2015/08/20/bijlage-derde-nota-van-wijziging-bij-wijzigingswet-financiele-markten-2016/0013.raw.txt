van de eenmalige toezichthandeling “inschrijving als bedoeld in artikel 1:107, 
tweede lid, aanhef en onderdeel a, onder 9° of 10°” in Bijlage I van de Wbft. 
 
Met het nieuwe achtste en negende lid wordt een grondslag ingevoerd om een 
tarief in rekening te brengen voor de toetsing van de betrouwbaarheid en de 
geschiktheid van beleidsbepalers van tussenpersonen die zich richten op 
“werkzaamheden ten behoeve van een publieksfinanciering”. Het gaat daarbij 
om beleidsbepalers van crowdfunding-platformen die zijn vormgegevens als 
een tussenpersonen met een ontheffing op grond van artikel 4:3, vierde lid, 
van de Wft. Op dit moment geldt al de eis dat beleidsbepalers van deze 
platformen betrouwbaar zijn. Vanaf 1 januari 2016 zullen aangescherpte eisen 
gaan gelden op grond van het Besluit Gedragstoezicht financiële 
ondernemingen Wft. Een van deze eisen is dat de bestuurders en leden van de 
raad van commissarissen geschikt zijn. Zowel de betrouwbaarheid als de 
geschiktheid wordt door de AFM getoetst. Voor de toetsing van de 
betrouwbaarheid geldt een standaardtarief van € 1 000 per beleidsbepaler, dat 
is afgestemd op de kosten van de werkzaamheden die worden verricht. De 
beschrijving van de eenmalige toezichthandeling Wft.A8.01 is aangepast zodat 
ook de toetsing van de betrouwbaarheid van beleidsbepalers van 
crowdfunding-platformen daaronder komt te vallen. 
Voor de toetsing van de geschiktheid zal de AFM een tarief van € 1 200 per 
beleidsbepaler in rekening brengen. Voor de hoogte van dit tarief is 
aangesloten bij het tarief voor het toetsen van de geschiktheid van 
beleidsbepalers van financiëledienstverleners. De beleidsbepalers van 
crowdfunding-platformen zullen op dezelfde wijze getoetst worden als de 
beleidsbepalers van financiëlediensverleners. De beschrijving van de eenmalige 
toezichthandeling Wft.A8.04 is aangepast zodat ook de toetsing van de 
geschiktheid van beleidsbepalers van crowdfunding-platformen daaronder komt 
te vallen. 
 
Op grond van artikel 5:29 van de Wft dient de betrouwbaarheid van 
beleidsbepalers van een gereglementeerde markt buiten twijfel te staan. Dit 
wordt allereerst getoetst door de AFM in het kader van de vergunningverlening. 
Het betreft de eenmalige toezichthandeling Wft.A2.11. Het komt echter ook 
voor dat de AFM de betrouwbaarheid van beleidsbepalers los van een 
vergunningaanvraag toetst. Voor de toetsing van de betrouwbaarheid geldt een 
standaardtarief van € 1 000 per beleidsbepaler, dat is afgestemd op de kosten 
van de werkzaamheden die worden verricht. De beschrijving van de eenmalige 
toezichthandeling Wft.A8.01 is aangepast zodat ook de toetsing van de 
betrouwbaarheid van beleidsbepalers van gereglementeerde markten 
daaronder komt te vallen. 
 
P 
 
In onderdeel B, tweede lid, is voorgesteld om de toezichtcategorieën 
beheerders van beleggingsinstellingen, beleggingsondernemingen niet voor 
eigen rekening en beleggingsondernemingen voor eigen rekening van DNB 
samen te voegen. De maatstaf voor het bepalen van de heffing voor deze 
partijen is een combinatie van het soort activiteiten waarvoor zij een 
vergunning hebben en het ‘beheerd vermogen’. Voor verschillende partijen in 
deze categorie is nader gespecificeerd wat onder ‘beheerd vermogen’ wordt 
verstaan. Voor beleggingsondernemingen voor eigen rekening was gekozen 
voor de specificatie ‘eigen vermogen’. De maatstaf ‘minimum aan te houden 
13
