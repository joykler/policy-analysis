dat aan bepaalde vereisten redelijkerwijs niet kan worden voldaan en dat de 
doeleinden die de genoemde vergunningvereisten beogen te bereiken 
anderszins worden bereikt. 
 
J 
 
Artikel 3:160 maakt voor de aanvraag van de noodregeling door DNB een 
onderscheid tussen, kort gezegd, vergunninghoudende banken en verzekeraars 
(eerste lid) en niet-vergunninghoudende banken en verzekeraars (tweede lid). 
Met een vergunninghoudende bank of verzekeraar wordt gelijkgesteld een 
bank of verzekeraar wiens vergunning door de Europese Centrale Bank of DNB 
is ingetrokken. Dat komt overeen met de wijze waarop het toepassingsbereik 
van de overdrachtsregeling in artikel 3:159c is vormgegeven. Het eerste lid 
van artikel 3:160 is daarmee van toepassing op banken of verzekeraars die 
een vergunning hebben of hebben gehad. Gevolg van deze wijziging is onder 
meer dat DNB ingevolge artikel 3:161 ook een overdrachtsplan kan overleggen 
bij de aanvraag van de noodregeling voor een verzekeraar wiens vergunning 
reeds is ingetrokken. 
 
K en L 
 
De in deze onderdelen opgenomen wijzigingen houden verband met de 
onderdelen I en J. 
 
M 
 
In de bijlagen bij de artikelen 1:79 en 1:80 van de Wft wordt een aantal 
bepalingen m.b.t. beheerders van beleggingsinstellingen toegevoegd teneinde 
deze te kunnen handhaven door middel van een last onder dwangsom 
respectievelijk bestuurlijke boete. 
 
N 
 
0A en 0C 
Per 1 januari 2015 gelden voor mkb-ondernemingen lagere tarieven voor de 
controle van het prospectus bij een emissie. Mkb-ondernemingen kunnen 
daarbij verschillende soorten instellingen zijn die voldoen aan de voorwaarden, 
bijvoorbeeld ook beleggingsinstellingen. Of een onderneming voor deze lagere 
tarieven in aanmerking komt, wordt bepaald op basis van de laatst 
vastgestelde jaarrekening. Dit levert in de praktijk problemen op, omdat niet 
alle ondernemingen op het moment van de aanvraag over een jaarrekening 
beschikken. Om die reden wordt het begrip “mkb-onderneming” in het nieuwe 
artikel 12a Wbft gedefinieerd en artikel 1, onderdeel i, Wbft geschrapt. Daarbij 
wordt bepaald dat - naast de ondernemingen die op grond van de laatst 
vastgestelde jaarrekening aan de criteria voldoen - ook ondernemingen 
waarvan nog geen jaarrekening is vastgesteld in aanmerking kunnen komen 
voor het mkb-tarief. Dit kan als de tegenwaarde van de effecten die met het 
prospectus worden aangeboden lager is dan € 25 miljoen. Voor dit bedrag is 
gekozen, omdat het ruim de helft van het maximale balanstotaal is dat een 
onderneming mag hebben om op grond van de jaarrekening als mkb-
onderneming aangemerkt te worden. Voor ruim de helft is gekozen, omdat een 
onderneming naast de uitgifte van aandelen over het algemeen ook op andere 
wijze kapitaal zal aantrekken. Het is dan ook redelijk om ervan uit te gaan dat 
11
