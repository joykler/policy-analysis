zorg. Met deze hervorming zijn door de regering onder andere de fundamenten gelegd voor een 
houdbaar stelsel van langdurige zorg en ondersteuning in de toekomst.  
 
De Wet Maatschappelijke Ondersteuning 2015 (Wmo 2015) geeft de opdracht aan gemeenten zorg 
te dragen voor de maatschappelijke ondersteuning en in dat verband een goede toegankelijkheid 
te bevorderen van voorzieningen, diensten en ruimten voor mensen met een beperking. Hiermee 
wordt aangesloten bij de uitgangspunten van het verdrag. De Wmo 2015 geeft gemeenten de 
opdracht te bevorderen dat mensen met een beperking in zelfredzaamheid of participatie zo lang 
mogelijk zelfstandig kunnen wonen. Hiermee wordt aangesloten op de wensen van mensen en 
invulling gegeven aan de uitgangspunten van het verdrag. Het is belangrijk om mensen, waar 
mogelijk, onderdeel van de samenleving te laten uitmaken. Daar waar wordt vastgesteld dat langer 
zelfstandig wonen en eigen regie niet houdbaar en 24 uurszorg in hun nabijheid vereist is, krijgt 
iemand toegang tot de Wet langdurige zorg (Wlz).  
 
In Nederland geldt, net zoals in andere landen, dat van mensen verwacht wordt dat zij financieel 
bijdragen aan hun zorg en ondersteuning. Voor zowel ondersteuning op grond van de Wmo 2015 
als voor Wlz-zorg gelden landelijke regels waardoor de eigen bijdrage per huishouden 
gemaximeerd is en juist wordt voorkomen dat de eigen bijdrage niet zou kunnen worden betaald  
en mensen als gevolg van de eigen bijdrage noodzakelijke zorg zouden mijden. De hoogte van de 
eigen bijdrage is afhankelijk van het inkomen, vermogen, de gezinssituatie en de leeftijd van een 
persoon (pensioengerechtigde leeftijd ja/nee).  
 
Daar waar mensen ondersteuning krijgen vanuit algemene voorzieningen is het van belang – ook 
om het gebruik ervan te bevorderen – dat deze, ook financieel, laagdrempelig worden ingericht. De 
regering verwacht van gemeenten dat zij deze verantwoordelijkheid zullen nemen. Daarnaast zijn 
gemeenten, dicht bij de burger, verantwoordelijk maar ook bij uitstek in staat om maatwerk te 
bieden, ook daar waar het de (on)mogelijkheden van mensen betreft om bij te dragen aan 
ondersteuning. Gemeenten beschikken over een breed instrumentarium om in te zetten voor 
financieel maatwerk.  
 
De leden van de fractie van de SP vragen of de regering bereid is een uitvoeringstoets te doen naar 
de houdbaarheid van de eigen bijdrage.  
 
Zoals aangegeven geldt in Nederland, net zoals in andere landen, dat van mensen verwacht wordt 
dat zij financieel bijdragen aan hun zorg en ondersteuning. Het uitgangspunt is dat bij de 
vaststelling van deze eigen bijdrage in belangrijke mate rekening wordt gehouden met het inkomen 
en vermogen van mensen. Daarbij is het aan gemeenten om daar waar nodig in individuele 
situaties in geval van financiële problematiek mensen bij te staan op basis van maatwerk. De 
regering ziet geen aanleiding om een uitvoeringstoets te laten uitvoeren naar de houdbaarheid van 
de eigen bijdrage.  
 
De leden van de fractie van de SP vragen of de regering onderkent dat iemand geld nodig heeft om 
toegang te hebben tot de samenleving. Zij vragen hoe zich dit verhoudt met de zak- en 
kleedgeldregeling van € 290 per jaar. 
 
De regering erkent dat een ieder geld nodig heeft om te kunnen participeren in de samenleving. Dit 
is dan ook de reden waarom bij de berekening van de zogenaamde hoge eigen bijdrage sprake is 
van een aftrekpost voor zak- en kleedgeld. Deze aftrekpost zorgt ervoor dat mensen die 
intramuraal verblijven naast de eigen bijdrage die zij verschuldigd zijn, voldoende inkomen 
overhouden voor ‘zak- en kleedgeld’. De zak- en kleedgeldgrens voor 2015 is vastgesteld op € 
304,84 voor alleenstaanden en € 474,01 voor gehuwden. Deze bedragen zijn inclusief vakantiegeld 
en zorgtoeslag, en zijn ook van toepassing voor de bijdrage voor opvang op grond van de Wmo 
2015.  
 
Voor Wlz-zorg en beschermd wonen geldt echter ook de zogenaamde lage eigen bijdrage 
gedurende de eerste zes maanden in een instelling, bij een partner thuis, een volledig pakket thuis, 
pgb en indien sprake is van een kind dat niet ouder is dan 27 jaar waarvoor het levensonderhoud 
wordt betaald. Deze lage eigen bedrage is lager dan de hoge eigen bijdrage omdat in
