als zodanig geen handicap vormt. De zwaarlijvigheid valt wel onder het begrip handicap, aldus het 
Hof van Justitie EU, als zij gezien de omstandigheden, leidt tot een beperking die met name het 
gevolg is van lichamelijke, geestelijke of psychische aandoeningen die in wisselwerking met diverse 
drempels deze persoon kunnen beletten volledig, daadwerkelijk en op voet van gelijkheid met 
andere werknemers aan het beroepsleven deel te nemen, en die beperking langdurig is. Het Hof 
van Justitie EU oordeelt vervolgens (r.o. 60): 
˝Dat zou met name het geval zijn als de zwaarlijvigheid van de werknemer hem belet volledig, 
daadwerkelijk en op voet van gelijkheid met andere werknemers aan het beroepsleven deel te 
nemen als gevolg van een verminderde mobiliteit of van het feit dat zich bij deze persoon 
ziekteverschijnselen voordoen die hem beletten zijn werk te verrichten of hem belemmeren bij de 
uitoefening van zijn beroepsactiviteit.˝ 
 
Ook voor wat betreft het begrip handicap in de zin van de Wgbh/cz is obesitas als zodanig geen 
4
handicap, maar kan dat onder omstandigheden wel zijn . 
Met het wetsvoorstel tot uitvoering van het verdrag wordt de Wgbh/cz uitgebreid met het terrein 
goederen en diensten. Voor de aanbieder van goederen en diensten is er de verplichting om 
doeltreffende  aanpassingen te verrichten, tenzij deze onevenredig belastend zijn (artikel 2 van de 
Wgbh/cz). De aanbieder hoeft echter geen aanpassingen aan het goed of de dienst zelf te doen, 
omdat de uitbreiding van de Wgbh/cz zich richt op het doen van doeltreffende aanpassingen bij het 
aanbieden van en verlenen van toegang tot het goed of de dienst. Vliegtuigmaatschappijen zijn dus 
niet verplicht om in een geval dat obesitas een handicap in de zin van de Wgbh/cz vormt twee 
stoelen voor dezelfde prijs te geven. 
 
De leden van de fractie van de VVD vragen of bevestigd kan worden dat met de aanvullende 
overheidsmaatregelen wél voldaan is aan de verplichtingen uit het verdrag. 
 
Alle bestaande wetgeving en beleid is getoetst en doorgelicht. Met het wetsvoorstel tot uitvoering 
van het verdrag zal naar de mening van de regering zijn voldaan aan de verplichtingen die uit het 
verdrag voortvloeien voor zover het de burgerlijke en politieke rechten betreft. Het gaat om een 
wijziging van de Wgbh/cz en van de Kieswet.  
 
Voor wat betreft de economische, sociale en culturele rechten, is in de memorie van toelichting van 
de goedkeuringswet per artikel aangegeven wat in Nederland op het desbetreffende terrein is en 
wordt gedaan. Aan de verdere verwezenlijking van de economische, sociale en culturele rechten 
dient te worden gewerkt (artikel 4, tweede lid, van het verdrag). Het verdrag schrijft niet voor hoe 
dat moet gebeuren en op welke termijn. Een staat heeft een grote mate van vrijheid bij de wijze 
waarop aan de verwezenlijking wordt gewerkt. Of het voor de verdere verwezenlijking van de 
economische, sociale en culturele rechten nodig is wetgeving tot stand te brengen of te wijzigen, 
beleid in te voeren of te wijzigen of andere maatregelen te treffen, is afhankelijk van het 
onderwerp in kwestie en zal dus in de toekomst moeten worden bezien. 
 
De leden van de fractie van de VVD merken op kennis te hebben genomen van de reactie van de 
Alliantie van landelijke organisaties van mensen met beperking, aandoening of chronische ziekte op 
het plan van aanpak. De Alliantie vindt, aldus genoemde leden, dat in de memorie van toelichting 
van de goedkeuringswet ten onrechte de indruk wordt gewekt dat er alleen nog enkele aanvullende 
overheidsmaatregelen nodig zijn. De aan het woord zijnde leden zijn echter van mening dat met de 
aanvullende overheidsmaatregelen wél is voldaan aan de verplichtingen uit het verdrag. Kan de 
regering deze visie van de leden van de fractie van de VVD bevestigen. Voorts vragen genoemde 
leden de regering te bevestigen dat de uitvoeringspraktijk van wetten als de Wet Langdurige Zorg, 
Wmo 2015, Participatiewet, Wet Zorg en Dwang, Wet Verplichte Geestelijke Gezondheidszorg, Wet 
Forensische Zorg, Zorgverzekeringswet, Jeugdwet, Passend Onderwijs en 
Bouwbesluit/Omgevingswet voldoende in lijn is met het verdrag. 
 
Aan de verdere verwezenlijking van de economische, sociale en culturele rechten dient te worden 
gewerkt. Het gaat om het werken aan een samenleving die steeds meer inclusief en toegankelijk 
wordt. De regering is van oordeel dat dit de inzet vergt van veel verschillende maatschappelijke 
                                                           
4
 Zie ook College voor de Rechten van de Mens, oordeel 2015-18 van 26 februari 2015 
6
