2004, nr. 53924/00). In die uitspraak heeft het Hof aandacht besteed aan de vraag waar het recht 
op leven uit die verdragsbepaling precies begint. Het Hof kwam tot de conclusie dat de 
verdragsbepaling een zekere beoordelingsmarge overlaat aan de bij het verdrag aangesloten 
staten. Het is aan de bij het verdrag aangesloten staten om in nationale wetgeving een nadere 
uitwerking te geven. De regering acht het van belang bij de nieuwe formulering in dit verdrag aan 
te geven dat aansluiting wordt gezocht bij artikel 2 van het EVRM, en de invulling van het recht in 
nationale wetgeving nader is uitgewerkt. Meer specifiek gaat het daarbij om de afweging die in 
Nederland is gemaakt om een zwangerschap af te mogen breken totdat de vrucht naar 
redelijkerwijs verwacht mag worden in staat is buiten het moederlichaam in leven te blijven, zoals 
vastgelegd in het Wetboek van Strafrecht en de Wet afbreking zwangerschap. Ook betreft het 
mogelijkheden om in een latere fase de zwangerschap actief te beëindigen, zoals opgenomen in de 
Regeling late zwangerschapsafbreking en levensbeëindiging pasgeborenen, en de afweging die is 
gemaakt omtrent het gebruiken van embryo’s voor andere doeleinden dan het tot stand brengen 
van een zwangerschap, zoals geregeld in de Embryowet. 
Artikel 12 
De nationale wetgeving die betrekking heeft op artikel 12, vierde lid, van het VN-verdrag Handicap 
betreft onder meer Boek 1 Titels 17, 19 en 20 van het Burgerlijk Wetboek, die recentelijk zijn 
gewijzigd door de Wet wijziging curatele, beschermingsbewind en mentorschap. De wet biedt de 
mogelijkheid om ondercuratelestelling te verzoeken. Ondercuratelestelling heeft tot gevolg dat de 
handelingsbekwaamheid wordt beperkt. Nederland begrijpt artikel 12, vierde lid, zo dat 
plaatsvervangende besluitvorming (zoals bij ondercuratelestelling) is toegestaan in bepaalde 
(uitzonderlijke) situaties. In de nota naar aanleiding van het verslag over de goedkeuringswet heeft 
de regering gewezen op de noodzaak van het als ultimum remedium kunnen inzetten van de 
5
ondercuratelestelling. Het verdrag biedt deze ruimte volgens Nederland. 
De regering heeft echter kennisgenomen van “General Comment nr. 1 on Article 12” van het 
Comité voor de rechten van personen met een handicap (hierna: VN-comité) waaruit blijkt dat dit 
VN-comité de opvatting heeft dat uit artikel 12, vierde lid, van het VN-verdrag Handicap zou volgen 
dat elke vorm van plaatsvervangende besluitvorming (‘substituted decision-making’) vervangen 
6
moet worden door ondersteunende besluitvorming (‘supportive decision-making’). Het VN-comité 
onderkent dat ‘its understanding of Article 12 diverges from the understanding common to the 
Contracting States, as evidenced by all the initial reports of State Parties so far’. 
Over de status van deze “general comment” merkt de regering het volgende op. Een “general 
comment” van een verdragscomité kan een waardevol instrument zijn om lidstaten te 
ondersteunen bij de interpretatie en implementatie van de rechten die in het verdrag worden 
gewaarborgd. De “general comment” heeft echter een niet-bindend karakter en de verplichtingen 
die lidstaten bij ratificatie van het verdrag zijn aangegaan kunnen niet met een dergelijk 
instrument worden opgerekt. Dit laatste is met name van belang te noemen nu een meerderheid 
van de lidstaten (zo niet alle) artikel 12, vierde lid, van het VN-verdrag op een wijze interpreteert 
waaruit volgt dat plaatsvervangende besluitvorming in bepaalde gevallen mogelijk blijft. 
 
Gelet op de opvatting van het VN-comité dat plaatsvervangende besluitvorming onder het verdrag 
niet geoorloofd zou zijn, ziet de regering aanleiding een interpretatieve verklaring af te leggen 
onder artikel 12, vierde lid, van het verdrag. Hiermee wordt duidelijkheid geboden over de 
verplichtingen die volgens Nederland uit het verdrag volgen en waaraan het zich bij ratificatie van 
het verdrag verbindt. De verschillende interpretatieve verklaringen die door landen als Australië, 
Canada, Noorwegen en Polen reeds zijn afgelegd onder artikel 12 steunen de lezing van de 
Nederlandse regering dat plaatsvervangende besluitvorming onder het verdrag geoorloofd is 
7
wanneer dit noodzakelijk is en met voldoende waarborgen is omgeven. 
 
                                                           
5
 Kamerstukken II 2014/2015, 33 992 (R2034), nr. 6, p. 51-52. 
6
 Committee on the Rights of Persons with Disabilities, General Comment nr. 1 (2014) Article 12: Equal 
recognition before the law, CRPD/C/GC/1. 
7
 Dit standpunt wordt bijvoorbeeld ook ingenomen door Denemarken en Duitsland. Zie Denmark, Submission 
No 19 and Federal Republic of Germany, Submission No. 32 to the UN Committee on the Rights of Persons with 
Disabilities, Draft General Comment on Article 12 of the Convention–Equal Recognition before the Law, 2014.
