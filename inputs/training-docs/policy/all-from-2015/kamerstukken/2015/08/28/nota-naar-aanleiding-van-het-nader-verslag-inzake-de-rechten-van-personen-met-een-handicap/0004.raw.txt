3. Er kan sprake zijn van een onevenredige belasting wanneer er te veel hulp en begeleiding nodig 
is. Het College voor de Rechten van de Mens (CRM) oordeelde dat een onderwijsstichting geen 
verboden onderscheid maakte door een meisje met down syndroom niet door te laten gaan op de 
reguliere school (oordeelnummer 2011-144). Door het gedrag van het meisje kwamen de belangen 
van de andere leerlingen in het gedrang. Ook was te veel begeleiding nodig. Daarmee was er 
sprake van een onevenredige belasting voor de onderwijsstichting. Het CRM oordeelde dat bij de 
benodigde begeleiding sprake was van individuele begeleiding waardoor de leerling eigenlijk geen 
deel meer uit maakte van het groepsproces, waarmee het doel van de wet niet meer wordt bereikt. 
4. Iemand met een visuele beperking vraagt in een restaurant aan iemand van het personeel om 
de menukaart voor te lezen. Dit zal over het algemeen niet als onevenredig belastend worden 
aangemerkt. Indien deze persoon verzoekt om een menukaart in braille, dan zal dat voor een 
restaurant dat niet beschikt over een dergelijke menukaart naar mag worden aangenomen wel 
onevenredig belastend zijn. 
5. Een scholier die in een rolstoel zit, wil lessen in de klas kunnen volgen en vraagt de school als 
doeltreffende aanpassing een lift aan te brengen. Naar verwachting is dat voor de school 
onevenredig belastend. De school kan wel een andere doeltreffende aanpassing verrichten, 
bijvoorbeeld door het lesrooster zo in te richten dat de scholier op de begane grond de lessen in de 
klas kan volgen. Daarvan mag worden aangenomen dat het niet onevenredig belastend is. 
6. Als iemand met een taxi vervoerd wil worden, kan betrokkene vooraf het taxibedrijf vertellen 
wat voor hem nodig is. Als het bedrijf een geschikte auto heeft, zal dat bedrijf die auto sturen. Is 
het een klein taxibedrijf, dat niet over een dergelijke auto beschikt, dan kan ook van dit taxibedrijf 
als onevenredig belastend niet worden geëist dat het als doeltreffende aanpassing een speciale 
stoel in de auto zet of een ingreep toepast die het mogelijk maakt met de rolstoel de auto in te 
gaan. 
7. Een vrouw met obesitas solliciteerde als promotiemedewerker bij een bedrijf. De verplichte 
werkkleding paste haar niet en zij werd niet aangenomen. Zij diende een klacht in bij het CRM. Het 
CRM oordeelde dat het bedrijf in deze zaak niet verplicht is de vrouw aan te nemen, omdat aparte 
werkkleding erg duur is en daarmee onevenredig belastend. Door uitsluitend twee kledingmaten 
beschikbaar te stellen, kan dit bedrijf een betaalbaar product aanbieden en zijn positie op de markt 
behouden. Dit belang weegt in deze zaak zwaarder dan het belang van de vrouw om te worden 
aangenomen als promotiemedewerker. Bovendien bood dit bedrijf de vrouw een vergelijkbare 
functie aan, met kleding in haar eigen maat.  
8. Iemand met een verstandelijke beperking die slecht kan lezen, wil bij een reisbureau een 
vakantie boeken. De tekst van de brochure kan hij niet goed begrijpen. Voor hem is het dan ook 
moeilijk te bepalen welke reis voor hem geschikt is. De doeltreffende aanpassing die in dit geval 
verricht wordt, is dat de medewerker van het reisbureau betrokkene uitlegt wat de verschillende 
reismogelijkheden zijn en hem zo nodig verdere assistentie verleent. Dit is niet onevenredig 
belastend omdat dit past binnen de dienstverlening die een reisbureau doorgaans biedt. 
 
De leden van de fractie van de VVD leggen de volgende casus voor. Stel dat op een plein keuze is 
uit tien cafés. Eén van de cafés is niet toegankelijk voor mensen met een rolstoel, de overige wel. 
Deze leden vragen of ene caféhouder dan verplicht is om zijn zaak rolstoelvriendelijk te maken of 
dat hij kan verwijzen naar één van de cafés op hetzelfde plein die wel toegankelijk is voor mensen 
meteen rolstoel. 
 
Allereerst wordt benadrukt dat het verdrag uitsluitend verplicht tot het treffen van redelijke 
aanpassingen in een concreet geval in een specifieke situatie, tenzij deze een onevenredige 
belasting vormen. Het verdrag verplicht dus niet om preventief, los van de behoefte van een 
persoon in een concrete situatie, voorzieningen te treffen of obstakels te verwijderen. 
Het verdrag verplicht de caféhouder dus niet om zijn zaak in het algemeen rolstoelvriendelijk te 
maken. Mogelijk is dat als er meerdere personen zijn die bij zijn zaak verzoeken om een 
vergelijkbare soort doeltreffende aanpassing, de caféhouder besluit om toch een algemene 
voorziening te treffen. Hij kan hier zelf toe beslissen, bijvoorbeeld omdat hij inschat dat hij 
daarmee een grotere klantenkring kan bereiken, maar hij is hier niet toe verplicht. 
    
De caféhouder is uitsluitend verplicht om naar gelang de behoefte in een concrete situatie 
doeltreffende aanpassingen te verrichten, tenzij deze een onevenredige belasting vormen.  Als er 
in dit specifieke geval dus iemand aan deze caféhouder vraagt om een aanpassing, zodat hij het
