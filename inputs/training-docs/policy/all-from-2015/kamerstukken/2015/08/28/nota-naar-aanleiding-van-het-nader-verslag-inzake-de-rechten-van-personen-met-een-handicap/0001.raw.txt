Uitvoering van het op 13 december 2006 te New York tot stand gekomen Verdrag inzake 
de rechten van personen met een handicap (Trb. 2007, 169) 
 
NOTA NAAR AANLEIDING VAN HET NADER VERSLAG 
 
Inhoudsopgave        
 
Plan van aanpak voor de implementatie van het VN-verdrag Handicap 
1. Algemeen 
 
Uitvoering van het op 13 december 2006 te New York tot stand gekomen Verdrag inzake de 
rechten van personen met een handicap. 
2. Algemeen 
3. Artikelsgewijs 
 
De regering is de leden van de fracties erkentelijk voor de voortvarendheid waarmee de Kamer na 
indiening van het wetsvoorstel het nader verslag heeft uitgebracht.  
Het betreft het voorstel van rijkswet tot goedkeuring van het verdrag en het wetsvoorstel tot 
uitvoering van het verdrag. De nota naar aanleiding van het nader verslag bij het voorstel van 
rijkswet tot goedkeuring van het verdrag wordt mede namens de Minister van Buitenlandse Zaken 
aangeboden. De nota naar aanleiding van het verslag bij het wetsvoorstel tot uitvoering van het 
verdrag wordt mede namens de Minister van Binnenlandse Zaken en Koninkrijksrelaties 
aangeboden. 
 
De nota naar aanleiding van het verslag geeft de leden van de fracties van VVD, PvdA, SP, CDA, 
D66, ChristenUnie en GroenLinks aanleiding tot het stellen van een aantal nadere vragen. Deze 
vragen worden in deze nota beantwoord in de structuur van het nader verslag. 
 
Leeswijzer  
De beantwoording sluit aan bij de systematiek en volgorde van de memorie van toelichting en het 
nader verslag. In de hoofdstukken één tot en met drie worden de vragen beantwoord die door de 
leden van de verschillende fracties zijn gesteld. Vragen met dezelfde strekking zijn samengevoegd 
en in één keer beantwoord. Met deze wijze van beantwoorden wordt de Kamer uitleg geboden over 
de inhoud en de strekking van de verschillende onderdelen van het wetsvoorstel en daarmee de 
werking van het verdrag. 
 
Plan van aanpak voor de implementatie van het VN-verdrag Handicap 
1. Algemeen 
 
De leden van de fractie van de VVD stellen dat het Hof van Justitie EU in het arrest van 18 maart 
2014 (zaak C-363/12) heeft geoordeeld dat de bepalingen van het verdrag inhoudelijk niet 
onvoorwaardelijk en voldoende nauwkeurig zijn en dus geen directe werking in het Unierecht 
hebben. Deze leden vragen of de regering het ermee eens is dat het verdrag niet voldoet aan de 
voorwaarden voor rechtstreekse werking. 
 
Zoals de leden van de fractie van de VVD terecht opmerken, heeft het Hof van Justitie in de 
uitspraak van 18 maart 2014 (zaak C-363/12) geoordeeld dat het VN-verdrag inzake de rechten 
van personen met een handicap geen directe werking heeft in het Unierecht. In het arrest van het 
Hof van Justitie EU gaat het om de vraag of de geldigheid van een handeling van de Unie kan 
worden getoetst aan het verdrag. Het gaat om de vraag of het verdrag in het Unierecht 
rechtstreekse werking heeft. De criteria die het Hof van Justitie in het algemeen hanteert voor de 
beoordeling of sprake is van rechtstreekse werking zijn weliswaar verschillend van de criteria die 
de Nederlandse rechter hanteert voor de beoordeling of sprake is van rechtstreekse werking in 
1
Nederlands-constitutionele zin, maar zij komen qua strekking en uitwerking met elkaar overeen . 
                                                           
1
 Zie bijvoorbeeld Zaak C-366/10, overwegingen 53 e.v. 
1
