departementen met vertegenwoordigende organisaties van de doelgroep van het verdrag worden 
ingebracht.  
   
De leden van de fractie van de ChristenUnie vragen wat de implicatie van de implementatie van het 
VN-verdrag voor het ontwikkelen van wetten is. Zo vragen deze leden of wetsvoorstellen voortaan 
een paragraaf dienen te bevatten waarin de Kamer kan nagaan hoe dat voorstel zich verhoudt tot 
het VN-verdrag. 
  
Aan de verdere verwezenlijking van de economische, sociale en culturele rechten dient te worden 
gewerkt (artikel 4, tweede lid, van het verdrag). Het verdrag schrijft niet voor hoe dat moet 
gebeuren en op welke termijn. Een staat heeft een grote mate van vrijheid bij de wijze waarop aan 
de verwezenlijking wordt gewerkt. Allen die betrokken zijn bij het voorbereiden en tot stand komen 
van nieuwe wetgeving dienen zich af te vragen of het verdrag bij deze nieuwe wetgeving een rol 
speelt. In de eerste plaats mag nieuwe wetgeving niet in strijd zijn met het verdrag. In de tweede 
plaats kan met deze nieuwe wetgeving een bijdrage worden geleverd aan de verdere 
implementatie van het verdrag. Bij de totstandkoming van nieuw beleid of regelgeving is in het 
proces reeds vastgelegd dat beleidsmakers en wetgevingsjuristen toetsen hoe deze nieuwe 
voorstellen zich verhouden tot de verdragsrechtelijke  verplichtingen die Nederland is aangegaan. 
Het is reeds gebruikelijk dat, voor zover verdragsbepalingen een rol kunnen spelen, in de memorie 
van toelichting hier overwegingen aan worden gewijd. 
 
De leden van de fractie van GroenLinks opperen het idee om 2016 uit te roepen tot het jaar van 
inclusie en in dat jaar voortvarend maatregelen te nemen om die inclusie na te streven. 
De regering acht het idee van de leden van de fractie van GroenLinks sympathiek. In 2016 zal er in 
het kader van de ratificatie van het verdrag en de start van het platform inclusie (werktitel) in 
ieder geval veel aandacht worden besteed aan inclusie. Hoe dit precies vorm gaat krijgen is nog 
onderwerp van nadere uitwerking. In 2016 is het streven dat met de inzet van het platform er 
voortvarend aan de slag wordt gegaan met de implementatie van het verdrag en in dat kader 
gekomen wordt tot concrete afspraken met betrokken organisaties die moeten leiden tot het 
naderbij brengen van de inclusieve samenleving. 
 
De leden van de fractie van GroenLinks vragen wanneer de regering de Kamer concretere 
afspraken kan toesturen. In dat verband vragen deze leden wat de inzet van de regering is en op 
welke wijze zij partij is in die afspraken.  
 
Zoals eerder vermeld op een soortgelijke vraag van de leden van de fractie van de PvdA, is de 
regering met de belangrijkste betrokkenen zoals (vertegenwoordigers van) de doelgroep van het 
verdrag, werkgevers, bedrijfsleven en gemeenten van mening dat de implementatie van het 
verdrag vooral een proces van cultuurverandering en vernieuwing is dat zijn beslag moet krijgen in 
de samenleving, met name op lokaal niveau en met inachtneming van ieders verantwoordelijkheid. 
Zoals eerder is toegelicht, zal met de inrichting van een bestuurlijk overleg en een platform inclusie 
(werktitel) worden ingezet op het bereiken van concrete afspraken door allerlei organisaties en 
combinaties van organisaties, die bestaande of nieuwe activiteiten gaan uitvoeren. Onder andere 
zijn dat (vertegenwoordigers van) de doelgroep van het verdrag, werkgevers, bedrijfsleven, 
gemeenten, rijksoverheid en een groot aantal andere maatschappelijke organisaties. Op 26 
augustus jl. heeft een dergelijk bestuurlijk overleg plaatsgevonden op het ministerie van VWS. De 
begrijpelijke en terechte wens zoals geformuleerd door meerdere fracties om een 
concretiseringslag te maken is daarbij uitgebreid aan de orde gekomen. De door partijen breed 
gedeelde opvatting is dat deze concretiseringslag inderdaad van grote waarde is. Tevens tussen 
betrokken partijen gedeeld dat de beste manier om dit te bereiken is door concrete doelstellingen 
te formuleren op basis van daadwerkelijk door mensen ervaren problemen. Op die manier wordt 
gestreefd naar een eenvoudige, praktische aanpak op lokaal en landelijk niveau die voor mensen 
daadwerkelijk tot verbeteringen leidt op korte- en lange termijn. 
 
Zoals reeds is vermeld, is de gedeelde ambitie van de regering en de maatschappelijke partijen om 
een beweging in gang te zetten en de groeiende aandacht voor de inclusieve samenleving een 
flinke duw te geven. Op de vele domeinen van het verdrag kan nog vooruitgang worden geboekt. 
41
