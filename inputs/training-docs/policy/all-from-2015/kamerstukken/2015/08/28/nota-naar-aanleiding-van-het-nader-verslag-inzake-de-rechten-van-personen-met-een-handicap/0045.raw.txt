uiteenlopende beperkingen volwaardig kunnen meedoen in de samenleving. De kennis wordt 
gedeeld met gemeenten, bedrijven en sociale wijkteams, zodat zij handvatten hebben om in de 
wijk de omslag te maken. Gemeenten en veld (alsook aanbieders, professionals etc.) hebben 
kennisvragen en vinden het belangrijk dat er zowel regionaal als landelijk een kennisinfrastructuur 
is die deze vragen kan oppakken. Het gaat daarbij niet alleen om kennisvragen op het terrein van 
de Wmo maar om kennisvragen die betrekking hebben op het brede sociale domein, alsook op het 
snijvlak van domeinen. Met de voortgangsrapportage HLZ van 25 juni 2015 is uw Kamer 
15
ge誰nformeerd over de ingezette vernieuwing van de kennisinfrastructuur sociaal domein . De 
regering zal met deze betrokken partijen bezien welke mogelijkheden er zijn om hieraan nog een 
verdere impuls te geven, bijvoorbeeld door middel van een meer intensieve samenwerking van 
kennisinstituten en stroomlijning van kennisinfrastructuren. 
De leden van de fractie van de PvdA wijzen erop dat de Vereniging Gehandicaptenzorg Nederland 
(VGN) graag een aanpassing zou zien van de Kieswet om mogelijk te maken dat kiezers met een 
verstandelijke beperking kunnen stemmen met eventuele ondersteuning in het stemhokje. Zij 
vragen of de regering bereid is onderzoek te doen naar deze mogelijkheid, en willen weten hoe dan 
de keuze van diegene die stemt wordt geborgd en be誰nvloeding van de stemmer wordt 
tegengegaan. 
 
Als kiezers met een verstandelijke beperking bijstand zou worden toegestaan bij het uitbrengen 
van hun stem, bestaat er een risico van ongewenste be誰nvloeding. Er kan immers niet worden 
uitgesloten dat de kiezer met een verstandelijke beperking ongewenst wordt be誰nvloed door zijn 
begeleider. Dat is in strijd met het principe van stemvrijheid. Wel wordt er gewerkt aan een nieuw 
model stembiljet dat mogelijk door het gebruik van logo's toegankelijker is voor kiezers met een 
verstandelijke beperking. Tevens onderzoekt het kabinet de haalbaarheid van de invoering van een 
stemprinter zoals geadviseerd door de commissie Elektronisch stemmen en tellen in het 
stemlokaal. Daarbij wordt ook onderzocht of kiezers met een verstandelijke beperking zelfstandig 
met een stemprinter overweg kunnen. 
 
De leden van de fractie van de PvdA vragen of het onder het terrein van goederen en diensten van 
de Wgbh/cz brengen van onderwijs betekent dat alle scholen (primair en voortgezet), mbo-
scholen, hogescholen en universiteiten, toegankelijk worden voor mensen met een beperking.  
  
Op grond van de wetgeving passend onderwijs hebben alle scholen in het primair en voortgezet 
onderwijs zorgplicht: het bevoegd gezag van de school moet voor elke leerling met een extra 
ondersteuningsbehoefte die wordt aangemeld, binnen zes weken een passend aanbod doen. Verder 
zijn alle scholen en ook de instellingen in het mbo en hoger onderwijs verplicht om op grond van 
de Wet gelijke behandeling (Wgbh/cz) aanpassingen te doen voor leerlingen en studenten met een 
beperking. Het kan dan gaan om een aanpassing van de opleiding en de wijze van examinering aan 
de beperking van de student.   
Het dient daarbij wel te gaan om een redelijke aanpassing voor de school of de instelling. Er is dus 
keuzevrijheid in de invulling van de voorzieningen. Zo kan voor een leerling in een rolstoel een 
aparte lift worden geregeld, maar kan ook gekeken worden of het mogelijk is het lesrooster zo aan 
te passen dat de leerling in de reeds toegankelijke lokalen onderwijs kan volgen. Bij de invulling 
dienen verder de wettelijke inrichtingsnormen in acht worden genomen en de aanpassingen mogen 
niet leiden tot verlaging van het niveau van de opleiding of het examen. 
  
De leden van de fractie van de PvdA delen de visie van de Alliantie dat inclusief onderwijs zoals dat 
wordt beschreven in het VN-verdrag betekent dat het huidige reguliere onderwijs zoals we dat 
kennen wezenlijk verandert naar onderwijs dat alle kinderen met hun verschillen respecteert, 
verwelkomt en hen helpt zich optimaal te ontwikkelen. Deze leden vinden ook dat inclusief 
onderwijs in hoort te spelen op de manier van leren en de leerbehoeften van elk kind en levert 
maatwerk en steun in de klas, met meerdere leerkrachten en waar nodig extra expertise. Inclusief 
onderwijs vergt ook wat van het personeel. Expertise vanuit regulier als speciaal onderwijs is nodig 
en het personeel moet goed samen werken met ouders om in te kunnen spelen op behoeften van 
het kind. Deze leden hebben enkele vragen rondom de eisen die het verdrag oplegt ten aanzien 
                                                           
15
 Kamerstukken II 2014/2015, 34104 nr. 63 
45
