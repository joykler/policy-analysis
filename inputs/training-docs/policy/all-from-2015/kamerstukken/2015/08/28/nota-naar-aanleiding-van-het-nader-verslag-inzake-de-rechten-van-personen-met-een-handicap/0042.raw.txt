De regering wil tijdens deze regeerperiode zoals eerder vermeld, starten met het vergroten van de 
bewustwording en daar acties op ontwikkelen via de wijze zoals die is beschreven in het plan van 
aanpak. Ook wil de regering tijdens deze periode bewerkstelligen dat er vanaf de inwerkingtreding 
van het verdrag een werkend proces is rond de implementatie. Dit betekent dat het platform 
inclusie is ge√Ønstalleerd en operationeel is en er is sprake van een goede afstemming op bestuurlijk 
niveau over de voortgang.   
 
De leden van de fractie van GroenLinks vragen de regering aan te geven op welke wijze nieuwe 
wetgeving wordt getoetst aan het VN-verdrag. Deze leden vragen voorts wat bij die toetsing het 
uitgangspunt is en op welke wijze de Kamer op de hoogte wordt gebracht van de uitkomst van de 
toetsing. Voorts vragen deze leden of het mogelijk is bij nieuwe wetgeving in de bijbehorende 
memorie van toelichting verslag te doen van de toetsing.    
 
Zoals eerder is aangegeven op een soortgelijke vraag van de leden van de fractie van de 
ChristenUnie, dienen allen die betrokken zijn bij het voorbereiden en tot stand komen van nieuwe 
wetgeving zich af te vragen of het verdrag bij deze nieuwe wetgeving een rol speelt. In de eerste 
plaats mag nieuwe wetgeving niet in strijd zijn met het verdrag. In de tweede plaats kan met deze 
nieuwe wetgeving een bijdrage worden geleverd aan de verdere implementatie van het verdrag. Bij 
de totstandkoming van nieuw beleid of regelgeving is in het proces reeds vastgelegd dat 
beleidsmakers en wetgevingsjuristen toetsen hoe deze nieuwe voorstellen zich verhouden tot de 
verdragsrechtelijke  verplichtingen die Nederland is aangegaan. Het is reeds gebruikelijk dat, voor 
zover verdragsbepalingen een rol kunnen spelen, in de memorie van toelichting hier overwegingen 
aan worden gewijd. 
 
De leden van de fractie van GroenLinks vragen de regering of zij voornemens of bereid is 
bestaande wetgeving te toetsen of door te lichten.  
 
De bestaande wetgeving is reeds getoetst en doorgelicht. In het artikelsgewijs deel van de 
memorie van toelichting bij de goedkeuringswet is per artikel uiteengezet wat er in Nederland is 
aan wetgeving of beleid op het desbetreffende terrein.  
Waar voor wat betreft de burgerlijke en politieke rechten de situatie in Nederland niet in 
overeenstemming is met de verplichting uit het verdrag, is dat in het artikelsgewijze deel bij het 
desbetreffende artikel aangegeven (zie bij artikel 5 voor de wijziging van de Wgbh/cz en bij artikel 
29 voor de wijziging van de Kieswet). In het wetsvoorstel tot uitvoering van het verdrag zijn de 
wijzigingen van de Wgbgh/cz en de Kieswet opgenomen die nodig zijn om tot bekrachtiging van 
het verdrag te kunnen overgaan. 
Ook voor de economische, sociale en culturele rechten is in de memorie van toelichting per artikel 
aangegeven wat in Nederland op het desbetreffende terrein is en wordt gedaan. Aan de verdere 
verwezenlijking van de economische, sociale en culturele rechten dient te worden gewerkt (artikel 
4, tweede lid, van het verdrag).  
 
Uitvoering van het op 13 december 2006 te New York tot stand gekomen Verdrag inzake 
de rechten van personen met een handicap. 
2. Algemeen 
 
De leden van de fractie van de PvdA geven aan dat regelgeving natuurlijk geen doel an sich kan 
zijn, maar vragen zich af of er wel concrete doelstellingen worden gesteld. Voorts vragen deze 
leden hoe de regering in deze regeerperiode de eerste concrete stappen gaat zetten tot volledige 
inclusiviteit. 
 
Zoals reeds is toegelicht, bevat het verdrag zelf de doelstellingen; van belang is dat een beweging 
in gang wordt gezet die leidt tot een progressieve verwezenlijking van die doelstellingen. De 
gedeelde ambitie van de regering en de maatschappelijke partijen is om een beweging in gang te 
zetten en de groeiende aandacht voor de inclusieve samenleving een flinke duw te geven. Een 
belangrijk doel is om de beweging steeds weer nieuwe impulsen te geven. Hierbij kan bijvoorbeeld 
gedacht worden aan impulsen ter verbetering van de toegankelijkheid, de positie op de 
arbeidsmarkt en bejegening. Op de vele domeinen van het verdrag kan nog vooruitgang worden 
geboekt. De regering wil tijdens deze regeerperiode zoals eerder vermeld, starten met het
