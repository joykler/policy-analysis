De regering is het eens met de leden van de fractie van het CDA dat de Kamer in staat moet 
worden gesteld om de voortgang te kunnen volgen. Indien er zaken met betrekking tot de 
voortgang te melden zijn, zal uw Kamer daarover per brief worden geïnformeerd door de 
bewindspersoon van VWS. In ieder geval ten tijde van de rapportage over de voortgang aan het 
VN-comité twee jaar na ratificatie en op andere momenten als er zaken met betrekking tot de 
voortgang te melden zijn. Ten aanzien van het versturen van de nadere uitwerking van het plan 
van aanpak geldt, zoals eerder is aangegeven, dat een bestuurlijk overleg en een platform inclusie 
(werktitel) worden ingericht. Daarmee wordt nadrukkelijk beoogd om tot meer concrete afspraken 
te komen. Uiteraard wordt uw Kamer geïnformeerd over de activiteiten en resultaten van het 
platform en belangwekkende zaken uit het bestuurlijk overleg. 
 
De leden van de fractie van het CDA wijzen op de preventieve werking van bottom-up 
maatschappelijk initiatief, maar dat er ook soms een duwtje nodig, is, top-down en vragen zich af 
hoe de regering dit ziet.  
 
De regering is van mening dat de implementatie van het verdrag zeer gebaat is bij initiatieven 
vanuit de samenleving. Daarnaast wordt op landelijk niveau een bestuurlijk overleg en het platform 
inclusie (werktitel) ingericht om de implementatie van impulsen te voorzien. Zowel in het 
bestuurlijk overleg als in het platform komen de maatschappelijke partijen die nauw betrokken zijn 
bij de implementatie samen. In het bestuurlijk overleg zullen alle ontwikkelingen met betrekking 
tot de rechten van mensen met een beperking aan de orde kunnen worden gesteld. Hier wordt 
bovendien de voortgang van de implementatie in de samenleving door de betrokken partijen 
geanalyseerd, bewaakt en waar nodig bijgestuurd. Het overleg biedt de mogelijkheid voor 
gezamenlijke reflectie en bespreking van mogelijke initiatieven die (lokaal) het beoogde effect 
zouden kunnen sorteren. Daarmee wordt ook voorzien in de mogelijkheid om top-down een duwtje 
te geven, zoals de leden van de fractie van het CDA aangeven. 
 
De leden van de fractie van het CDA zijn van mening dat derol van de overheid niet alleen geldt 
voor de verhouding tussen centrale en decentrale overheid. De overheid voert zelf ook wetten uit, 
al dan niet via ZBO’s. Zij noemen specifiek het UWV die (onder verantwoordelijkheid van de 
minister) voor veel mensen de arbeidsongeschiktheidsuitkeringen (WAO, WIA, WGA en Wajong) 
verstrekt en hen ondersteuning biedt bij het vinden en behouden van werk. Het UWV heeft ook een 
rol bij zieke werknemers (als poortwachter en vangnetbegeleider) en is verantwoordelijk voor het 
treffen van arbeidsplaatsaanpassingen van zieke werknemers. Zij vragen of deze zienswijze klopt. 
Specifiek over arbeidsplaatsaanpassingen zouden deze leden meer informatie willen ontvangen. 
Arbeid zorgt namelijk voor participatie van mensen met beperkingen. Zij vragen of er aangegeven 
kan worden in hoeverre er van de huidige regeling gebruik gemaakt wordt (zowel absoluut als 
relatief) en of het gebruik van deze regeling de laatste decennia toe of af neemt.   
 
Inderdaad speelt UWV een rol bij zieke werknemers als poortwachter en vangnetbegeleider, en is 
verantwoordelijk voor het treffen van arbeidsplaatsaanpassingen van zieke werknemers. 
UWV is op grond van de Wet WIA bevoegd om arbeidsplaatsaanpassingen te verstrekken aan 
mensen met een (structurele functionele) beperking. Daarbij kan het ook gaan om 
arbeidsplaatsaanpassingen voor mensen die na een ziekteperiode gaan werken. 
Verder kan UWV op grond van de Wet Wajong arbeidsplaatsvoorzieningen verstrekken aan 
jonggehandicapten die recht hebben op arbeidsondersteuning.   
In onderstaande tabellen is het gebruik van voorzieningen weergegeven over de periode 2009 t/m 
2014. De aantallen/kosten van de voorzieningen van vóór 2012 zijn niet beschikbaar per categorie. 
Daarnaast had UWV vóór 2009 - naast de verstrekking van arbeidsplaatsvoorzieningen - op grond 
van de artikel 2.17 van de Wet Invoering en financiering van de Wet werk en inkomen naar 
10
arbeidsvermogen (IWIA) ook de taak om te bevorderen dat de belemmeringen, die personen 
vanwege ziekte of gebrek ondervinden bij het volgen van onderwijs, worden weggenomen. Vanaf 
2009 voert UWV deze taak uit voor de minister van OCW. 
In de registratie van UWV van vóór 2009 (en in 2009 t/m 2011 voor wat betreft de afwikkeling van 
de toepassing van artikel 2.17 van de Wet IWIA) werd geen onderscheid gemaakt tussen beide 
soorten voorzieningen. Daarom kunnen over jaren van vóór 2009 (en 2009 t/m 2011) geen exacte 
                                                           
10
 Staatsblad 2005, nr. 573 
36
