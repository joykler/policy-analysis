partijen, binnen de vele verschillende beleidsdomeinen die het verdrag bestrijkt. Verschillende 
maatschappelijke partijen zijn bij het plan van aanpak betrokken. Het plan van aanpak beschrijft 
een procesaanpak om te komen tot afspraken in de samenleving. Om tot die afspraken te kunnen 
komen, worden een bestuurlijk overleg en een platform inclusie (werktitel) ingericht. Daarmee 
wordt nadrukkelijk beoogd om tot concrete afspraken te komen. Centraal staan afspraken die 
worden gemaakt door allerlei organisaties en combinaties van organisaties, die bestaande of 
nieuwe activiteiten gaan uitvoeren. Of andere maatregelen zullen worden getroffen, is afhankelijk 
van het onderwerp in kwestie en zal dus in de toekomst moeten worden bezien. 
 
Naar het oordeel van de regering zijn de door de leden van de fractie van de VVD genoemde 
wetten in overeenstemming met het verdrag; alle bestaande wetgeving is in het kader van dit 
wetsvoorstel doorgelicht en getoetst. Het is aan de verantwoordelijke uitvoerders om te borgen dat 
door middel van een zorgvuldige uitvoering de uitvoeringspraktijk van de genoemde wetten in lijn 
met het verdrag is. 
 
De leden van de fractie van de VVD vragen van welk type gegevens verzekeraars gebruik maken 
om te komen tot een individuele risicobeoordeling en wat de gevolgen zijn van deze beoordeling 
voor de verzekeringnemer.  
 
Vooropgesteld wordt dat de informatie die verzekeraars nodig hebben om een risicobeoordeling te 
kunnen maken, kan verschillen al naar gelang het (type) risico. In het algemeen maken 
verzekeraars bij de risicobeoordeling gebruik van actuariële of statistische gegevens. Het is 
denkbaar dat in voorkomende gevallen en met inachtneming van de Wet op de medische keuringen 
ook gebruik gemaakt wordt van medische gegevens, indien dat voor een individuele 
risicobeoordeling nodig is.  
De voorgestelde wijziging van de Wgbh/cz leidt ertoe dat financiële diensten onder de werking van 
deze wet worden gebracht. De wijziging heeft tot gevolg dat direct onderscheid op grond van 
handicap of chronische ziekte niet is toegestaan. Indirect onderscheid kan onder omstandigheden 
gerechtvaardigd zijn. Personen met een (bepaalde) chronische ziekte of handicap kunnen dus niet 
op grond van die ziekte of handicap anders worden behandeld dan andere verzekeringnemers. Dit 
geldt ook voor verzekeringen.  
Een zorgvuldige risicobeoordeling kan ertoe leiden dat de verzekeringnemer die een handicap of 
chronische ziekte heeft, een verzekering kan sluiten met dezelfde premie en onder dezelfde 
voorwaarden als een ander die deze handicap of chronische ziekte niet heeft. Artikel 3 van de 
Wgbh/cz sluit echter niet uit dat betrokkene als gevolg van de risicobeoordeling de verzekering 
onder omstandigheden slechts tegen betaling van een hogere premie of met een beperktere 
dekking kan sluiten (net als dat bij andere verzekeringnemers het geval kan zijn). De rechter en 
het College voor de Rechten van de Mens zijn desverzocht bevoegd om te toetsen of hierbij geen 
ontoelaatbaar (indirect) onderscheid op grond van handicap of chronische ziekte plaatsvindt. 
 
De leden van de fractie van de PvdA vragen wie de functie van samenwerkingsplatform overneemt 
van Alles Toegankelijk nu deze is opgeheven en of dit een taak is van het platform inclusie en of de 
regering het met deze leden eens is dat een dergelijk samenwerkingsplatform van groot nut kan 
zijn bij de uitvoering van het verdrag. 
 
Aan de in het bestuur van Alles Toegankelijk deelnemende organisaties is gevraagd, in 
overeenstemming met het uitgangspunt bij de start, om de ontwikkelde kennis en producten bij 
beëindiging van Alles Toegankelijk goed te verankeren bij de reguliere partijen. Met de betrokken 
organisaties van Alles Toegankelijk, zijnde vertegenwoordigers van cliënten, bedrijfsleven en 
gemeenten is besproken op welke wijze de (aanstaande) ratificatie van het verdrag en met name 
de implementatie daarvan, die onder andere toegankelijkheid betreft, kan worden gestimuleerd. 
Dit heeft zijn beslag gekregen in het plan van aanpak. In het plan van aanpak wordt het platform 
inclusie (werktitel) genoemd. Het platform verbindt partijen zowel uit de rijksoverheid, gemeenten 
(VNG), het bedrijfsleven / werkgevers en (VNO-NCW) / MKB Nederland en vertegenwoordigende 
organisaties van mensen met een beperking (Alliantie implementatie VN-verdrag). Zij functioneren 
in het platform als gelijkwaardige partners. Daarmee kan dit platform als samenwerkingsplatform 
worden beschouwd zoals de leden van de fractie van de PvdA aangeven. Dit platform heeft dan 
ook, zoals deze leden opmerken, een belangrijke rol bij de uitvoering van het verdrag. Het platform 
7
