Vlaanderen, Wallonië en het Duitssprekende deel van België voor zover dit nog niet het geval is, 
een eigen lokale agenda voor de implementatie opstellen. 
 
Duitsland 
Vanwege de federale structuur van Duitsland, ligt een belangrijk onderdeel van de implementatie 
bij de Duitse deelstaten. De federale regering heeft op 15 juni 2011 een plan van aanpak 
goedgekeurd, met daarin een algemene strategie op lange termijn voor de implementatie van het 
verdrag. De maatregelen die daarin zijn opgenomen zijn met name gericht op het dichten van de 
bestaande kloof tussen de juridische situatie en de praktijk. Het actieplan van de federale overheid 
wordt aangevuld met andere actieplannen van de deelstaten, gemeenten en maatschappelijke 
organisaties, alsmede aanbieders van diensten voor personen met een handicap.  
De meeste deelstaten hebben eigen actieplannen ontwikkeld of zijn nog bezig om die te 
ontwikkelen. Op basis hiervan heeft de regering vastgesteld dat de situatie in het eigen land 
leidend is voor de wijze waarop de implementatie van het verdrag wordt vormgegeven. Dit 
betekent dat bij het opstellen van het plan van aanpak vooral de situatie in Nederland als 
uitgangspunt is genomen. Nederland is een netwerksamenleving waarin de verhoudingen 
horizontaler zijn dan vroeger en met meer bestuurslagen. Dit leidt er toe, zoals ook eerder is 
toegelicht, dat er samenwerking nodig is in brede netwerken, waarbij partijen zelf de 
verantwoordelijkheid nemen. Cultuurverandering kan in Nederland niet top-down, met een druk op 
de knop, worden gerealiseerd. Dat is een belangrijk vertrekpunt voor de aanpak voor de 
implementatie van het verdrag. 
 
De leden van de fractie van de SP vragen nadere uitleg bij de 7 interpretatieve verklaringen die de 
regering voornemens is af te leggen bij de ratificatie van het verdrag. Deze leden vragen de 
regering een overzicht te sturen met daarin een uitleg per verklaring waarom de regering hier 
vanaf wil afzien. De leden van de fractie van de PvdA merken op dat de regering op een vraag van 
deze leden antwoordt dat enkele bepalingen in het verdrag open zouden staan voor meerdere 
interpretaties en dat enkele van deze interpretaties zouden kunnen conflicteren met bestaand 
nationaal beleid. Deze leden vragen nader aan te geven met welke nationale wetgeving en met 
welke aspecten hiervan de zeven bepalingen uit het verdrag botsen. 
 
Inleidende opmerking: 
De vraag van de leden van de fractie van de SP lijkt aan te geven dat de regering van bepaalde 
zaken in het verdrag wil afzien. De vraag van de leden van de fractie van de PvdA gaat uit van het 
botsen van nationale wetgeving met verdragsbepalingen. Van belang is dat de regering gekozen 
heeft voor het afleggen van interpretatieve verklaringen. Zoals de regering in de toelichting bij het 
wetsvoorstel heeft aangegeven, zal het verdrag worden nageleefd en gevolgd. De verklaringen 
dienen ter verduidelijking op welke wijze het verdrag door Nederland wordt geïnterpreteerd. Met de 
gegeven verduidelijking is geen sprake van een botsing tussen de verdragsbepalingen en nationale 
wetgeving en praktijk, en wordt niet van de verdragsbepalingen of onderdelen daarvan afgezien. 
Artikel 10 
Artikel 10 ziet op de beschermwaardigheid van het leven, zoals die ook reeds is vastgelegd in 
artikel 6 IVBPR en artikel 2, eerste lid, van het EVRM. De tekst van de bepaling in dit verdrag wijkt 
wel af van de andere verdragen. De vertalingen van dit verdrag laten ruimte open voor de vraag 
hoe het begrip ‘eenieder’ moet worden ingevuld, zoals in de toelichting bij het wetsvoorstel is 
aangegeven. Waar de Franse tekst het heeft over een ‘personne humaine’ gaat het in de Engelse 
versie over een ‘human being’. Dit roept de vraag op in hoeverre ‘eenieder’ nu juist als persoon, of 
eerder als menselijk wezen moet worden gezien. Het verdrag legt daarnaast een positiefrechtelijke 
verplichting op aan staten die partij zijn om maatregelen te nemen teneinde te waarborgen dat 
personen met een handicap op voet van gelijkheid met anderen ten volle het inherente recht op 
leven kunnen genieten.  
Onduidelijk is daarmee in hoeverre de bepaling eenzelfde reikwijdte heeft als vergelijkbare 
bepalingen in andere verdragen. Ten aanzien van de reikwijdte van het recht op leven zoals dat in 
artikel 2 van het EVRM is vastgelegd is de nodige discussie geweest. Er bleek behoefte aan meer 
duiding van dat recht. Als voorbeeld van een nadere uitwerking kan genoemd worden de uitspraak 
van het Europees Hof voor de Rechten van de Mens in de zaak van Vo t. Frankrijk (EHRM 08 juli
