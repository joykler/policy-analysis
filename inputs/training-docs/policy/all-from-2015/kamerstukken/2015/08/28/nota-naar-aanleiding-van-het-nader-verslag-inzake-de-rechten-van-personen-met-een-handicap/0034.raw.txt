voorgenoemde situaties sprake is van kosten die een persoon moet maken en personen in deze 
situaties meer geld dienen over te houden om te kunnen participeren.  
 
Voorts geldt voor extramurale Wmo-ondersteuning ook geen zak- en kleedgrens, maar een 
persoonsafhankelijke maximale periodebijdrage die er ook voor zorgt dat mensen voldoende 
budget beschikbaar houden om te kunnen participeren. Voor 2015 is het maximumbedrag voor 
minima vastgesteld op € 19,40 voor de groep 65+ ongehuwd en 65- ongehuwd, en op € 27,60 
voor de groep 65+ gehuwd en 65- ongehuwd. Daarbij geldt dat gemeenten ervoor kunnen kiezen 
om deze maxima verder te verlagen dan wel om het minimabeleid van het CAK voor een bepaalde 
inkomensgroep toe te passen waardoor de eigen bijdrage automatisch komt te vervallen. 
 
Er zijn diverse vragen gesteld over de rol van gemeenten. De leden van de fractie van de SP 
vragen of de regering de gemeenten ook extra budget toekent voor hun rol bij de uitwerking van 
het verdrag. Zij vragen voorts om een toelichting of gemeenten erop toe gerust zijn om deze taken 
op te pakken, naast de enorme verantwoordelijkheid die zij nu hebben door de overhevelingen van 
de AWBZ en de Jeugdzorg. Ook vragen zij zich af op welke wijze gemeenten worden ondersteund 
en hoe dit proces verloopt en of er voldoende draagvlak onder gemeenten is om het verdrag uit te 
voeren. De leden van de fractie van D66 lezen in het plan van aanpak dat de regering van mening 
is dat gemeenten een belangrijke rol spelen bij de implementatie van het VN-verdrag en vragen 
welke consequenties de regering daaruit trekt. Voorts vragen deze leden of de regering concrete 
afspraken met gemeenten en de VNG zal maken en op welke wijze de regering wil zorgdragen om 
structureel de noodzakelijke afstemming tussen Rijk en gemeenten te borgen, alsmede de 
noodzakelijke en blijvende structurele interdepartementale afstemming. De leden van de fractie 
van de ChristenUnie en GroenLinks vragen of de regering in samenwerking met de VNG een lokale 
agenda wil opstellen ter implementatie van het verdrag. 
 
Over de rol van gemeenten het volgende.  
 
Gemeenten zijn reeds op basis van bestaande wet- en regelgeving aan zet voor het vormgeven van 
beleid voor mensen met een handicap. Denk daarbij aan de uitvoering van de Wmo 2015, de 
Participatiewet, maar ook bijvoorbeeld aan de inrichting van de openbare ruimte en op het terrein 
van vervoer. Zo hebben gemeenten met de Wmo 2015 de expliciete opdracht om de 
zelfredzaamheid, eigen regie en maatschappelijke participatie van mensen met een beperking te 
vergroten en in het beleidsplan aandacht te besteden aan de wijze waarop zij de toegankelijkheid 
van voorzieningen, diensten en ruimten voor mensen met een beperking zal bevorderen. 
Gemeenten spelen, gezien de decentralisaties in het sociale domein, een belangrijke rol bij de 
implementatie van het verdrag en het realiseren van een meer inclusieve en toegankelijke 
samenleving. Zij staan immers dicht bij de burger en zijn verantwoordelijk voor een groot aantal 
zaken die de positie van mensen met een beperking in de samenleving direct beïnvloeden. Bij 
gemeenten is er ook het besef dat de implementatie van het verdrag en het werken aan de 
inclusieve samenleving hand in hand gaan met de taken en verantwoordelijkheden die zij hebben 
gekregen in het kader van de decentralisaties in het sociaal domein. Bij een aantal gemeenten is 
8
dit reeds gemeengoed, bijvoorbeeld in het kader van het project VN-verdrag om de hoek.  De 
regering is gegeven het voorgaande van mening dat de rol die gemeenten spelen in het kader van 
implementatie binnen de bestaande financiële kaders moet kunnen plaatsvinden.  
 
Het plan van aanpak voor de implementatie is met het oog op het bereiken van voldoende 
draagvlak tot stand gekomen in afstemming met de VNG. Zoals vermeld, is de regering 
aanspreekbaar op haar stelselverantwoordelijkheid en maakt zij in dat verband afspraken met 
belangrijke partijen. Zo ook met gemeenten. De VNG en gemeenten zullen vertegenwoordigd zijn 
in het bestuurlijk overleg en een rol vervullen in het kader van de activiteiten van het platform 
inclusie (werktitel) Tijdens de kwartiermakersfase van het platform zal deze rol nader worden 
uitgewerkt. In dat kader zal worden bezien hoe gemeenten activiteiten kunnen ontplooien om de 
inclusieve samenleving op lokaal niveau naderbij te brengen en te komen tot concrete afspraken. 
Dit zal worden ondersteund door het platform. De noodzakelijke en structurele afstemming tussen 
het Rijk en gemeenten vindt plaats in het bestuurlijk overleg dat eerder is genoemd. Het overleg 
                                                           
8
 http://www.coalitievoorinclusie.nl/CoalitieNieuws/140212EindverslagVODH.pdf. 
34
