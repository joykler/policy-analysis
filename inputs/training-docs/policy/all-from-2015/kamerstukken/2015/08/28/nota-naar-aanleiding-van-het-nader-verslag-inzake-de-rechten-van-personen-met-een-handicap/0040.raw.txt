is het plan van aanpak in het bestuurlijk overleg van 13 februari 2015 met de Alliantie, de VNG en 
VNO NCW/MKB NL vastgesteld. De Alliantie heeft daarbij kenbaar gemaakt de uitgangspunten van 
het plan van aanpak als een goede basis te zien om te komen tot concrete afspraken over de 
implementatie met verschillende organisaties in de samenleving. De totstandkoming van het plan 
van aanpak waaraan de Alliantie heeft meegewerkt heeft enkele maanden in beslag genomen. 
 
De leden van de fractie van de ChristenUnie vragen zich af of het plan van aanpak nog op andere 
wijze aan de implementatie van wetgeving en het verdrag zelf is getoetst. 
 
Het uitgangspunt is een progressieve verwezenlijking van het verdrag, waarbij gewerkt wordt aan 
een samenleving die steeds meer inclusief en toegankelijk wordt. Het verdrag geeft hierbij de 
richting aan. Het verdrag vormt daarmee de basis voor de activiteiten die uit dit plan van aanpak 
voortvloeien. In die zin is het plan van aanpak getoetst aan het verdrag. 
 
De leden van de fractie van de ChristenUnie merken op dat er in het plan van aanpak geen 
passages aan Caribisch Nederland zijn gewijd. Waarom niet, vragen deze leden. Is de regering het 
met deze leden eens dat het ratificeren van het verdrag ook gevolgen dient te hebben voor de 
mensen met een beperking in het Caribische deel van Nederland. 
 
In het plan van aanpak zijn inderdaad geen passages gewijd aan het Caribische deel van 
Nederland. Bij het plan van aanpak zijn betrokken de organisaties die in het Europese deel van 
Nederland belangrijk zijn bij de verdere implementatie van het verdrag. In dit verband is van 
belang dat het verdrag vooralsnog niet voor het Caribische deel van Nederland zal gelden. Voor de 
toepassing van het verdrag in Caribisch Nederland is uitvoeringswetgeving nodig. Zoals toegezegd 
zal een inventarisatie worden uitgevoerd naar de implicaties van medegelding van het verdrag in 
14
Caribisch Nederland .   
Wel wordt gestimuleerd om in de tijd tussen goedkeuring en bekrachtiging van het verdrag 
materiÃ«le verbetering aan te brengen in de positie van mensen met een beperking in Caribisch 
Nederland. Zo kunnen de beschikbare middelen in de integrale aanpak van de sociaal economische 
problematiek ook worden ingezet voor het verbeteren van de positie van mensen met een 
beperking. Hierdoor ontstaat de mogelijkheid voor de eilandbesturen om projecten of pilots te 
starten voor activiteiten ten behoeve van mensen met een beperking in Caribisch Nederland 
gerelateerd aan de Wet maatschappelijke ondersteuning 2015. Op basis hiervan wordt bezien 
welke onderdelen van de Wet maatschappelijke ondersteuning op welke wijze en onder welke 
voorwaarden op de eilanden tot stand kunnen worden gebracht. 
 
De leden van de fractie van de ChristenUnie willen weten op welke termijn het mogelijk is om een 
inventarisatie te maken van de regelgeving en beleid in Caribisch Nederland, zodat bepaald kan 
worden wat er nodig is om het verdrag voor Caribisch Nederland te laten gelden. 
 
De inventarisatie naar de implicaties van medegelding van het verdrag in Caribisch Nederland zal 
dit najaar worden gestart. Deze inventarisatie zal een looptijd kennen van ongeveer zes maanden. 
Op basis van de uitkomsten van deze inventarisatie, kan vervolgens worden besloten over een 
concrete en redelijke termijn waarbinnen medegelding van het verdrag alsnog kan worden 
gerealiseerd en een stappenplan daarnaartoe.  
 
De leden van de fractie van de ChristenUnie willen weten of er een loket komt waar mensen met 
een beperking zich kunnen melden wanneer blijkt dat wetgeving verkeerd uitpakt in relatie tot het 
VN-verdrag.  
 
Als mensen problemen hebben met wetgeving gaat het vooral over de wijze waarop de 
desbetreffende wet wordt toegepast of uitgevoerd door een publieke of private organisatie. Het 
uitgangspunt is dat eerst de partij wordt aangesproken op die uitvoering. Mochten mensen van 
mening zijn dat wetgeving in relatie tot het VN-verdrag voor verbetering vatbaar is, dan is de 
regering daarop aanspreekbaar. Deze signalen kunnen individueel dan wel via het overleg van 
                                                           
14
 Memorie van toelichting, Kamerstukken II 2013/14, 33 992 (R2034), nr. 3, p. 12.
