café met de rolstoel binnen kan gaan, is de caféhouder verplicht te onderzoeken of een 
doeltreffende aanpassing mogelijk is. De caféhouder kan dus niet volstaan met te verwijzen naar 
één van de andere cafés op het plein. Een doeltreffende aanpassing kan in dit concrete geval 
bijvoorbeeld inhouden dat de caféhouder een plank neerlegt op zodanige wijze dat betrokkene met 
de rolstoel naar binnen kan.  
 
De leden van de fractie van de VVD vragen hoe het mechanisme van de lijst met officiële 
beperkingen werkt. Deze leden merken op dat de lijst dynamisch is en er nu bijvoorbeeld een 
discussie gaande is over obesitas. Deze leden willen weten wat de impact hiervan is op de 
reikwijdte van het verdrag. Tevens vragen deze leden of het bijvoorbeeld mogelijk is dat 
vliegtuigmaatschappijen verplicht worden om mensen met obesitas twee stoelen voor dezelfde prijs 
te geven. 
 
Het belangrijkste document over handicaps en beperkingen is de International Classification of 
Functioning, Disability and Health (ICF) van de WHO. De ICF is echter geen lijst van handicaps of 
beperkingen. De ICF beschrijft hoe mensen omgaan met hun gezondheidstoestand. Iemands 
gezondheid is met behulp van de ICF te karakteriseren in lichaamsfuncties en anatomische 
eigenschappen, activiteiten en participatie. Gezondheid is zo te beschrijven vanuit lichamelijk, 
individueel en maatschappelijk perspectief. Aangezien iemands functioneren plaatsvindt in een 
bepaalde context, bevat de ICF ook omgevingsfactoren. 
 
Over het begrip handicap in de zin van het verdrag het volgende.  
Het begrip handicap wordt in het verdrag niet enkel vanuit de medische hoek benaderd. Zoals in de 
preambule onder e staat opgenomen, wordt erkend dat handicap een begrip is dat aan verandering 
onderhevig is en voortvloeit uit de wisselwerking tussen personen met functiebeperkingen en 
sociale en fysieke drempels die hen belet ten volle, effectief en op voet van gelijkheid met anderen 
te participeren in de samenleving. Artikel 1 van het verdrag bepaalt dan ook dat personen met een 
handicap omvat personen met langdurige beperkingen die hen in wisselwerking met diverse 
drempels kunnen beletten op voet van gelijkheid met anderen te participeren in de samenleving. 
Of een bepaalde beperking of handicap medisch gezien ˝erkend˝ wordt is dus niet bepalend voor 
de vraag of een persoon een handicap heeft in de zin van het verdrag. 
 
De Wet gelijke behandeling op grond van handicap of chronische ziekte (Wgbh/cz) is een 
implementatie van Richtlijn 2000/78/EG van de Raad van de Europese Unie van 27 november 
2000, tot instelling van een algemeen kader voor gelijke behandeling in arbeid en beroep (PbEG, 
2000, L303). Noch de Wgbh/cz, noch de Richtlijn 2000/78/EG hebben een definitie van het begrip 
2
handicap. In de wetsgeschiedenis van de Wgbh/cz is onder meer het volgende opgemerkt: ˝Een 
sluitende definitie van de begrippen handicap of chronische ziekte is in het kader van 
gelijkebehandelingswetgeving nodig noch wenselijk. Of iemand belemmeringen ondervindt wegens 
zijn handicap of ziekte is immers ook afhankelijk van de context waarbinnen iemand functioneert.˝ 
 
3
Het Hof van Justitie EU heeft inmiddels in verschillende arresten het begrip handicap in Richtlijn 
2000/78/EG uitgelegd overeenkomstig artikel 1 van het verdrag. Het Hof van Justitie EU oordeelt 
namelijk dat het begrip „handicap” in de zin van richtlijn 2000/78/EG moet worden opgevat als een 
beperking die met name het gevolg is van langdurige lichamelijke, geestelijke of psychische 
aandoeningen die in wisselwerking met diverse drempels de betrokkene kunnen beletten volledig, 
daadwerkelijk en op voet van gelijkheid met andere werknemers aan het beroepsleven deel te 
nemen. In het arrest van 18 december 2014 (C-354/13) voegt het Hof er nog aan toe (r.o 54): 
˝Dit begrip „handicap” heeft niet enkel betrekking op de onmogelijkheid om een beroepsactiviteit 
uit te oefenen, maar ook op belemmeringen bij het uitoefenen van een dergelijke activiteit. Een 
andere uitlegging zou onverenigbaar zijn met de doelstelling van die richtlijn, (…)˝. 
 
In het arrest van 18 december 2014 (C-354/13) kwam de vraag aan de orde of zwaarlijvigheid een 
handicap in de zin van Richtlijn 2000/78/EG is. Het Hof van Justitie EU oordeelt dat zwaarlijvigheid 
                                                           
2
 Kamerstukken II 2001/02, 28 169, nr. 3, p. 9 
3
 ZIe bijvoorbeeld het arrest van 18 maart 2014 (zaak C-363/12), het arrest van 22 mei 2014 (zaak C-356/12) 
en het  arrest van 18 december 2014 (zaak C-354/13)
