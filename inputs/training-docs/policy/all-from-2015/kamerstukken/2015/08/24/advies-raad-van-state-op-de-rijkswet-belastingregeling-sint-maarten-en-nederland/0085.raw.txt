40 
In artikel 17 wordt het heffingsrecht voor - kort gezegd - particuliere pensioenen en lijfrenten 
toebedeeld aan het woonland, maar heeft ook het bronland een heffingsrecht van 15 procent. Ten 
opzichte van de BRK betekent dit derhalve een uitbreiding van de heffingsrechten van het land van 
waaruit deze inkomsten afkomstig zijn. Voor bestaande gevallen is daarom voorzien in een 
overgangsmaatregel in de vorm van eerbiedigende werking van de onder de BRK voor die gevallen 
geldende uitsluitende woonlandheffing ten aanzien van Nederlanders die op het tijdstip van indiening 
van het onderhavige voorstel van Rijkswet al in Sint Maarten wonen en waarvan het pensioen reeds 
is ingegaan. 
11.30 Tijdelijke regeling deelnemingsdividenden (artikel 30) 
Zoals in paragraaf 1.2.1 van het algemene deel van deze toelichting is opgemerkt is het denkbaar dat 
de in artikel 10 opgenomen regeling voor deelnemingsdividenden tot gevolg heeft dat niet in alle 
deelnemingssituaties aanspraak kan worden gemaakt op een vrijstelling van bronheffing op 
dividenden, terwijl er onder artikel 11 van de BRK wel aanspraak kon worden gemaakt op een 
verlaagde bronheffing. Voor deze gevallen is op in artikel 30 een overgangsmaatregel getroffen. 
Op basis van het eerste lid blijft op dividenden die worden betaald door lichamen die in Nederland 
zijn gevestigd aan lichamen die op Sint Maarten zijn gevestigd maar die geen aanspraak kunnen 
maken op de vrijstelling van bronheffing op dividenden die is opgenomen in artikel 10, derde lid, tot 
uiterlijk 31 december 2019 artikel 11, derde lid, van de BRK van toepassing. Met deze regeling wordt 
aangesloten bij de in het kader van het Nieuwe Fiscale Raamwerk voorziene beÃ«indiging van het 
Antilliaanse offshore-regime. Daarbij is bepaald dat er, in aansluiting bij artikel 11, derde lid, van de 
BRK, sprake dient te zijn van een deelnemingsbezit van ten minste 25 percent in het nominaal 
gestorte kapitaal van het lichaam dat de dividenden betaalt en wordt het tarief gesteld op 5 procent. 
Voorts zij opgemerkt dat de tijdelijke voortgezette toepassing van artikel 11, derde lid, van de BRK 
ook betekent dat de daarin opgenomen zogenoemde "overmakingsregeling", op grond waarvan 
Nederland ingehouden bronbelasting op deelnemingsdividenden overmaakt aan de overheid van Sint 
Maarten, gedurende de overgangsperiode van kracht blijft. 
In het tweede lid wordt bepaald dat ten aanzien van een lichaam dat volgens het eerste lid in 
aanmerking komt voor het daarin opgenomen verlaagde tarief van 5 percent, artikel 17, derde lid, 
onderdeel b, van de Wet Vpb 1969 buiten toepassing blijft. Hiermee wordt bereikt dat het in het eerste 
lid opgenomen voordeel niet wordt teruggenomen door de in dat artikel opgenomen bepalingen.-
-Volgens de tweede volzin van heUweede-lid zijn de-bepalingen van artikel 1-7- derde-lidronderdeel b, 
Wet Vpb 1969, echter wei van toepassing indien het Nederland niet zou zijn toegestaan 
dividendenbetalingen in deelnemingsverhoudingen aan lichamen die inwoner zijn van Sint Maarten te 
onderwerpen aan de heffing van de dividendbelasting. Daarbij kan worden gedacht aan de mogelijke 
uitkomst van de bij het Hof van Justitie van de Europese Unie aanhangige zaken over de toepassing 
van het vrije kapitaalverkeer tussen de Europese Unie en derde landen22. Door in die gevallen uit te 
gaan van de toepassing van artikel 17, derde lid, onderdeei b, Wet Vpb 1969, wordt bereikt dai 
2 2 Gevoegde zaken C-24/12 en C-27/12.
