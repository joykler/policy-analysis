vmbo een profiel heeft gekozen, dit niet allesbepalend is voor het opleidingsdomein of 
kwalificatiedossier dat vervolgens in het mbo gekozen kan worden. Bovendien is het 
onderwijsstelsel zo ingericht dat leerlingen diploma’s kunnen stapelen. Een leerling met 
een diploma vmbo-basisberoepsgerichte leerweg kan in plaats van te kiezen voor een 
mbo-opleiding op niveau 2 ook een diploma in de kaderberoepsgerichte leerweg op het 
vmbo halen en vervolgens doorstromen naar een mbo-opleiding op niveau 4. Een leerling 
uit de gemengde of theoretische leerweg kan doorleren op het havo. Er is dan ook geen 
sprake van daadwerkelijke vroege selectie. 
In 2010 heeft de Onderwijsraad advies uitgebracht over de vroege selectie in het 
19
Nederlandse onderwijs. De Onderwijsraad constateert in zijn advies dat er onvoldoende 
aanwijzingen zijn dat het verplicht uitstellen van het selectiemoment leidt tot een 
verbetering van de schoolprestaties voor alle leerlingen. De Onderwijsraad wijst er op dat 
niet alleen het selectiemoment bepalend is, maar ook de lange verblijfsduur van 
Nederlandse leerlingen in het primair onderwijs (langer dan ons omringende landen) en 
de beschikbaarheid van onafhankelijke prestatie- of capaciteitentoetsen spelen een 
cruciale rol in het selectieproces. Om eventueel ongewenste gevolgen van vroege selectie 
tegen te gaan, pleit de Onderwijsraad ervoor sterke punten van het Nederlandse 
onderwijsstelsel, zoals de mogelijkheid om door te stromen en om opleidingen te 
stapelen, te koesteren en waar mogelijk te versterken. In dit verband wijst de 
Onderwijsraad ook op het nut van brede brugklassen. Het huidige Nederlandse 
onderwijsstelsel biedt dan ook voor de meeste leerlingen voldoende mogelijkheden om 
het beste uit zichzelf te halen. 
Dat laat onverlet dat ik voorstander ben van het creëren van maatwerk in het onderwijs. 
Daarom heb ik er onlangs in een brief aan alle PO- en VO-scholen expliciet op gewezen 
dat basisscholen altijd in het belang van individuele leerlingen gecombineerde adviezen 
kunnen geven. Brede brugklassen kunnen de scherpe scheiding tussen verschillende 
schoolsoorten verzachten en leerlingen meer tijd bieden om naar een passende 
schoolsoort door te stromen. Daarom hebben de minister en ik in de beleidsreactie op het 
onderwijsverslag scholen opgeroepen in het belang van leerlingen voldoende brede 
brugklassen aan te blijven bieden (Kamerstukken II 2014/15, 34 000 VIII, nr. 89). 
Daarnaast inventariseer ik in het kader van het Sectorakkoord VO samen met de VO-raad 
20
de behoefte aan meer flexibiliteit en maatwerk in het voortgezet onderwijs. Ik informeer 
u hierover na het zomerreces. 
 
Tot slot willen de genoemde leden weten welke instrumenten de regering aan scholen 
reikt om de regionale samenwerking met het bedrijfsleven (beter) vorm te geven. 
Scholen zullen worden ondersteund bij het opbouwen van een netwerk, ofwel via het 
aansluiten bij bestaande netwerken ofwel door gericht nieuwe verbindingen aan te gaan. 
Hiertoe worden onder andere netwerkbijeenkomsten georganiseerd en goede voorbeelden 
gericht op verschillende disciplines verspreid. Ook worden experts uit het onderwijs en uit 
het bedrijfsleven ingezet om ondersteuning te bieden in de regio. Bij de implementatie 
van de nieuwe programma’s zijn ook VNO-NCW, MKB-Nederland en het achterliggende 
georganiseerde bedrijfsleven betrokken. Zij zullen op hun beurt meer gerichte 
                                           
19
 Onderwijsraad, Vroeg of laat. Advies over de vroege selectie in het Nederlandse onderwijs (Den Haag, maart 
2010); Kamerstukken II 2009/10, 31 289, nr. 81. 
20
 Sectorakkoord VO 2014-2017: klaar voor de toekomst! Samen werken aan onderwijskwaliteit (april 2014). 
 W10336.NAV 
46
