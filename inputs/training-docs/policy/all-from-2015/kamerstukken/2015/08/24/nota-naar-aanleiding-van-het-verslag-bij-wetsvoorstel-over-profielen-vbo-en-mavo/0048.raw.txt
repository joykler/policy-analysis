De nieuwe structuur met brede profielvakken en flexibele beroepsgerichte keuzevakken 
biedt de kleine vmbo’s wel een voordeel: met de brede profielvakken kunnen meer 
leerlingen tegelijk worden bediend dan nu met het grote aantal smalle afdelingsvakken en 
intra- en intersectorale programma’s. Door de brede opzet van de profielvakken zijn deze 
voor meer leerlingen aantrekkelijk als ‘basisvak’ van het beroepsgerichte 
examenprogramma. Zo wordt voorkomen dat het aanbod van kleine vmbo-scholen niet 
meer in stand te houden is, omdat er te weinig leerlingen zijn om een groep mee te 
vormen. De beroepsgerichte keuzevakken zijn kleiner van omvang: het is daarmee voor 
kleine vmbo-scholen minder complex om deze vakken te organiseren. Ze hoeven immers 
niet het hele jaar door te worden aangeboden aan kleine groepen, maar slechts voor een 
kortere periode. 
Overigens kunnen vmbo-scholen ervoor kiezen om onderling samen te werken in hun 
aanbod van beroepsgerichte keuzevakken. Zo blijft onderwijs aan kleine groepen 
leerlingen organiseerbaar en kan flexibel worden ingespeeld op interesses en de 
actualiteit. Ten slotte is er voor kleine vmbo-scholen de mogelijkheid tot het uitbesteden 
van leerlingen aan andere scholen. Kleine vmbo-scholen kunnen hun leerlingen op die 
manier bijvoorbeeld beroepsgerichte keuzevakken aan andere scholen laten volgen, wat 
maatwerk en differentiatie van onderwijsaanbod sterk vergemakkelijkt. 
 
Artikel XII (Inwerkingtreding) 
 
De leden van de CDA-fractie vinden het verstandig dat de scholen die eraan toe zijn, met 
ingang van schooljaar 2016/2017 al de nieuwe profielen kunnen invoeren en scholen die 
er dan nog niet aan toe zijn, dit kunnen doen met ingang van het daaropvolgende 
schooljaar. Wel vragen deze leden in hoeverre het realistisch is dat veel scholen hieraan 
toe zijn met ingang van 2016/2017. 
De implementatie van de nieuwe profielen betekent veel voor de dagelijkse praktijk op de 
school. De pilotscholen zijn hier al verder mee dan de scholen die niet deelnemen aan de 
pilots. Toch zie ik in het land al veel goede voorbeelden van scholen die werken aan de 
transitie van de huidige beroepsgerichte examenprogramma’s (afdelingsvakken, intra- en 
intersectorale programma’s) naar de nieuwe (profielen), bijvoorbeeld via profielgerichte 
nascholingsdagen en de keuzes die met docententeams worden gemaakt over het aanbod 
aan profielen en beroepsgerichte keuzevakken. 
Zoals eerder aangegeven in antwoord op een vraag van de leden van de VVD-fractie over 
de bijscholing van docenten in de nieuwe profielen, investeert de regering eenmalig € 5,5 
miljoen extra om de transitie op schoolniveau te ondersteunen. Deze impuls ondersteunt 
de voorbereiding op schoolniveau om de nieuwe profielen in te voeren met ingang van 
het schooljaar 2016-2017. 
 
Kan de regering toelichten wat in de praktijk de gevolgen zijn als er twee systemen een 
jaar naast elkaar bestaan, bijvoorbeeld voor leerlingen die halverwege het jaar switchen 
van de ene opleiding die al wel de nieuwe profielen heeft ingevoerd, naar de andere 
opleiding die dat pas een jaar later doet, zo vragen zij. 
Zoals geldt voor elke leerling die halverwege het schooljaar van school verandert, ga ik 
ervan uit dat de scholen zorg dragen voor een warme overdracht. Aangezien het 
beroepsgerichte aanbod van vmbo scholen varieert, geldt net als in de huidige situatie, 
 W10336.NAV
