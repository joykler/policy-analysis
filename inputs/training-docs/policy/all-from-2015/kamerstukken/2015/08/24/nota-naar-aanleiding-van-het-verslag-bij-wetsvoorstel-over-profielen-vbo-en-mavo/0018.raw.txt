onderwijsinstellingen plaats, zo vragen de leden van de PvdA-fractie. De leden van de SP-
fractie vragen wanneer scholen duidelijkheid krijgen welke profielen ze mogen aanbieden 
en of de routekaart daarvoor een sluitend instrument is. 
De routekaart naar de profielen in het vmbo die in september 2014 is verspreid, was 
bedoeld om scholen een eerste inzicht te geven in de manier waarop de omzetting van 
het huidige onderwijsaanbod (afdelingsvakken, intra- en intersectorale programma’s) 
naar aanbod volgens de nieuwe profielen zal plaatsvinden, vooruitlopend op de nieuwe 
7
wetgeving. Daarbij is op verzoek van scholen het uitgangspunt gehanteerd dat bij de 
omzetting zoveel mogelijk wordt aangesloten bij het huidige onderwijsaanbod van 
scholen om tot een verantwoorde invoering van de nieuwe wetgeving te komen. 
Inmiddels hebben alle schoolbesturen met vmbo-onderwijs in hun aanbod deze zomer 
een nader gespecificeerd overzicht van DUO ontvangen, waarin per schoollocatie te zien 
is welke van de nieuwe profielen vanaf augustus 2016 op de betreffende locatie mogen 
worden aangeboden, op basis van het huidige onderwijsaanbod. Ook zijn scholen 
geïnformeerd hoe ze op grond van de nieuwe wettelijke regels, na inwerkingtreding van 
de wet, hun onderwijsaanbod kunnen uitbreiden met één of meer profielen die ze (nog) 
niet op grond van de omzetting van hun huidige onderwijsaanbod mogen gaan 
aanbieden. 
De routekaart vormt de basis voor de omzetting en zal worden vastgelegd in een 
ministeriële regeling op grond van het voorgestelde artikel 118x van de WVO. Die 
regeling bepaalt uiteindelijk hoe het huidige onderwijsaanbod van een school kan worden 
omgezet naar de nieuwe profielen. 
 
De leden van de SP-fractie vinden het opvallend dat in de theoretische leerweg weinig 
ruimte is voor beroepsgerichte vakken, ook in de keuzevakken. Wat is de reden voor 
deze keuze van de regering? 
In de theoretische leerweg maken in principe alleen algemeen vormende vakken 
onderdeel uit van het onderwijsprogramma. Het bevoegd gezag kan leerlingen in de 
theoretische leerweg extra vakken aanbieden in het vrije deel, waaronder onderdelen van 
het beroepsgerichte programma uit de gemengde leerweg (een profielvak of een 
beroepsgericht keuzevak). Leerlingen die liever meer beroepsgerichte vakken willen 
volgen, kunnen in plaats van de theoretische leerweg kiezen voor de gemengde leerweg. 
De examens in de algemeen vormende vakken in de gemengde en de theoretische 
leerweg zijn van hetzelfde niveau.  
 
Deelt de regering de mening van deze leden dat voor leerlingen die bijvoorbeeld naar 
mbo 3- of mbo 4- opleidingen in de zorg of techniek willen gaan het juist ook wenselijk 
kan zijn om een beroepsgericht vak te volgen als keuzevak? 
Ja, deze leerlingen kunnen gebaat zijn bij het volgen van een beroepsgericht keuzevak. 
Steeds meer scholen bieden hun leerlingen in de theoretische leerweg de mogelijkheid 
om in het vrije deel een meer beroepsoriënterend vak te volgen. Dit past bij de ruimte 
die scholen hebben om hun onderwijs in te richten. Een dergelijk vak kan ook bijdragen 
aan de loopbaanontwikkeling van de leerling. 
 
                                           
7
 Zie http://www.rijksoverheid.nl/onderwerpen/voortgezet-onderwijs/documenten-en-
publicaties/publicaties/2014/09/05/routekaart-naar-profielen-vmbo.html. 
 W10336.NAV 
18
