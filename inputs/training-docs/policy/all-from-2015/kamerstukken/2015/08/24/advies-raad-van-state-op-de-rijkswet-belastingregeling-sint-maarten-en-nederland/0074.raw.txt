29 
Deze bepaling stemt overeen met de ter zake gebruikelijke bepaling die Nederland in 
belastingverdragen overeen pleegt te komen. Op basis van het eerste lid mogen door een natuurlijke 
persoon genoten beloningen in de hoedanigheid van lid van de raad van beheer van een lichaam 
worden belast door het land waarvan dat lichaam inwoner is. In afwijking van het OESO-
modelverdrag is de uitdrukking «beloningen» gehanteerd in plaats van de uitdrukking «betalingen». 
Hiermee is een iets bredere formulering gebruikt die bijvoorbeeld voorkomt dat twijfel ontstaat over de 
fiscale behandeling van vergoedingen in natura. In het tweede lid is, in aanvulling op het OESO-
modelverdrag,verduidelijkt dat onder de uitdrukking "lid van de raad van beheer" zowel (uitvoerende) 
bestuurders als (toezichthoudende) commissarissen worden verstaan. 
11.16 Artiesten en sportbeoefenaars (artikel 16) 
Op basis van deze bepaling, die behoudens het derde lid, inhoudelijk overeenstemt met de in het 
OESO-modelverdrag opgenomen bepaling, is de belastingheffing over inkomsten van artiesten en 
sporters in beginsel toegewezen aan het land waar deze artiesten en sporters hun activiteiten 
ontplooien. 
In afwijking van het in onderdeel 2.12 van de NFV 2011 geformuleerde verdragsbeleid, heeft 
Nederland ingestemd met de wens van Sint Maarten om deze bepaling op te nemen, mede gezien 
het feit dat de in het onderhavige artikel opgenomen bepalingen internationaal gebruikelijk zijn. Ten 
aanzien van de inkomsten van artiesten en sporters hanteert Sint Maarten de verrekeningsmethode 
ter vermijding van dubbele belasting (artikel 21, zevende lid), zodat het opnemen van de onderhavige 
bepaling, gelet op de niet-belastbaarheid van buitenlandse artiesten en sporters in Nederland ten 
aanzien van inkomsten uit in Nederland verrichtte werkzaamheden (artikel 7.2, derde lid, Wet IB 
2001), niet zal resulteren in een dubbele vrijstelling van de inkomsten van artiesten en sporters 
afkomstig uit Sint Maarten voor hun in Nederland verrichtte werkzaamheden. 
Ook wanneer artiesten en sportbeoefenaars persoonlijke werkzaamheden in die hoedanigheid 
verrichten, maar de beloning daan/oor niet aan henzelf toekomt maar aan een andere persoon, mag 
op grond van het tweede lid de beloning worden belast in het land waar de werkzaamheden worden 
verricht. Deze bepaling heeft betrekking op bijvoorbeeld betalingen aan management- of 
artiestenvennootschappen of aan gezelschappen. 
Op de hoofdregel van het eerste lid dat het heffingsrecht over inkomsten van artiesten en 
sporters-is toegewezen aan het land waarin zij activiteiten ontplooien, is in het derde lid een - -
-uitzondering gemaakt inkomsten-van een-artiest of sporter zijn ter heffing toegewezen-aan-het land 
waarvan de artiest of sporter inwoner is als diens bezoek aan het andere land grotendeels wordt 
bekostigd uit de openbare middelen van een land, van een staatkundig onderdeel, plaatselijk 
publiekrechtelijk lichaam daan/an of wordt bekostigd door een erkende algemeen nut beogende 
instelling of als diens verzoek plaatsvindt in het kader van een culturele overeenkomst tussen de 
landen, een staatkundig onderdeel, plaatselijk publiekrechtelijk lichaam daarvan of erkende algemeen 
nut beogende instellingen. 
II. 17 Pensioenen, lijfrenten, socialezekerheidsuitkeringen (artikel 17)
