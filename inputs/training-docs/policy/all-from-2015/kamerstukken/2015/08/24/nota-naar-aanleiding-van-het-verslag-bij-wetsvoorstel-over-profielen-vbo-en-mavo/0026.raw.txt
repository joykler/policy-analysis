In principe wordt bij de omzetting naar de nieuwe profielen het bestaande aanbod van 
afdelingsvakken en intra- en intersectorale programma’s opengesteld voor omzetting 
naar de daaraan meest verwante profielen. Daarmee blijft in eerste instantie het aanbod 
in alle regio’s verwant aan het huidige aanbod. Dat wil niet zeggen dat alle profielen in 
alle regio’s zullen worden aangeboden. Scholen besluiten zelf welke van de profielen, die 
zij op basis van de omzetting mogen aanbieden, zij ook daadwerkelijk gaan aanbieden. 
Daarbij kan het gebeuren dat zij bepaalde profielen laten vallen. Dit hoeft niet nadelig te 
zijn: scholen zullen zich gaan profileren. Zeker in gebieden met weinig leerlingen is dat 
verstandig: beter een aantal scholen met elk een verschillend aanbod, dan dat elke 
school probeert hetzelfde brede aanbod in de lucht te houden. Het is dan uiteraard wel 
van belang dat er regionale afstemming is over welke profielen door welke school of 
scholen zullen worden aangeboden. In de aanloop naar de omzetting zal ik scholen 
uitgebreid informeren over het belang van een regionaal dekkend onderwijsaanbod. 
Daarnaast houden de accountmanagers leerlingendaling vinger aan de pols in het hele 
land. 
 
De leden van de SGP-fractie vragen of de regering de omvang van de verschillende 
vakken per leerweg inzichtelijk wil maken, uitgedrukt in het aantal uren. 
In het voortgezet onderwijs geldt vanaf 1 augustus 2015 alleen nog een norm voor de 
12
onderwijstijd van de gehele opleiding. Er zijn voor het vmbo geen (advies)urentabellen 
van de omvang per vak in de wet- en regelgeving opgenomen. Scholen kunnen op basis 
van de professionele keuzes van leraren zelf besluiten hoeveel tijd er aan een vak wordt 
besteed. 
Uiteraard is bij de ontwikkeling van de beroepsgerichte examenprogramma’s uitgegaan 
van een bepaalde norm voor de omvang van het programma. De profielvakken zijn elk 
ontwikkeld op een normatieve studieduur van circa 400 klokuren (480 lesuren van 50 
minuten). 
Voor de ontwikkeling van de beroepsgerichte keuzevakken wordt een indicatieve omvang 
meegegeven van circa 100 klokuren (120 lesuren van 50 minuten) per beroepsgericht 
keuzevak. De regering is voornemens deze indicatieve omvang op te nemen in de 
voorwaarden waaraan nieuw te ontwikkelen beroepsgerichte keuzevakken moeten 
voldoen. 
 
Deze leden vragen ook of de ruimte voor de schoolspecifieke invulling binnen de 
verplichte onderwijstijd ongewijzigd blijft ten opzichte van de huidige situatie. 
De ruimte voor een schoolspecifieke invulling binnen de verplichte onderwijstijd wordt 
met dit wetsvoorstel niet gewijzigd. 
 
De leden vragen of het verplicht wordt dat het schoolexamen bij een profielvak 
voorafgaand aan het centraal examen wordt afgenomen. 
Ja, dit is verplicht. Het profielvak wordt afgesloten met een cspe. Het is niet verplicht om 
een schoolexamen over het profielvak af te nemen. Als er ook een schoolexamen over 
wordt afgenomen, dan moet dit afgesloten worden voor aanvang van het cspe over het 
profielvak. 
                                           
12
 Voor alle vmbo-leerwegen bedraagt de onderwijstijd ten minste 3.700 klokuren (artikel 6g, derde en vierde lid, 
van de WVO). 
 W10336.NAV
