21 
woonlandheffing ter zake van ontvangen dividenden; zij het dat in het vijfde lid nog andere gevallen 
zijn beschreven waarin aanspraak kan worden gemaakt op de uitsluitende woonlandheffing. 
De in het derde lid beschreven categorieën aandeelhouders zijn zodanig vastgesteld dat alleen 
recht bestaat op vrijstelling van bronheffing op dividenden indien de aandeelhouder een substantiële 
economische band heeft met het land waarvan deze inwoner is, of indien het onwaarschijnlijk is dat 
gebruik wordt gemaakt van de regeling om dividendbelasting te vermijden. 
In de eerste plaats bepaalt onderdeel a, van het derde lid, dat een uitsluitende woonlandheffing 
van toepassing is voor deelnemingsdividenden als de uiteindelijk gerechtigde tot de dividenden een 
lichaam is waarvan het kapitaal geheel of gedeeltelijk in aandelen is verdeeld en dat onmiddellijk ten 
minste 10 procent bezit van het kapitaal van het lichaam dat de dividenden betaalt en mits het 
ontvangende lichaam een zogenoemd kwalificerend lichaam is in de zin van het vierde lid. 
Daarnaast is in de onderdelen b en c opgenomen dat de uitsluitende woonlandheffing tevens 
geldt voor dividenduitkeringen aan een land ofeen staatkundig onderdeel of plaatselijke 
publiekrechtelijke lichaam daarvan (onderdeel b) of aan een pensioenfonds (onderdeel c), ongeacht 
het gehouden aandelenbelang in het dividenduitkerende lichaam. Het afzien van een bronheffing door 
het land van het dividenduitkerende lichaam in deze gevallen is in overeenstemming met de in het 
Commentaar bij artikel 10 van het OESO-modelverdrag beschreven beleidslijn. 
Het vierde lid bepaalt in welke gevallen en onder welke voorwaarden een dividend ontvangend 
lichaam als kwalificerend lichaam kan worden aangemerkt. Een dergelijk lichaam zal op basis van het 
derde lid zodoende in aanmerking kunnen komen voor de vrijstelling van bronheffing op 
deelnemingsdividenden. In hoofdzaak zijn er drie gevallen waarin een lichaam als kwalificerend 
lichaam wordt aangemerkt, uitgewerkt in de onderdelen a tot en met c: 
a. de aandelen van het dividendontvangende lichaam zijn beursgenoteerd (onderdeel a, onder 
1°), of zijn in handen van een of meer lichamen die aan een beurs zijn genoteerd (onderdeel a, onder 
2°); 
b. het dividend ontvangende lichaam fungeert als hoofdkantoor van een multinationale groep van 
vennootschappen of verzorgt een wezenlijk deel van de financiering van de multinationale groep; 
c. het dividend ontvangende lichaam heeft voldoende en gekwalificeerd personeel in dienst. 
Deze drie categorieën worden in het navolgende nader toegelicht. 
Het vierde lid, onderdeel a, betreft een directe (onder 1°) en indirecte (onder 2°) beurstoets. 
Onderdeel a, onder 1°, betreft de situatie waarin de aandelen van het dividend ontvangende lichaam 
regelmatig worden verhandeld op een erkende effectenbeurs. Het uitgangspunt bij deze situatie is dat 
vanwege de beursverhandeling de aandelen over het algemeen verspreid zijn over een grote groep 
aandeelhouders die regelmatig wijzigt, zodat het bewust gebruik maken van de regeling om 
dividendbelasting te vermijden in die gevallen onwaarschijnlijk is. De voor de beurstoets erkende 
effectenbeurzen zijn opgesomd in het zevende lid, met de toevoeging dat de aankoop of verkoop van 
aandelen op de desbetreffende effectenbeurs niet impliciet of expliciet mag zijn voorbehouden aan 
een beperkte groep investeerders. Voor de volledigheid wordt opgemerkt dat ongeacht aan welke 
daarin genoemde beurs de aandelen van het ontvangende lichaam zijn genoteerd, voor het in
