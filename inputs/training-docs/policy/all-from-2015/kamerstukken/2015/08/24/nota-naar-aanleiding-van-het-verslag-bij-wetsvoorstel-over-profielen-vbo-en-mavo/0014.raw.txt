examenmomenten, zo willen de leden van de VVD-fractie weten. De leden van de SGP-
fractie vragen ook op welke wijze de regering tegemoetkomt aan de behoefte van 
maatwerk en flexibilisering in examinering. 
Samen met de inspectie, het CvTE, de VO-raad en de Stichting Platforms vmbo (SPV) is 
de afgelopen maanden nader onderzoek verricht naar de mogelijkheden voor meer 
flexibiliteit in de examinering. Scholen hebben aangegeven, met name voor de leerlingen 
die hun profielvak combineren met verdiepende beroepsgerichte keuzevakken, het 
wenselijk te vinden dat de mogelijkheid wordt geboden eerst het profielvak af te sluiten 
en pas daarna de beroepsgerichte keuzevakken. Leerlingen kunnen dan bijvoorbeeld het 
profielvak al afsluiten in het derde leerjaar (met een centraal schriftelijk praktisch 
examen) en in het jaar daarop de beroepsgerichte keuzevakken afsluiten (met 
schoolexamens). 
Gezien de mogelijke combinaties van een profielvak en beroepsgerichte keuzevakken die 
leerlingen kunnen kiezen, is er in de nieuwe systematiek niet langer sprake van één 
beroepsgericht vak, zoals in de huidige situatie. Het beroepsgerichte examenprogramma 
bestaat feitelijk straks uit meerdere vakken: een profielvak en enkele beroepsgerichte 
keuzevakken. Gelet op het voorstaande ben ik voornemens scholen de mogelijkheid te 
bieden om eerst het profielvak af te sluiten met een centraal schriftelijk en praktisch 
examen (cspe) en daarna de beroepsgerichte keuzevakken met schoolexamens. De 
uitwerking hiervan wordt meegenomen in de met dit wetsvoorstel samenhangende lagere 
regelgeving. 
De behoefte aan en de noodzaak voor meerdere examenmomenten per jaar is nog niet 
met voldoende onderbouwing aangetoond. Ik verwacht dat het scholen al voldoende 
flexibiliteit biedt als binnen het beroepsgerichte examenprogramma het profielvak eerder 
kan worden afgesloten dan de beroepsgerichte keuzevakken. 
Dit najaar gaat de regering nader in op de aanbevelingen die de VO-raad in het kader van 
de flexibilisering van het voortgezet onderwijs heeft gedaan. 
 
Tevens vragen de leden van de VVD-fractie waarom ervoor is gekozen het systeem van 
licenties te laten bestaan. Wat zijn hiervan de voor- en de nadelen, zo vragen zij. 
Het systeem van licenties geldt voor alle schoolsoorten van het voortgezet onderwijs en 
draagt – naast de herkenbaarheid voor de bekostiging – in hoofdzaak bij aan de 
doelmatige spreiding van het onderwijsaanbod in steden en regio’s. Hiermee wordt 
voorkomen dat scholen overmatig met elkaar concurreren waardoor bijvoorbeeld 
onnodige leegstand van onderwijshuisvesting zou kunnen ontstaan. Ook is er in verband 
met de leerlingendaling in relatie tot een doelmatige spreiding van onderwijsaanbod juist 
behoefte aan samenwerking in plaats van concurrentie.  
Bij de evaluatie van de betreffende wetgeving in 2013 is gebleken dat het systeem van 
de voorzieningenplanning, waar de licenties onderdeel van uitmaken, past bij de doelen 
die gesteld werden bij de invoering van RPO’s (Kamerstukken II 2012/13, 33 630, nr. 2). 
 
De leden van de VVD-fractie maken zich zorgen of de bevoegdheden van docenten wel 
goed aansluiten op de nieuwe profielen. Hoe is bijvoorbeeld de bevoegdheid van docenten 
in het nieuwe profiel Dienstverlening en producten geregeld? 
Er bestaat niet voor elk afdelingsvak, intra- of intersectoraal programma een passende 
lerarenopleiding. Zo is voor de intersectorale programma’s de afgelopen jaren nooit een 
 W10336.NAV 
14
