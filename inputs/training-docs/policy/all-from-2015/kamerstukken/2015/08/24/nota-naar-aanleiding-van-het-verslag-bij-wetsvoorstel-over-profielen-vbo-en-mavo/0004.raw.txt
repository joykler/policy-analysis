basisberoepsgerichte leerweg (figuur 1), vanwege het feit dat leerlingen in toenemende 
1
mate hoger instromen in het voortgezet onderwijs. Op basis van de prognose voor de 
landelijke cijfers over de komende 15 jaar is de verwachting dat de deelname aan de 
basisberoepsgerichte leerweg enigszins stabiliseert, maar dat de kaderberoepsgerichte 
leerweg relatief kleiner wordt, terwijl de theoretische leerweg in omvang relatief 
toeneemt (figuur 6). In absolute leerlingaantallen nemen echter alle leerwegen in omvang 
af in de komende jaren. 
In mijn brieven van 29 mei 2013 (Kamerstukken II 2012/13, 31 289, nr. 167) en 23 mei 
2014 (Kamerstukken II 2013/14, 31293, nr. 203) heb ik mijn beleid inzake 
leerlingendaling uiteengezet. 
Ik zie scholen al op veel manieren naar oplossingen zoeken. Als ik mij op het vmbo 
concentreer, zie ik dat scholen in veel regio’s intensief gaan samenwerken. In Zeeland 
wordt bijvoorbeeld in verschillende delen van de provincie een gezamenlijk vmbo 
ingericht. Doordat de relatief kleine – en krimpende – afdelingen van verschillende 
scholen samen lesgeven, zijn deze scholen in staat een robuust en breed 
onderwijsaanbod te organiseren. 
Een ander voorbeeld speelt in Zuid-Limburg, waar samengewerkt wordt op het gebied 
van het technische vmbo. Hier willen elf vmbo-scholen en twee mbo-instellingen 
gezamenlijk het techniekonderwijs op drie locaties gaan concentreren. In beide regio’s 
denken de accountmanagers leerlingendaling van het Ministerie van OCW mee met deze 
scholen over de manier waarop de samenwerking vorm zou kunnen krijgen. De 
accountmanagers helpen po- en vo-scholen bij het vinden van oplossingen voor de 
leerlingendaling, zoals een betere samenwerking in de regio. Vrijwel alle vo-scholen 
hebben of krijgen te maken met een daling van het aantal leerlingen door krimp en 
ontgroening. Om een divers en hoogwaardig onderwijsaanbod in de regio in stand te 
houden, moeten scholen hier tijdig op anticiperen. 
Dit najaar ontvangt u mijn voortgangsrapportage over de stand van zaken 
leerlingendaling met expliciete aandacht voor de gevolgen van leerlingendaling in het 
vmbo. Zonder maatregelen dreigen afdelingen geheel uit regio’s te verdwijnen. Daarom 
ben ik bezig met gerichter onderzoek en analyse. Deze analyse wordt in de zomer 
uitgewerkt, en in het najaar kom ik erop terug. 
Hoe dan ook is in dit proces de vernieuwing van het vmbo een cruciale eerste stap, 
omdat met één breed profiel in één keer meer leerlingen tegelijk kunnen worden bediend 
dan met bijvoorbeeld drie smallere afdelingen.  
 
De leden van de ChristenUnie-fractie vragen in hoeverre dit wetsvoorstel bijdraagt aan 
het toekomstbestendig maken van het vmbo, in lijn met opmerkingen van de 
Onderwijsraad. 
Met de vernieuwing en herstructurering van de beroepsgerichte examenprogramma’s 
wordt volgens de Onderwijsraad een eerste stap naar een toekomstbestendig vmbo 
 
gezet. De Onderwijsraad bevestigt dit zowel in zijn advies over dit wetsvoorstel, als in zijn 
bredere advies over de functie en positie van het vmbo in de context van ontwikkelingen 
in het onderwijsstelsel, in de samenleving en op de arbeidsmarkt, dat op 19 juni jl. aan 
2
uw Kamer is aangeboden. 
                                           
1
 Ministerie van OCW, Referentieraming 2015 (2015), p. 25. 
2
 Onderwijsraad, Briefadvies Profielen in het vmbo (Den Haag, oktober 2014); Onderwijsraad, Herkenbaar vmbo 
met sterk vakmanschap (Den Haag, 2015), Kamerstukken II 2014/15, 30 079, nr. 60). 
 W10336.NAV
