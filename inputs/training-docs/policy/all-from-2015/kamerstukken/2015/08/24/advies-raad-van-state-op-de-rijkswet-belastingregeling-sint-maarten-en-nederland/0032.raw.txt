24 
6. Indien een inwoner van Sint Maarten bestanddelen van het inkomen verkrijgt die volgens 
artikel 6, eerste, derde, vierde en vijfde lid, artikel 7, eerste lid, artikel 10, twaalfde lid, artikel 11, 
derde lid, artikel 12, derde lid, artikel 13, eerste, tweede en derde lid, artikel 14, eerste lid, artikel 17, 
tweede lid, artikel 18, eerste en derde lid, en artikel 20, tweede lid, in Nederland mogen worden 
belast en die in de in het vijfde lid bedoelde grondslag zijn begrepen, stelt Sint Maarten deze 
inkomensbestanddelen vrij door een vermindering van zijn belasting toe te staan. Deze vermindering 
wordt berekend overeenkomstig de bepalingen in de Sint Maartense wetgeving tot het vermijden van 
dubbele belasting. Te dien einde worden genoemde inkomensbestanddelen geacht te zijn begrepen 
in het bedrag van de bestanddelen van het inkomen die ingevolge die bepalingen van Sint 
Maartense belasting zijn vrijgesteld. 
7. Sint Maarten verleent voorts een aftrek op de met inachtneming van het zesde lid berekende 
Sint Maartense belasting voor de bestanddelen van het inkomen die volgens artikel 10, tweede en 
veertiende lid, artikel 15, eerste lid, artikel 16, eerste en tweede lid, en artikel 17, derde lid, in 
Nederland mogen worden belast, voor zover deze bestanddelen in de in het vijfde lid bedoelde 
grondslag zijn begrepen. Het bedrag van deze aftrek is gelijk aan de in Nederland over deze 
bestanddelen van het inkomen betaalde belasting, maar bedraagt, indien de bepalingen in de Sint 
Maartense wetgeving tot het vermijden van dubbele belasting daarin voorzien, niet meer dan het 
bedrag van de aftrek die zou zijn verleend indien de aldus in het inkomen begrepen bestanddelen 
van het inkomen de enige bestanddelen van het inkomen zouden zijn geweest waarvoor Sint 
Maarten een vermindering verleent uit hoofde van de bepalingen in de Sint Maartense wetgeving tot 
het vermijden van dubbele belasting. Dit lid beperkt een tegemoetkoming nu of in de toekomst 
verleend uit hoofde van de bepalingen in de Sint Maartense wetgeving tot het vermijden van dubbele 
belasting niet, echter uitsluitend voor zover het de berekening van het bedrag van de aftrek op de 
Sint Maartense belasting betreft die betrekking heeft op de som van inkomsten afkomstig uit meer 
dan een land en de voortwenteling van de belasting betaald in Nederland op bedoelde bestanddelen 
van het inkomen naar de volgende jaren. 
8. Niettegenstaande de bepalingen van het zesde lid verleent Sint Maarten een aftrek op de 
Sint Maartense belasting voor de in Nederland betaalde belasting op bestanddelen van het inkomen 
"die'volgÃªns artikel 7, eerste Iid7artikel 10, twaalfdelid, artikel 11,"derde lid, artikel 12, derde lid, en 
"artikel 20, tweede lid, in NederfandTnogen worden -belast;- voor zover deze bestanddelen in de in het 
zesde lid bedoelde grondslag zijn begrepen, voor zover Sint Maarten uit hoofde van de bepalingen 
in de Sint Maartense wetgeving tot het vermijden van dubbele belasting een vermindering verleent 
op de Nederlandse belasting voor de in een derde land of een staat over die bestanddelen van het 
inkomen geheven belasting. Voor de berekening van deze aftrek zijn de bepalingen van het zevende 
lid van overeenkomstige toepassing.
