6 
 
onderhavige regeling bepaald dat beide landen in voorkomende gevallen gedurende de eerste vijf jaar 
na emigratie onverkort hun nationale heffingsrechten ter zake van schenken en erven kunnen 
uitoefenen. Bij wijze van overgangsmaatregel is voorzien in eerbiedigende werking voor bestaande 
gevallen. Het gaat dan om Nederlanders die op het tijdstip van dagtekening van de reeds genoemde 
koninklijke boodschap al inwoner waren van Sint Maarten. De overgangsmaatregel bestaat erin dat zij 
niet worden getroffen door het verlengen van de onder BRK geldende termijn van 12 maanden naar 
de thans voorgestelde termijn van vijf jaar. Bij de toelichting op de artikelen 28 en 31 wordt hier nader 
op ingegaan.  
In de NFV 2011 is in onderdeel 2.9.3 het Nederlandse verdragsbeleid verwoord dat door middel 
van het zogenoemde “aanmerkelijkbelangvoorbehoud” gedurende enige tijd na emigratie van een 
aanmerkelijkbelanghouder een heffingsrecht over dividenden en vermogenswinsten uit het 
aanmerkelijk belang voor het voormalige woonland zeker wordt gesteld. Dit heffingsrecht voor - in 
casu Nederland - geldt in de regeling voor een periode van tien jaar na emigratie en strekt zich uit tot 
dividenden en vermogenswinsten die door de geëmigreerde aanmerkelijkbelanghouder in die periode 
worden gerealiseerd. Onder de BRK gold een termijn van vijf jaar, hetgeen is terug te voeren op het 
destijds geldende verdragsbeleid van Nederland. Bij wijze van overgangsmaatregel is voorzien in een 
eerbiedigende werking voor bestaande gevallen. Het gaat dan om natuurlijke personen die op het 
tijdstip van dagtekening van de hierboven genoemde koninklijke boodschap reeds naar Sint Maarten 
waren geëmigreerd. De maatregel bestaat erin dat zij niet worden getroffen door het verlengen van de 
onder de BRK geldende termijn van vijf jaar naar de in de regeling opgenomen periode van tien jaar. 
 
I.2.5 Diverse elementen 
In aanvulling op de in de paragrafen I.2.1 tot en met I.2.4 beschreven onderwerpen worden 
onderstaand de overige in de regeling opgenomen bepalingen puntsgewijs aangestipt. De bepalingen 
worden in het artikelsgewijze deel van deze toelichting nader toegelicht. 
 het Caribische deel van Nederland (de eilanden Bonaire, Sint Eustatius en Saba) is binnen de 
o
territoriale reikwijdte van de regeling gebracht (artikel 3, eerste lid, onderdeel b, onder 2 );  
 een omschrijving van het begrip inwoner die aansluit bij het Nederlands fiscaal verdragsbeleid 
(artikel 4, tweede lid); 
 uitsluiting van een aantal van belastingheffing vrijgestelde lichamen van bepaalde voordelen 
van de regeling (artikel 1); 
 indien sprake is van een lichaam met een dubbele woonplaats zal in onderling overleg tussen 
de bevoegde autoriteiten getracht worden de woonplaats voor de toepassing van de regeling 
vast te stellen (artikel 4, vijfde lid); 
 als een onderneming gedurende langere tijd diensten verleent in het andere land kan dit 
leiden tot de aanwezigheid van een vaste inrichting aldaar (artikel 5, vierde lid); 
 een specifieke regeling voor werkzaamheden buitengaats waardoor voor deze 
werkzaamheden sneller een vaste inrichting wordt geconstateerd (artikel 5, vijfde, zesde en 
zevende lid);
