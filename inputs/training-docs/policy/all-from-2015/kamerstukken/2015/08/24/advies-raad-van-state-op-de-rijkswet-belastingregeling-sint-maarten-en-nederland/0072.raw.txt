27 
Dit artikel betreft de verdeling van heffingsrechten over royalty's en stemt geheel overeen met 
artikel 12 van het OESO-modelverdrag. 
Volgens het eerste lid geldt een uitsluitende woonlandheffing voor royalty's die afkomstig zijn uit 
het ene land en die wordt verkregen door een uiteindelijk gerechtigde die inwoner is van het andere 
land. 
In het tweede lid is de definitie van de uitdrukking "royalty's" opgenomen. Anders dan onder de 
BRK vallen vergoedingen voor technische diensten en vergoedingen voor het (recht van) gebruik van 
industriële, commerciële of wetenschappelijke uitrusting niet onder de uitdrukking "royalty's". 
In het derde lid is bepaald dat niet de bepalingen van het eerste lid maar de bepalingen van artikel 
7 van toepassing zijn met betrekking tot royalty's die worden betaald als vergoeding voor het gebruik 
van activa die behoren tot het vermogen van een vaste inrichting waarover de uiteindelijk gerechtigde 
tot die royalty's beschikt in het land van waaruit de royalty's afkomstig zijn. 
Volgens het vierde lid zijn de bepalingen van artikel 12 slechts van toepassing voor zover de 
royalty-betalingen op "arm's length"-basis plaatsvinden. Tevens is bepaald dat het bovenmatige 
gedeelte van de royalty's belastbaar is overeenkomstig de nationale wetgeving van ieder van de 
landen. 
11.13 Vermogenswinsten (artikel 13) 
Artikel 13 betreft de verdeling van heffingsrechten over vermogenswinsten en is inhoudelijk en 
tekstueel grotendeels in overeenstemming met artikel 13 van het OESO-modelverdrag. Een afwijking 
daarvan is met name opgenomen in het vijfde lid, waarin op verzoek van Nederland een regeling is 
getroffen over het heffingsrecht over de waardevermeerdering van een aanmerkeiijkbeiangpakket van 
een natuurlijke persoon die van het ene land naar het andere land emigreert. Voorts wordt gewezen 
op de in artikel 22 opgenomen anti-misbruikbepaling, die ook betekenis kan hebben voorde 
toepassing van artikel 13, en op de in artikel 32 opgenomen overgangsregeling ter zake het 
aanmerkelijk belang van natuurlijke personen. 
In het eerste lid is neergelegd dat bij een door een inwoner van het ene land behaalde 
vermogenswinst met een onroerende zaak gelegen in het andere land, het heffingsrecht is 
toegewezen aan het land waar de onroerende zaak is gelegen. 
In het tweede lid is venwoord dat voordelen die worden verkregen door een onderneming van het 
-ene land uit de ven/reemding van goederen, behoudens wat-betreft de in het eerste lid geregelde 
-onroerende-zaken7die behoren tot het vermogen-van een vaste inrichting van die onderneming-in het-
andere land, mogen worden belast in dat andere land. 
In aansluiting bij de in artikel 8 opgenomen verdeling van de heffingsrechten over de winsten van 
internationale lucht- en scheepvaartondernemingen is in het derde lid bepaald dat de winsten behaald 
bij de vervreemding van luchtvaartuigen en schepen die in het internationale verkeer worden 
geëxploiteerd, belastbaar is in het land waar de werkelijke leiding van de onderneming is gelegen die 
de luchtvaart- respectievelijk scheepvaartonderneming drijft. De bepaling ziet ook op de vervreemding 
van de goederen, andere dan onroerende zaken, die in gebruik zijn bij de desbetreffende 
ondernemingen.
