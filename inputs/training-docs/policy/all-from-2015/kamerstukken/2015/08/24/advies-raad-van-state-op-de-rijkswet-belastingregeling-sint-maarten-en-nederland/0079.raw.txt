34 
desbetreffende uit Sint Maarten afkomstige (en aan Sint Maarten ter heffing toegewezen) winsten per 
saldo geen deel meer uitmaken van de in het tweede lid bedoelde grondslag waarover de 
vennootschapsbelasting wordt geheven. Mitsdien behoeft de in het tweede lid opgenomen 
vrijstellingsmethode hierop geen toepassing meer te vinden en wordt door de toepassing van de 
objectvrijstelling in feite voorzien in het vermijden van dubbele belastingheffing. Aangezien de 
objectvrijstelling niet geldt voor de inkomstenbelasting blijft de in het tweede lid opgenomen 
vrijstellingsmethode onverkort van belang ter zake van de in dit onderdeel bedoelde inkomsten van 
natuurlijke personen. 
In het derde lid wordt voor andere inkomsten waarover Sint Maarten belasting mag heffen, 
uitgewerkt dat Nederland in die gevallen een vermindering ter vermijding van dubbele belasting 
verleent volgens de verrekeningsmethode met evenredigheidslimiet. Het betreft, kort gezegd, 
passieve inkomsten, zoals dividenden, rente en royalty's, maar ook bestuurdersinkomsten, inkomsten 
van sporters- en artiesten en pensioenen waarvoor een (beperkte) bronlandheffing geldt. 
In het vierde lid is ten slotte neergelegd dat Nederland bij het vermijden van dubbele belasting 
over passief inkomen dat is toe te rekenen aan een vaste inrichting, de verrekeningsmethode hanteert 
in plaats van de vrijstellingsmethode, indien - bij het ontbreken van een bilaterale regeling ter 
vermijding van dubbele belasting - ook op grond van de vermijdingsregelingen in het Nederlandse 
nationale recht die methode toepassing zou vinden bij het vermijden van dubbele belasting over dat 
inkomen (deze bepaling wordt wel aangeduid als de "zwarte gatenbepaling"). Bij de hiervoor 
beschreven objectvrijstelling is bepaald dat de objectvrijstelling niet geldt voor winst uit een 
laagbelaste buitenlandse beleggingsonderneming als bedoeld in artikel 15g van de Wet Vpb 1969; in 
dat geval wordt voorzien in een verrekening van de op die winst drukkende buitenlandse belasting op 
de voet van de in artikel 23d van de Wet Vpb 1969 getroffen regeling. Door het opnemen van het 
vierde lid kan Nederland deze in de Nederlandse wetgeving opgenomen regeling ter vermijding van 
dubbele belasting ook in relatie tot Sint Maarten toepassen. 
De toelichting bij de bepalingen van het vijfde tot en met het achtste lid waarin de vermijding van 
dubbele belasting voor inwoners van Sint Maarten is geregeld is "mutatis mutandis" gelijk aan die van 
het eerste tot en met het vierde lid voor inwoners van Nederland, omdat Sint Maarten voor haar 
inwoners op een vergelijkbare wijze voorziet in de vermijding van dubbele belasting. 
In het negende lid is bepaald dat Sint Maarten slechts een verrekening - in plaats van een 
vrijstelling - geeft voor winst toerekenbaar aan een "passieve" vaste inrichting van een Sint Maartense 
ondernÃ«ming gelegen in Caribisch Nederland. Dit betekent dat de winst van deze vaste inrichting -
onderworpen is aan zowel de vastgoedbelasting in Caribisch Nederland als de Sint Maartense- -
winstbelasting, waarbij de geheven vastgoedbelasting in Caribisch Nederland in Sint Maarten 
verrekenbaar is met de geheven winstbelasting. Voor de volledigheid wordt hierbij vermeld dat 
ingevolge de bepalingen inzake de vermijding van dubbele belasting in de BRK voor winst van een 
buitenlandse vaste inrichting werkzaam in Caribisch Nederland, door Sint Maarten de 
vrijstellingsmethode verleend dient te worden. Dit kan een ongewenste situatie zijn voor passieve 
vaste inrichtingen gelegen in Caribisch Nederiand sinds het moment waarop de nieuwe wetgeving in 
Caribisch Nederland werd ingevoerd (per 1 januari 2011). Deze wetgeving voor Caribisch Nederland
