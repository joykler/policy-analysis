stelselwijziging. Zoals ik eerder heb aangegeven in een soortgelijke vraag van de leden 
van de D66-fractie, reageren de minister en ik dit najaar gezamenlijk op dit verzoek. 
 
9. Advies Onderwijsraad 
 
De leden van de VVD-fractie vragen in hoeverre het verstandig is te wachten met de 
verdere wetsbehandeling tot het bredere advies van de Onderwijsraad over functie en 
positie van het vmbo beschikbaar is. 
Naar het oordeel van de regering is het niet verstandig, maar ook niet nodig om de 
verdere wetsbehandeling uit te stellen. Op het moment dat ik het verslag van de vaste 
Kamercommissie ontving, op 19 mei jl., was het advies van de Onderwijsraad nog niet 
uitgebracht. Inmiddels is dat wel het geval, de Onderwijsraad heeft dit advies ten tijde 
van de voorbereiding van deze nota naar aanleiding van het verslag, op 19 juni jl. aan uw 
17
Kamer aangeboden. De Onderwijsraad geeft in het advies zelf aan dat de invoering van 
de profielen in het vmbo een eerste stap naar een meer toekomstbestendig vmbo is.  
Bovendien zijn de scholen zich volop aan het voorbereiden op de door henzelf in gang 
gezette vernieuwing. Een overgrote meerderheid heeft aangegeven graag zo snel 
mogelijk van start te willen gaan. De organiseerbaarheid van beroepsgerichte 
programma’s staat bij een groeiend aantal vmbo-scholen onder druk. Dit terwijl de 
leerlingenaantallen vanaf 2017 pas daadwerkelijk landelijk gaan afnemen. 
Gezien de aard van het wetsvoorstel als eerste stap (die geen belemmering opwerpt voor 
eventuele vervolgstappen naar aanleiding van het nieuwe advies van de Onderwijsraad) 
en de wensen van de scholen over de nieuwe profielen, kan naar het oordeel van de 
regering de behandeling van het wetsvoorstel worden voortgezet. 
 
De leden van de SP-fractie merken op dat de regering toelicht verduidelijking in de 
memorie van toelichting te hebben gegeven ten aanzien van de borging van de 
doorlopende leerlijnen. Vervolgens richt de regering enkel op de aansluiting op het mbo, 
maar hoe ziet de regering dit ten opzichte van de doorstroom naar de havo? Is deze 
doorstroom volgens de regering voldoende gewaarborgd? Zo ja, waaruit blijkt dit dan? 
Het wetsvoorstel betreft de actualisatie en herstructurering van de beroepsgerichte 
examenprogramma’s in de beroepsgerichte leerwegen en de gemengde leerweg van het 
vmbo. Over de doorstroom vmbo-havo ontvangt uw Kamer binnenkort een brief van mij. 
Deze brief zal ingaan op de resultaten uit het rapport Monitor toelatingsbeleid vmbo-
havo, tweede meting 2014-2015. De bevindingen uit dit rapport zijn positief; de meeste 
scholen houden zich aan de toelatingscode vmbo-havo van de VO-raad en de code levert 
geen belemmering op voor de doorstroom. 
 
Kan de regering een toelichting geven op de wijziging in de vmbo opheffingsnormen? 
Welke opheffingsnormen en bijbehorende leerlingenaantallen gaan gelden na 
inwerkingtreding van voorliggend wetsvoorstel? 
De huidige opheffingsnormen voor vbo zijn gebaseerd op het aantal sectoren waarin een 
school onderwijs in een of meer vbo-afdelingen aanbiedt. Met het vervallen van de 
sectoren stelt de regering voor de opheffingsnormen in het vbo te baseren op het aantal 
profielen dat de school aanbiedt. De nieuwe opheffingsnormen zijn opgenomen in artikel 
                                           
17
 Herkenbaar vmbo met sterk vakmanschap, Kamerstukken II 2014/15, 30 079, nr. 60. 
 W10336.NAV
