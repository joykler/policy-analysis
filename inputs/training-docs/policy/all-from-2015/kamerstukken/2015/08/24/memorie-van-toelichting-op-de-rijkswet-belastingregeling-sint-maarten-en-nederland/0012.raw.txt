12 
 
In het derde lid is, in overeenstemming met artikel 4, eerste lid, OESO-modelverdrag, bepaald dat 
een persoon geen inwoner is van een land wanneer hij in dat land slechts “onderworpen aan 
belasting” is over inkomsten verkregen uit bronnen die in dat land zijn gelegen.  
Het vierde lid bevat regels om te bepalen van welk land een natuurlijke persoon met een dubbele 
woonplaats geacht wordt inwoner te zijn voor de toepassing van de regeling. Aangesloten wordt bij 
zijn duurzaam tehuis, het middelpunt van zijn levensbelangen of zijn gewoonlijk verblijf. Anders dan in 
de overeenkomstige bepaling die is opgenomen in artikel 4, tweede lid, van het OESO-modelverdrag, 
kan de nationaliteit van de natuurlijke persoon hier niet als laatste aanknoping dienen, aangezien dit 
geen onderscheidend criterium is omdat binnen het Koninkrijk sprake is van één nationaliteit. Indien 
op grond van de genoemde factoren geen uitsluitsel wordt verkregen, zullen de bevoegde autoriteiten 
daarom in plaats daarvan in onderling overleg bepalen van welk land de desbetreffende persoon 
inwoner is voor toepassing van de regeling. 
Het vijfde lid bevat een bepaling inzake lichamen met een dubbele woonplaats, ook wel de 
“corporate tie breaker” genoemd. Deze bepaling wijkt af van de desbetreffende bepaling in het OESO-
modelverdrag. Wanneer sprake is van een lichaam met een dubbele woonplaats zullen de bevoegde 
autoriteiten van beide landen in onderling overleg trachten overeenstemming te bereiken over de 
woonplaats van het lichaam. Er wordt naar gestreefd om dit oordeel binnen zes maanden te geven. 
Wat betreft de criteria ter vaststelling van inwonerschap voor toepassing van de regeling indien 
sprake is van een dubbele woonplaats wordt aansluiting gezocht bij de ervaringen opgedaan bij 
15
toepassing van de “corporate tie breaker” onder het verdrag met het Verenigd Koninkrijk . Om vast te 
stellen of van fiscaal geïndiceerde zetelverplaatsing al dan niet sprake is, worden de volgende 
factoren in ogenschouw genomen: 
(i) de plaats waar het senior management wordt uitgeoefend; 
(ii) de plaats waar de bestuursvergaderingen plaatsvinden; 
(iii) de plaats waar het hoofdkantoor is gevestigd; 
(iv) de mate en aard van economische verbondenheid van het lichaam met elk van beide landen; 
(v) de vraag of het feit dat het lichaam wordt geacht inwoner te zijn van een van de landen en niet van 
het andere land, het risico met zich meebrengt dat misbruik wordt gemaakt van de regeling dan wel 
de nationale wet van een van beide landen onjuist wordt toegepast. 
Bovenstaande opsomming is niet limitatief en elk geval zal afzonderlijk worden bekeken. Daarnaast 
dient te worden benadrukt dat de feitelijke leiding niet zonder meer doorslaggevend zal zijn. Met name 
ook het motief van de zetelverplaatsing is van belang.  
Deze bepaling sluit aan op de in de BRK op dit punt opgenomen bepalingen. Hiermee  wordt, beoogd 
een dam op te werpen tegen het louter om fiscale redenen verplaatsen van de zetel van een 
Nederlands lichaam naar Sint Maarten, om bijvoorbeeld de heffing van de Nederlandse 
dividendbelasting te ontgaan ingeval geen aanspraak kan worden gemaakt op de in de regeling 
opgenomen vrijstelling van bronheffing over deelnemingsdividenden. Indien de beide landen niet tot 
overeenstemming komen over de woonplaats zal het lichaam niet in aanmerking komen voor de 
                                                           
15
 Verdrag tussen de Regering van het Koninkrijk der Nederlanden en de Regering van het Verenigd Koninkrijk van Groot-
Brittannië en Noord-Ierland tot het vermijden van dubbele belasting en het voorkomen van het ontgaan van belasting met 
betrekking tot belastingen naar het inkomen en naar vermogenswinsten (met Protocol en Onderlinge Overeenkomst), Londen, 
26 september 2008, Trb. 2008, 201.
