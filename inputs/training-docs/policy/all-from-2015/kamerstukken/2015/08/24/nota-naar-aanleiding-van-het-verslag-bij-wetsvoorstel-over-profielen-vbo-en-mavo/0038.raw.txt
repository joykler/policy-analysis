MBO Raad deel. Het regionale bedrijfsleven en vervolgonderwijs worden betrokken via de 
vmbo-scholen. 
 
In hoeverre is hierbij aangesloten bij de vernieuwde kwalificatiedossiers op het mbo, zo 
vragen de leden van de VVD-fractie. 
In mijn Kamerbrief ‘Fundamenteel vmbo’ (Kamerstukken II 2014/15, 30 079, nr. 52) heb 
ik een overzicht opgenomen dat toont hoe de nieuwe vmbo-profielen aansluiten op de 
opleidingsdomeinen in het mbo. 
Zoals in antwoord op eerdere vragen van de leden van de ChristenUnie-fractie is 
aangeven, is het mbo nauw betrokken geweest bij de ontwikkeling van de nieuwe 
profielen. De herziene kwalificatiedossiers zijn eerder ontwikkeld dan de profielen in het 
vmbo. In antwoord op vragen van de SP-fractie is verder toegelicht dat er door de 
mogelijkheid om leerroutes meer individueel in te richten, meer mogelijkheden zijn 
gekomen om aan te sluiten op de veelzijdigheid aan opleidingen in het mbo en dat 
scholen bij de ontwikkeling van nieuwe beroepsgerichte keuzevakken mbo-opleidingen 
moeten betrekken. 
 
Voorts worden er landelijk kwaliteitscriteria vastgesteld voor de beroepsgerichte 
keuzevakken. De leden vragen wie deze criteria toetst. 
Zoals aangegeven in antwoord op een eerdere vraag van de leden van de VVD-fractie 
zullen nieuw ontwikkelde beroepsgerichte keuzevakken door een bij ministeriële regeling 
in te stellen toetsingscommissie getoetst worden aan bij AMvB vastgestelde 
kwaliteitscriteria. 
 
Laten de kwaliteitscriteria het ook toe dat het onderwijs gegeven wordt op de werkvloer 
in plaats van op school? Welke restricties zullen daaraan gesteld worden, zo vragen zij. 
De kwaliteitscriteria laten het inderdaad toe dat de beroepsgerichte keuzevakken ook op 
de werkvloer aangeboden worden in plaats van op school. Wat dat betreft gelden de 
restricties rondom arbeidsomstandigheden, arbeidstijden en veiligheid zoals die nu ook al 
van toepassing zijn ten aanzien van het verzorgen van een deel van het onderwijs op de 
werkvloer in de vorm van stages. 
 
De leden van de SGP-fractie vragen of de indruk waar is dat scholen voor het organiseren 
van keuzevakken niet afhankelijk zijn van toestemming van andere scholen of de 
minister. 
Scholen zijn inderdaad voor het aanbod van beroepsgerichte keuzevakken niet 
afhankelijk van mijn toestemming of de toestemming van andere scholen. Anders dan het 
aanbod aan profielvakken is het aanbod aan beroepsgerichte keuzevakken niet gebonden 
aan een licentiesysteem. 
Het is wel aan te bevelen dat scholen hun aanbod van beroepsgerichte keuzevakken 
afstemmen met andere scholen in de regio en met mbo-instellingen en het regionale 
bedrijfsleven. De samenwerking tussen scholen in het kader van RPO’s is daarvoor een 
geschikt middel. 
 
De leden vragen voorts waarom basale vereisten, die in de toelichting ten aanzien van 
keuzevakken genoemd worden, zoals instemming van de medezeggenschap, niet in het 
 W10336.NAV
