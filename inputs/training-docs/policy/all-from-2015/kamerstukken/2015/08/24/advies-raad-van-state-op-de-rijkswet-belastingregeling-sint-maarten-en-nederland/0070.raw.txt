25 
procent naar nihil. Volgens de in het Caribische deel van Nederland toepasselijke belastingwetgeving 
is de opbrengstbelasting (samen met de vastgoedbelasting) de opvolger van de traditionele 
winstbelasting die van toepassing was op de voormalige Nederlandse Antillen. Het is niet gewenst dat 
de opbrengstbelasting zou kunnen worden vermeden door middel van het tussenschuiven van een in 
Sint Maarten gevestigde houdstervennootschap. 
In het elfde lid is de uitdrukking "dividenden" gedefinieerd. De definitie komt geheel overeen met 
de definitie in het OESO-modelverdrag. Voor de duidelijkheid wordt opgemerkt dat rente die wordt 
betaald op een lening die in de zin van artikel 10, eerste lid, onderdeel d, van de Wet Vpb 1969, 
feitelijk functioneert als eigen vermogen, mede gelet op het OESO-commentaar bij artikel 10, derde 
lid, van het OESO-modelverdrag, onder het dividendartikel (en niet onder het interestartikel) valt. In 
aanvulling op de OESO-conforme definitie is in de laatste volzin vastgelegd dat inkomsten die worden 
genoten bij de inkoop van aandelen of de (gedeeltelijke) liquidatie van een vennootschap, voor 
toepassing van de regeling uitdrukkelijk worden aangemerkt als dividend. Op dit punt kan worden 
verwezen naar onderdeel 2.9.5 van de NFV 2011 waarin is opgemerkt dat het Nederlandse 
verdragsbeleid er, gelet op enkele daarin genoemde arresten, op is gericht een dergelijke bepaling ter 
zake van de kwalificatie van deze inkomsten op te nemen. 
In het twaalfde lid is in overeenstemming met het OESO-modelverdrag bepaald dat niet de 
bepalingen van het eerste, tweede, derde, vijfde, achtste en veertiende lid, maar de bepalingen van 
artikel 7 van toepassing zijn met betrekking tot dividenden die worden betaald op aandelen die 
behoren tot het vermogen van een vaste inrichting waarover de uiteindelijke gerechtigde tot 
dividenden beschikt in het land waarvan het lichaam dat de dividenden betaalt, inwoner is. 
In het dertiende lid is conform het OESO-modelverdrag het verbod tot extraterritoriale 
belastingheffing opgenomen. Dit verbod houdt - kort gezegd - in dat een land geen belasting mag 
heffen over winsten uitgekeerd door een in het andere land gevestigde vennootschap ook al bestaan 
deze winsten uit voordelen of inkomsten die uit het eerstgenoemde land afkomstig zijn. 
Het veertiende lid gaat over de verdeling van heffingsrechten in het geval dividenden worden 
ontvangen door een aanmerkelijkbelanghouder na emigratie van het ene land naar het andere land. 
Deze bepaling moet in samenhang worden bezien met artikel 13, vijfde lid, inzake vermogenswinsten 
op aanmerkelijkbelangaandelen. De strekking van het daarin opgenomen 
"aanmerkelijkbelangvoorbehoud" is om als voormalig woonland na emigratie van de 
aanmerkelijkbelanghouder gedurende enige tijd een heffingsrecht over dividenden respectievelijk 
vermogenswinsten uit aanmerkelijk belang te behouden ten behoeve van invordering van "de 
"opgelegde consêrverendé aanslagTover dë bij emïgratie~gecönstateërdë~waardèvërmeërdènng. 
Ingevolge het in het veertiende lid neergelegde "aanmerkelijkbelangvoorbehoud" mogen beide landen 
- als bronland - hun nationale tarief (voor Nederland: 25% en voor Sint Maarten: 15% (18,75% 
inclusief opcenten) toepassen, in plaats van het in tweede lid neergelegde maximumtarief van 15 
procent. Dit hogere heffingsrecht (dan het eerder genoemde maximumtarief van 15 procent) voor het 
bronland geldt voor een periode van tien jaar na emigratie en strekt zich uit tot alle dividenden die 
door de geëmigreerde aanmerkelijkbelanghouder in die periode worden ontvangen voor zover er van 
de (conserverende) aanslag over de bij emigratie geconstateerde waardevermeerdering nog een
