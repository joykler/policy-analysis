uitstroomdifferentiaties beroepsgericht in vmbo basis en kader techn(olog)isch van aard 
zijn en dat acht van de zestien domeinen in het mbo behoren tot de sector techniek. 
Met de start van het vernieuwingstraject is een aantal vernieuwingscommissies ingericht: 
één voor de sector techniek, één voor de sector zorg en welzijn en één voor de sector 
economie. Deze commissies hadden de opdracht gekregen twee profielen per sector te 
13
ontwikkelen. Indien noodzakelijk konden ze onderbouwd afwijken. Een jaar later zijn 
ook vernieuwingscommissies gestart voor de groene sector en voor de doorontwikkeling 
van de intersectorale programma’s. Aan de instelling van deze twee laatste 
vernieuwingscommissies ging uitgebreid vooronderzoek vooraf, waarna geadviseerd is – 
zowel voor groen als voor intersectoraal – te komen tot één programma. 
Grafimedia en het maritieme onderwijs kennen uitzonderlijke posities in het huidige 
onderwijspalet. Aangezien deze beide voorzien in specifieke behoeften van 
vervolgopleidingen en op de arbeidsmarkt is gekozen voor een vernieuwing van beide, 
leidend tot twee niche-profielen. 
 
Net als de Onderwijsraad merken de leden van de VVD-fractie op dat een groot aantal 
profielen technisch van aard is en dat de vraag rijst waarom dit niet tot één profiel heeft 
geleid. Indien in de toekomst blijkt dat ook binnen de techniek beter met bredere 
profielen gewerkt kan worden, in hoeverre is aanpassing dan mogelijk? 
De voorgestelde samenstelling van profielen is tot stand gekomen in nauw overleg met 
vmbo-scholen, vmbo- en mbo-docenten en brancheorganisaties. De verdeling sluit aan bij 
de domeinindeling van de opleidingen in het mbo. Dit komt ten goede aan doorlopende 
leerlijnen van de beroepsgerichte vakken in het vmbo naar opleidingen in het mbo. 
De nieuwe profielen binnen de techniek zijn ontstaan uit een combinatie en herontwerp 
van de huidige kleine technische afdelingsvakken en intrasectorale programma’s. 
Daarmee zijn de nieuwe profielen al breder van opzet. In elk profiel zijn verschillende 
technische elementen verenigd, zoals blijkt uit de naamgeving van de profielen: Bouwen, 
wonen en interieur, Produceren, installeren en energie en Mobiliteit en transport. Gelet op 
de reikwijdte van deze drie brede profielen samen, is het niet mogelijk gebleken om tot 
minder dan deze drie profielen te komen. 
Wanneer blijkt dat de voorgestelde profielen inhoudelijk nog verder verbreed dienen te 
worden, is het mogelijk om de inhoud van het profielvak te wijzigen en opnieuw vast te 
stellen. Dit gebeurt bij ministeriële regeling. Voor een aanpassing van de naamgeving van 
de profielen of van het aantal verschillende profielen zou een wetswijziging nodig zijn. 
 
De leden van de CDA-fractie hebben nog een aantal vragen over de profielen Zorg en 
welzijn en Media, vormgeving en ICT. De regering stelt voor maatschappijleer II slechts 
als profielkeuzevak op te nemen in het profiel Zorg en welzijn. Het wordt dus geen 
verplicht profielvak. Voor leerlingen die zich voorbereiden op een baan in de sector Zorg 
en welzijn is, zo menen deze leden, kennis over de ontwikkeling van de verzorgingsstaat 
en de pluriforme samenleving onmisbaar. Daarnaast is bijvoorbeeld kennis van politiek en 
beleid van belang, vanwege de grote rol van de overheid in de publieke sector. Kan de 
regering uitleggen waarom er desondanks niet voor is gekozen van maatschappijleer II 
                                           
13
 Zo heeft de vernieuwingscommissie voor de sector zorg en welzijn gekozen voor één profiel. De 
vernieuwingscommissie voor de sector techniek is gekomen tot drie brede profielen ter vervanging van de huidige 
afdelingsvakken en intrasectorale programma’s in die sector. 
 W10336.NAV
