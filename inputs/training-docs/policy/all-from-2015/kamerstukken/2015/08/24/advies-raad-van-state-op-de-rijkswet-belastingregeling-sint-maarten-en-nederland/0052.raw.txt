1.3 Belastingstelsel Sint Maarten 
Sint Maarten kent een fiscaal stelsel dat net als dat van Nederland bestaat uit een samenstel van 
directe en indirecte belastingen. Naast een bijzonder invoerrecht op benzine is de voornaamste 
indirecte belasting de belasting op bedrijfsomzetten met een vast tarief van 5%. De voornaamste 
directe belastingen zijn de inkomstenbelasting en de winstbelasting. Sint Maarten kent ook een 
loonbelasting als voorheffing op de inkomstenbelasting. 
De inkomstenbelasting kent een progressief tarief met speciale tarieven voor binnenlandse renteÂ­
inkomsten: 5 procent (6,25% inclusief opcenten), en aanmerkelijkbelangwinsten: 15 procent (18,75% 
inclusief opcenten). De winstbelasting kent een vast tarief van 30 procent (34,5% inclusief opcenten). 
De winstbelasting kent een deelnemingsvrijstelling en een objectvrijstelling voor winsten behaald 
door middel van een buitenlandse vaste inrichting. Hierdoor wordt economisch dubbele belasting 
voorkomen. Uitzonderingen zijn daarbij opgenomen voor passieve deelnemingen en vaste 
inrichtingen. 
Sint Maarten heft geen bronbelasting op rente, royalty's en dividenden. Er bestaat wel een 
Landsverordening op de dividendbelasting, maar deze is nog niet in werking getreden. 
1.4 Budgettaire aspecten 
De budgettaire gevolgen van de regeling zullen voor beide landen naar verwachting per saldo 
neutraal zijn. De grenzen van de heffingsbevoegdheden van beide landen zijn duidelijk vastgelegd en 
er is een goede grondslag voor overleg en geschillenbeslechting in die situaties waarin toepassing 
van de regeling tot ongewenste problemen zou leiden. 
1.5 Koninkrijkspositie 
De regeling zal binnen het Koninkrijk uitsluitend gelden tussen de landen Nederland en Sint Maarten. 
Wat het land "Nederland" betreft, gaat het zowel om het Europese deel van Nederland als het 
Caribische deel van Nederland. Daarmee is rekening gehouden met de op 10 oktober 2010 
doorgevoerde staatkundige hervorming van het Koninkrijk, zoals ook beschreven in Bijlage III bij de 
NFV 2011. Zoals hierboven is opgemerkt is tussen Nederland en Curagao reeds overeenstemming 
over-de tekst van een bilaterale-regeling. Deze regeling is inmiddels als voorstel van rijkswet aan het -
.parlement ter goedkeuring voorgelegd1-. Ter informatie wordt opgemerkt dat Nederland ook met - -
Aruba werkt aan de totstandkoming van een bilaterale regeling ter vermijding van dubbele belasting. 
II ARTIKELSGEWIJZE TOELICHTING 
HOOFDSTUK I REIKWIJDTE VAN DE RIJKSWET 
1 0 Kamerstukken II 2013/14, 33 955, nr. 2.
