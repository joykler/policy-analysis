Wat zijn de mogelijkheden om het regionaal bedrijfsleven hierbij een rol te laten spelen? 
Het regionaal bedrijfsleven kan op meerdere manieren hierin iets betekenen. Bedrijven 
kunnen bijdragen aan de basisinventaris of materialen beschikbaar stellen die de 
leerlingen nodig hebben om praktijkervaring op te doen. Bij vmbo-scholen met een goed 
netwerk gebeurt dit al jaren. Een andere mogelijkheid is dat het regionaal bedrijfsleven 
zijn deuren openzet voor vmbo-leerlingen en deze leerlingen ervaring laat opdoen op de 
werkvloer, met de apparatuur die door beroepsoefenaars in de praktijk gebruikt wordt. 
 
Verwacht wordt dat de structurele vermindering van de examenproductiekosten gelijk zal 
lopen met de stijgende kosten voor de productie van examens door verdere digitalisering 
van examens en de kwaliteitsbewaking van beroepsgerichte examenprogramma’s. Waar 
wordt hierbij specifiek aan gedacht, zo vragen de leden. 
Met de nieuwe profielen wordt het aantal verschillende cspe’s dat per examenperiode 
geproduceerd wordt, teruggebracht van 84 naar 27. Tegelijkertijd vindt er een algemene 
stijging van de kosten van de examenproductie plaats, vanwege verdere digitalisering 
van examens. Voor de kwaliteitsborging van de beroepsgerichte examenprogramma’s 
zullen kosten moeten worden gemaakt voor de instelling en het functioneren van een 
toetsingscommissie, waarvan de leden de nieuw ontwikkelde beroepsgerichte 
keuzevakken zullen toetsen aan de nog verder te ontwikkelen kwaliteitscriteria. 
 
De leden van de SP-fractie merken op dat de regering in het voorstel vooral rekening 
heeft gehouden met kleinere, administratieve lasten voor scholen en docenten. De leden 
zien echter nog meer lasten, zoals de eerder genoemde tijd en middelen die nodig zijn 
om de keuzevakken en schoolexamens te gaan ontwikkelen. Ook zullen scholen de 
nodige wijzigingen in de PTA’s moeten aanbrengen, wat waarschijnlijk meer werk zal zijn 
15
dan normaal. Dit brengt extra werk mee voor scholen en de docenten, hoe ziet de 
regering dit? Waarom zijn deze lasten niet meegenomen in het wetsvoorstel? Hoe denkt 
de regering dit op te gaan vangen, zo vragen zij. 
Docenten en scholen vragen vaak om meer ruimte, juist om de eigen professionaliteit te 
kunnen benutten. Met de mogelijkheid om zelf beroepsgerichte keuzevakken te 
ontwikkelen, wordt deze professionaliteit aangesproken. De procedures rond de 
keuzevakken zijn ontwikkeld in samenspraak met onder andere de pilotscholen, waarbij 
de administratieve lasten zo beperkt mogelijk worden gehouden. Het ontwikkelen van 
schoolexamens en PTA’s behoort reeds tot de reguliere taken van scholen, waarmee de 
vraag gesteld kan worden in hoeverre de administratieve lasten hieromtrent na de 
invoeringsperiode daadwerkelijk stijgen. 
Beide thema’s komen overigens wel aan bod in het ondersteuningsprogramma voor de 
invoering van de nieuwe profielen. Zo worden verschillende voorbeeld-PTA’s beschikbaar 
gesteld. Rond de schoolexamens ben ik samen met de VO-raad voornemens de scholen 
te faciliteren met een digitale toetsitembank voor schoolexamenlesstof en een 
professionaliseringsaanbod om docenten te ondersteunen bij het opbouwen van 
schoolexamens, het uitwerken van beoordelingssystematieken en dergelijke. Zoals eerder 
aangegeven stelt de regering hiervoor eenmalig extra geld beschikbaar. 
 
                                           
15
 PTA’s: programma’s van toetsing en afsluiting. 
 W10336.NAV 
42
