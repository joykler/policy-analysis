vakken, of slechts delen daarvan? Kan de regering concrete voorbeelden geven van 
dergelijke school specifieke programma-onderdelen? 
Met schoolspecifieke programma-onderdelen worden de door het bevoegd gezag vast te 
stellen vakken en andere programma-onderdelen uit artikel 10b, zevende lid, onderdeel 
b, van de WVO, bedoeld. Deze vormen een aanvulling op de onderdelen van het 
onderwijsprogramma, zoals verplicht voorgeschreven op grond van de wet. Het is aan het 
bevoegd gezag zelf om te bepalen of bepaalde schoolspecifieke programma-onderdelen 
worden aangeboden, wat de zwaarte daarvan is en of ze verplicht worden gesteld voor 
alle leerlingen aan de school, dan wel facultatief zijn. Het gaat dan bijvoorbeeld om 
vmbo-scholen met tweetalig onderwijs, een sport- of cultuurprofiel of om 
vooropleidingstrajecten dans en muziek. Met door het bevoegd gezag vast te stellen 
vakken en andere programma-onderdelen kunnen scholen zich onderscheiden ten 
opzichte van andere scholen in de regio. 
 
De regering streeft ernaar de voorgestelde wijzigingen in het schooljaar 2016-2017 in te 
voeren. Dat betekent dat leerlingen die in het huidige schooljaar 2014-2015 zijn 
begonnen hier al mee te maken gaan krijgen en dat terwijl het wetsvoorstel nog in 
behandeling is. Denkt de regering dat scholen met dit tijdspad voldoende tijd hebben om 
zich voor te bereiden op het nieuwe stelsel? Ook met het oog op de te ontwikkelen 
keuzevakken? 
Eind april 2015 heeft de SPV een nulmeting gehouden onder vmbo-scholen om na te 
gaan of ze goed voorbereid zijn om de nieuwe beroepsgerichte programmaâ€™s in te 
10
voeren. De resultaten onderstrepen dat de overgrote meerderheid van de scholen klaar 
is om te starten met de nieuwe profielen per 1 augustus 2016 (82 procent). Scholen die 
meer voorbereidingstijd nodig hebben, kunnen ook kiezen om per 1 augustus 2017 te 
starten. Om scholen voor te bereiden op de nieuwe profielen worden onder andere 
meerdere keren per jaar regionale informatiebijeenkomsten georganiseerd. Alle scholen 
met een beroepsgerichte bovenbouw hebben sinds 2014 contactpersonen aangemeld die 
op de hoogte worden gehouden van de ontwikkelingen en die via dit kanaal ook 
rechtstreekse vragen kunnen stellen. Daarnaast krijgt het thema de nodige aandacht op 
conferenties en bijeenkomsten georganiseerd door het scholenveld zelf. 
De projectleiding vernieuwing vmbo van de SPV gaat door op de ingeslagen weg van 
voorlichting over profielen en examens en het stimuleren van de ontwikkeling van toetsen 
en lesmateriaal. Daarnaast zal zij de informatie-uitwisseling faciliteren door netwerk- en 
platformbijeenkomsten te organiseren. Ten slotte zal er ook een digitaal platform worden 
ontwikkeld waar scholen face-to-face of virtueel van elkaar kunnen leren.  
Ik krijg geen signalen dat scholen onvoldoende voorbereidingstijd hebben. Wat betreft 
het aanbod aan keuzevakken kunnen de scholen nu reeds kiezen uit de landelijk 
ontwikkelde beroepsgerichte keuzevakken (verdeeld over alle profielen in totaal circa 150 
verschillende beroepsgerichte keuzevakken). Dat is ook de route die de meeste 
pilotscholen hebben gevolgd om een snelle start te maken. Zij zetten nu stappen op de 
specifieke aanpassing aan de regio middels regionaal ontwikkelde beroepsgerichte 
keuzevakken. 
 
                                           
10
 Zie www.vernieuwingvmbo.nl/resultaten-nulmeting. 
 W10336.NAV 
22
