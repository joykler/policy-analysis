aanleiding van het verslag een (tweede) nota van wijziging. Maatschappijleer I wordt in 
de wet en in lagere regelgeving reeds aangeduid als maatschappijleer. Daarvoor hoeft 
dus niets gewijzigd te worden. 
 
De leden van de D66-fractie vragen de regering toe te lichten onder welk profiel de 
creatieve sector en beroepen vallen. 
Met de nieuwe profielen verdwijnt de traditionele indeling in sectoren. De profielen 
kennen uiteraard verwantschap met één of meer sectoren, maar juist in combinatie met 
keuzevakken is het mogelijk om dwarsverbanden te leggen, over de huidige 
sectorgrenzen heen. Ook is het mogelijk om bij de vertaling naar onderwijsprogramma’s 
de profielen meer of minder op de creatieve sector gericht aan te bieden. 
Op basis van de inhoud van de profielen kan gesteld worden dat het profiel Media, 
vormgeving en ICT leerlingen voorbereidt op de creatieve sector. Het profiel 
Dienstverlening en producten biedt hiertoe eveneens goede mogelijkheden. Daarnaast 
biedt bijvoorbeeld het profiel Bouwen, wonen en interieur een goede voorbereiding op 
creatieve beroepen, indien gecombineerd met creatieve keuzevakken. 
 
Ook vragen de leden van de D66-fractie de regering toe te lichten waarom ‘ICT’ samen 
met ‘Media’ en ‘vormgeving’ is ondergebracht in één profiel. De genoemde leden 
betwijfelen of dit recht doet aan het belang van ICT voor de toekomst. Eenzelfde vraag 
wordt gesteld door de leden van de SGP-fractie, die er daarbij op wijzen dat deze 
onderdelen in het mbo onderscheiden domeinen vormen. 
In het mbo zijn ‘Media en vormgeving’ en ‘Informatie en communicatietechnologie’ beide 
kleine opleidingsdomeinen die op een beperkt aantal mbo-instellingen worden 
aangeboden. Het overnemen van een dergelijke indeling in het vmbo past niet bij de 
doelstelling van organiseerbaarheid voor de scholen. Door het gericht combineren van het 
profiel Media, vormgeving en ICT met beroepsgerichte keuzevakken op het terrein van 
ICT of de creatieve industrie, kan alsnog gezorgd worden voor verwante aansluiting op 
beide domeinen. Voor scholen heeft dit meerwaarde voor de organiseerbaarheid. Voor 
leerlingen bevordert dit keuzeprocessen die relevant zijn binnen lob. 
In alle profielen komen ICT-componenten terug. ICT is ook bij uitstek een onderwerp dat 
zich, vanwege de snelle ontwikkelingen op dit gebied, leent voor de meer flexibele 
beroepsgerichte keuzevakken. 
 
De leden van de SGP-fractie vragen waarom het aantal profielen in de beroepsgerichte 
leerwegen niet gelijk is aan het aantal opleidingsdomeinen in het middelbaar 
beroepsonderwijs.  
Dit is zo, omdat leerlingen in het vmbo nog niet hoeven te kiezen voor het 
kwalificatiedossier waarin ze op het mbo afstuderen. Het is daarom niet noodzakelijk om 
profielen enkel te richten op één specifiek domein. 
Het mbo kent momenteel zestien domeinen, waarvan meerdere specialistisch van aard 
zijn. Het één op één overnemen van de profielindeling van het mbo zou reeds op korte 
termijn voor vmbo-scholen met dalende leerlingaantallen niet houdbaar zijn. Een 
belangrijke reden om deze vernieuwing te starten was dat het huidige palet aan 
beroepsgerichte keuzevakken voor een groeiend aantal scholen niet langer 
organiseerbaar is. 
 W10336.NAV
