managementbureau ondersteuning bieden. Ook de regionale procesbegeleiders die 
sommige regio’s in het kader van leerlingendaling hebben aangesteld met middelen van 
OCW kunnen een belangrijke rol spelen in het begeleiden en zo nodig vlot trekken van 
deze gesprekken. 
 
Voorts merken de leden van de VVD-fractie op dat de regering momenteel werkt aan 
verruiming van de mogelijkheid tot samenwerking tussen scholen. Welke mogelijkheden 
tot samenwerking worden er met deze nieuwe wet, en de verruiming van regelgeving 
waar de regering aan werkt, mogelijk? In hoeverre zijn er aanwijzingen dat scholen hier 
ook daadwerkelijk gebruik van gaan maken? 
In antwoord op een eerdere vraag van de leden van de VVD-fractie over de mogelijkheid 
voor leerlingen om een keuzevak bij een andere school te volgen, ben ik al kort ingegaan 
op de huidige mogelijkheden die het Besluit samenwerking VO-BVE voor samenwerking 
tussen scholen biedt. 
Zoals aangekondigd in de uitwerkingsbrief leerlingendaling van 23 mei 2014 
(Kamerstukken II 2013/14, 31 293, nr. 203, p. 11) en mijn stand-van-zaken-brief van 17 
december 2014 (Kamerstukken II 2014/15, 31 289, nr. 214), verruim ik de mogelijkheid 
voor het uitbesteden van leerlingen. Nu is het mogelijk leerlingen uit te besteden tot 
maximaal de helft van de onderwijstijd per schooljaar. Dat wordt maximaal de helft van 
de gehele cursusduur. Hiertoe wordt het Besluit samenwerking VO-BVE gewijzigd. Dat 
biedt scholen mogelijkheden veel intensiever samen te werken dan tot nu toe mogelijk 
was. Zo zouden vmbo-scholen een gezamenlijke bovenbouw kunnen gaan vormgeven. 
Dat scholen daar gebruik van gaan maken, blijkt bijvoorbeeld uit de voornemens op 
Walcheren, waar drie scholen hun vmbo met behulp van deze verruiming gezamenlijk 
vorm willen geven. Hierdoor is het in een situatie met forse leerlingendaling toch mogelijk 
een breed en robuust vmbo-aanbod te behouden. Vergelijkbare plannen worden ook in 
Zuid-Limburg en nog enkele andere delen van het land gemaakt. 
 
Tevens constateren de leden dat in sommige regio’s het vmbo nu al is versnipperd en het 
platform van het RPO niet altijd soelaas biedt. Hoe kan er over RPO’s heen afstemming 
over het regionaal onderwijsaanbod worden georganiseerd? 
In het algemeen maken schoolbesturen succesvol afspraken over het onderwijsaanbod 
binnen het RPO-gebied. De afspraken daarover worden in de praktijk ook afgestemd met 
het regionale bedrijfsleven en de mbo-instellingen in de regio. In formele zin gelden deze 
afspraken alleen binnen de (gemeentelijke) RPO-grenzen. 
Een schoolbestuur met vestigingen die in verschillende RPO-gebieden liggen, moet 
uiteraard in beide gebieden het aanbod formeel afstemmen. Overigens staat het aan 
elkaar grenzende regio’s met verschillende RPO’s uiteraard altijd vrij hun vmbo-aanbod 
onderling af te stemmen. 
 
Voorts merken de leden op dat er het afgelopen jaar veel extra leerlingen zijn 
ingestroomd in het groen onderwijs, mede ook vanwege de gunstige economische 
perspectieven. Hoe wil de regering borgen dat de kleinere aoc’s voldoende positie hebben 
in deze RPO overleggen, zo vragen de genoemde leden. 
In beginsel mogen aoc’s op grond van de WEB alleen vmbo-onderwijs in het profiel Groen 
verzorgen (tenzij in de wet anders is bepaald). Met het wetsvoorstel krijgen aoc’s de 
 W10336.NAV 
36
