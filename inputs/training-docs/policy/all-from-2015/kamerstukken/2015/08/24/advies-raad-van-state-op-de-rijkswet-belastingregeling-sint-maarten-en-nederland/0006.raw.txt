aangelegenheden, waaronder begrepen internationale aspecten (zoals het 
overeenkomen van belastingverdragen).2 
De Afdeling merkt op dat de toelichting niet duidelijkmaakt of, en zo ja op welke 
wijze, de bestuurscolleges van de BES-eilanden ook over het voorliggende voorstel 
zijn geraadpleegd. Evenmin is vermeld welke opmerkingen door de 
bestuurscolleges naar voren zijn gebracht, wat daarop de reactie is van de regering 
en in hoeverre en op welke wijze de opmerkingen zijn verwerkt in het voorstel. De 
Afdeling acht raadpleging van de BES-eilanden over voorliggend voorstel van 
belang gelet op de economische verwevenheid van de BES-eilanden met de 
Caribischeregio, meer in het bijzonder in dit geval met Sint Maarten. 
De Afdeling adviseertde toelichting op dit punt aan te vullen. 
2. Behandeling nettopensioen 
Het voorstel kent verschillende bepalingen die zien op de verdeling van 
heffingsrechten over pensioenen. 3 Daarbij is onder meer van belang welk land kan 
worden aangemerkt als het bronland van een pensioen. Meer in het bijzonder gaat 
het daarbij om de vraag in welk land de aanspraak op pensioen "in aanmerking is 
gekomen voor fiscale faciliëring". 4 De Afdeling merkt hierover het volgende op. 
Met ingang van 1 januari 201 5 is een wettelijke regeling tot stand gekomen voor 
zogenoemd nettopensioen. Kenmerkend voor nettopensioen is dat wél sprake is 
van fiscale faciliëring (een vrijstelling in box 3 voor de heffing van 
inkomstenbelasting), maar niet van een fiscale faciliëring zoals die geldt voor 
regulier pensioen (kort gezegd: premie-aftrek). De toelichting gaat niet in op de 
vraag of de bepalingen van het voorstel die zien op pensioen, ookzien op 
nettopensioen, dan wel of nettopensioen onder andere bepalingen van het voorstel 
valt. 
De Afdeling adviseert de toelichting op dit punt aan te vullen en zo nodig het 
voorstel aan te passen. 
3. Doelmatigheidsgrens wederzijdse bijstand bij invordering van  
belastingvorderingen 
Het voorstefkent een regeling inzake wederzijdse bijstand bij de invordering van — 
belastingvorderingen 5 die volgens de toelichting 6 vrijwel geheel in 
overeenstemming is met de ter zake in het OESO-modelverdrag opgenomen 
bepaling. De toelichting vermeldt vervolgens dat het voorstel, in afwijki ng van het 
OESO-modelverdrag, een doelmatigheidsgrens kent op grond waarvan bijstand bij 
2 Kamerstukken II 2012/13, 33 638, nr. 4, blz. 6, tweede tekstblok. 
3 Artikelen 1 7, 1 8 en 29 van het voorstel. 
4 Artikel 1 7, vierde lid, eerste volzin, van het voorstel. 
5 Zie artikel 26 van het voorstel. 
6 Toelichting op artikel 26, tweede volzin.
