44 
 
 De Richtlijn schrijft in beginsel de automatische uitwisseling van informatie voor over 
rentebetalingen die worden verricht door in een lidstaat gevestigde uitbetalende instanties aan 
natuurlijke personen (uiteindelijk gerechtigden) die woonachtig zijn in andere lidstaten. Gedurende 
een overgangsperiode voorziet de Richtlijn echter ook in de mogelijkheid om in plaats daarvan een 
bronheffing op rentebetalingen toe te passen, tegen een gedurende de overgangsregeling oplopend 
tarief. 
 Op grond van artikel 17, tweede lid, van de Richtlijn, is de Richtlijn vanaf 1 januari 2005 van 
toepassing, mits op die datum aan een aantal voorwaarden werd voldaan. Op grond van de 
beschikking van de Raad van 19 juli 2004 inzake de datum van toepassing van Richtlijn werd die 
datum gewijzigd in 1 juli 2005. Een van de voorwaarden, waaraan voldaan moest worden, is dat alle  
betrokken afhankelijke of geassocieerde gebieden, waaronder - destijds - de Nederlandse Antillen en 
Aruba, vanaf diezelfde datum conform de Richtlijn zouden overgaan tot automatische informatie-
uitwisseling of, gedurende de overgangsperiode, tot het heffen van bronbelasting. De - destijds - 
Nederlandse Antillen en Aruba hebben hieraan hun medewerking verleend. Hiertoe zijn door het 
Koninkrijk der Nederlanden ten behoeve van beide landen verdragen gesloten met de lidstaten van de 
Europese Unie. De Nederlandse Antillen hebben ervoor gekozen om in de overgangsperiode 
25
bronbelasting toe te passen , terwijl Aruba direct overging op informatie-uitwisseling. 
 Met ingang van 10 oktober 2010 zijn de Nederlandse Antillen opgeheven. Sinds die datum 
bestaat het Koninkrijk der Nederlanden uit vier afzonderlijke landen, te weten Aruba, Cura√ßao, 
Nederland en Sint Maarten, waarbij de landen interne autonomie binnen het Koninkrijk genieten. Maar 
aangezien dit een wijziging betreft van de interne constitutionele verhoudingen binnen het Koninkrijk 
heeft het geen wijziging aangebracht in de positie van het Koninkrijk als volkenrechtelijk rechtssubject 
dat verdragen sluit of heeft gesloten. Deze wijziging van de structuur van het Koninkrijk heeft dan ook 
geen consequenties voor de door het Koninkrijk gesloten verdragen die voor de Nederlandse Antillen 
golden; deze blijven gelden voor Sint Maarten. 
 Volgens Hoofdstuk II van de Richtlijn, geldt de bevoegdheid om ter uitvoering van de uit de 
Richtlijn voortvloeiende verplichtingen een bronbelasting te heffen gedurende een in artikel 10 van de 
Richtlijn omschreven overgangsperiode. Na ommekomst van deze overgangsperiode zullen ook ten 
aanzien van Sint Maarten de in de Richtlijn opgenomen verplichtingen gaan gelden met betrekking tot 
de automatische uitwisseling van informatie, zoals omschreven in Hoofdstuk II van de Richtlijn. Het 
bepaalde in het derde lid van het onderhavige artikel ziet op de afloop van deze overgangsperiode. 
Met het oog op het aflopen van de overgangsregeling en de met Sint Maarten overeen te komen 
regeling over automatische informatie-uitwisseling, is in artikel 34 voorzien in het laten vervallen van 
het onderhavige artikel 33 en de daarop betrekking hebbende bepalingen die zijn opgenomen in 
artikel 11, eerste lid, en artikel 21, tiende lid. 
 
II.34 Einde overgangsperiode EU-Spaarrenterichtlijn (artikel 34) 
                                                           
25
 Kamerstukken I/II 2004/05, 30 120 (R 1790), A en nr. 1.
