35 
3. Het opleggen van bronbelasting door Sint Maarten op grond van dit artikel belet Nederland niet 
de inkomsten te belasten overeenkomstig het nationale recht met inachtneming van de overige 
bepalingen in deze rijkswet. 
4. Tijdens de in het tweede lid bedoelde overgangsperiode kan Sint Maarten bepalen dat een 
marktdeelnemer die rente uitbetaalt of een rentebetaling bewerkstelligt voor een in Nederland 
gevestigde entiteit als bedoeld in artikel 4, tweede lid, van Richtlijn 2003/48/EG, wordt aangemerkt als 
de uitbetalende instantie in plaats van de entiteit, en heft Sint Maarten de bronbelasting op die rente, 
tenzij die entiteit formeel heeft aanvaard dat haar naam en adres alsmede het totale bedrag van de 
rentebetaling die aan haar is verricht of voor haar is bewerkstelligd, worden meegedeeld 
overeenkomstig de laatste alinea van dat lid. 
5. Sint Maarten behoudt 25 percent van de opbrengsten van de bronheffing, bedoeld in het 
tweede lid, en draagt 75 percent van de opbrengsten af aan Nederland. Indien Sint Maarten 
overeenkomstig het vierde lid bronbelasting heft, behoudt Sint Maarten 25 percent van de 
opbrengsten geheven op rentebetalingen aan in Nederland gevestigde entiteiten als bedoeld in artikel 
4, tweede lid, van Richtlijn 2003/48/EG en draagt Sint Maarten 75 percent af aan Nederland. Die 
overdrachten vinden plaats uiterlijk in de zes maanden volgende op het eind van het belastingjaar van 
Sint Maarten. Sint Maarten treft de maatregelen die nodig zijn om het systeem voor de verdeling van 
de belastingopbrengsten correct te doen functioneren. 
6. Sint Maarten voorziet in één van beide of beide procedures, bedoeld in artikel 13, eerste lid, 
van Richtlijn 2003/48/EG. Op verzoek van de uiteindelijk gerechtigde geeft de bevoegde autoriteit van 
Nederland een verklaring af in overeenstemming met artikel 13, tweede lid, van Richtlijn 2003/48/EG. 
7. Voor de toepassing van dit artikel bepaalt Sint Maarten de procedures die nodig zijn om de 
uitbetalende instantie in staat te stellen de identiteit en woonplaats van de uiteindelijk gerechtigde vast 
te stellen en draagt zorg voor de toepassing van deze procedures in Sint Maarten. Deze procedures 
voldoen aan de minimumnormen van artikel 3, tweede en derde lid, van Richtlijn 2003/48/EG, met 
dien verstande dat met betrekking tot het bepaalde in het tweede lid, onderdeel a, en in het derde lid, 
onderdeel a, de identiteit en woonplaats van de uiteindelijk gerechtigde worden vastgesteld op grond 
van de informatie"waarovër dè uitbetaléndé instantie krachtens de toepassing van de desbetreffende 
wettelijke en bestuursrechtelijke"bepalihgen van Sint Maarten beschikt. De bestaande vrijstellingen of 
ontheffingen die in voorkomend geval op verzoek aan uiteindelijk gerechtigden met woonplaats in 
Nederland zijn verleend, zijn evenwel niet langer van toepassing en aan die uiteindelijk gerechtigden 
worden geen verdere vrijstellingen of ontheffingen van dien aard verleend. 
8. Aan het einde van de overgangsperiode, bedoeld in het tweede lid, vindt artikel 10, derde lid, 
van Richtlijn 2003/48/EG overeenkomstige toepassing.
