2 
 
belastingverdragen. Hiermee wordt bereikt dat bij veel bepalingen kan worden aangesloten bij de 
bepalingen van het OESO-modelverdrag en dat voor verwezenlijking van nationaal fiscaal 
verdragsbeleid in grote mate gebruik kan worden gemaakt van bepalingen die ook in eerder gesloten 
belastingverdragen zijn opgenomen, wat de uitleg van de bepalingen en hierin besloten begrippen ten 
goede komt. 
6
In de Notitie Fiscaal Verdragsbeleid 2011 (verder: NFV 2011) is het Nederlandse fiscale 
verdragsbeleid uiteengezet. Hier staat ook in dat de Nederlandse belastingverdragen in beginsel 
worden gebaseerd op het OESO-modelverdrag. Voor de onderhavige rijkswet is dit modelverdrag het 
vertrekpunt geweest, maar op onderdelen is evenwel van dat model afgeweken om beter aan te 
sluiten bij de fiscale stelsels en het fiscale beleid van Nederland en Sint Maarten en om recht te doen 
aan de koninkrijksrelatie tussen beide landen. De aansluiting bij het OESO-modelverdrag brengt met 
zich dat de toelichting bij dit modelverdrag (verder: het OESO-commentaar) van belang is voor de 
uitleg van de in de onderhavige rijkswet opgenomen bepalingen. Bij de artikelsgewijze toelichting in 
onderdeel II zal daarom steeds worden aangegeven in hoeverre de bepalingen overeenstemmen met 
de bepalingen van het OESO-modelverdrag en zullen afwijkingen worden toegelicht. Daarnaast is het 
toetsschema verdragsbeleid 2011 als bijlage bij deze memorie van toelichting gevoegd, waarin op 
7
een aantal onderdelen is aangegeven of de regeling aansluit bij de NFV 2011 . 
 
I.1 Verloop van de besprekingen 
In juni 2011 heeft met Sint Maarten een eerste ronde van verkennende besprekingen 
plaatsgevonden in Philipsburg te Sint Maarten. Tijdens die besprekingen zijn de contouren geschetst 
van een bilaterale regeling tussen Nederland en Sint Maarten (hierna: de regeling).  
Nadat in december 2013 de besprekingen tussen Curaçao en Nederland succesvol waren 
afgerond over een bilaterale belastingregeling tussen die beide landen, is vanaf januari 2014 intensief 
inhoudelijk contact geweest tussen de delegaties van Sint Maarten en Nederland zowel door middel 
van telefonische vergaderingen als via e-mail over een verdere uitwerking van de eerder geschetste 
contouren over een nieuwe regeling. Hierbij diende de tekst van de tussen Nederland en Curaçao 
overeengekomen regeling als uitgangspunt. Vervolgens is op 9 juli 2014 in Den Haag tussen Sint 
Maarten en Nederland overeenstemming bereikt over de inhoud en de tekst van de te treffen regeling. 
Beide landen konden zich uiteindelijk vinden in een regeling die inhoudelijk overeenstemt met de 
tussen Curaçao en Nederland overeengekomen regeling. 
Hoewel de onderhavige regeling ook van toepassing zal zijn tussen Sint Maarten en de BES-
eilanden (Bonaire, Sint Eustatius en Saba) zijn de BES-eilanden niet betrokken geweest bij de 
besprekingen hierover tussen Nederland en Sint Maarten. Ook zijn de bestuurscolleges van de BES-
eilanden niet geconsulteerd over onderhavige rijkswet. Met deze bestuurscolleges vindt op reguliere 
basis overleg plaats over fiscale aangelegenheden, waaronder begrepen internationale aspecten 
                                                           
6
 Kamerstukken II 2010/11, 25 087, bijlage bij nr. 7. 
7
 Ter uitvoering van de motie-Van Vliet (PVV): Kamerstukken II 2010/11, 25 087, nr. 8.
