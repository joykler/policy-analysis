24 
 
 De in onderdeel c opgenomen categorie betreft andere vennootschappen die een voldoende 
economische binding hebben met het land van vestiging. Daarbij is aansluiting gezocht bij de 
voorwaarden die zijn opgenomen in artikel 5.2 van de Belastingwet BES. Dit komt er in hoofdlijnen op 
neer dat het dividendontvangende lichaam over ten minste drie personeelsleden moet beschikken die 
op wezenlijk niveau de activa van dat lichaam (bijvoorbeeld in een voorkomend geval de beleggingen, 
deelnemingen, liquiditeiten, ter beschikking gestelde goederen, leningen) beheren.  
 Naast de in het vierde lid omschreven kwalificerende lichamen kunnen ook dividend 
ontvangende lichamen volgens het vijfde lid in aanmerking komen voor de uitsluitende 
woonlandheffing van het derde lid. Volgens onderdeel a is dit mogelijk op basis van een zogenoemde 
“activiteitentoets” en volgens onderdeel b op basis van een zogenoemde “vangnetbepaling”. 
 Op grond van de activiteitentoets kan een dividend ontvangend lichaam dat geen gekwalificeerd 
lichaam is in de zin van het vierde lid, toch voor uitsluitende woonlandheffing ter zake van ontvangen 
dividenden in aanmerking komen. Een inwoner voldoet aan de activiteitentoets als aan twee 
voorwaarden is voldaan. In de eerste plaats moet de inwoner een onderneming drijven in het land van 
inwonerschap; er moeten activiteiten worden verricht. Het voor eigen rekening beleggen of het 
beheren van dergelijke beleggingen wordt onder de activiteitentoets uitgezonderd van het drijven van 
een onderneming, omdat dit niet wordt gezien als het actief uitoefenen van een materiële 
onderneming. In de tweede plaats moet het inkomensbestanddeel dat wordt ontvangen, verkregen 
zijn in verband met, of voortvloeien uit het drijven van die onderneming. Hiermee wordt bijvoorbeeld 
voorkomen dat inkomensstromen binnen een concern worden omgeleid om gebruik te kunnen maken 
van de voordelen uit hoofde van het derde lid, terwijl deze niets te maken hebben met de gedreven 
onderneming in het land van inwonerschap. 
Met opname van de vangnetbepaling is de mogelijkheid geschapen dat lichamen die niet voldoen 
aan de objectieve toetsingscriteria in het vierde lid en het vijfde lid, onderdeel a, alsnog in aanmerking 
komen voor uitsluitende woonlandheffing ter zake van de ontvangen dividenden als de bevoegde 
autoriteit van het land waaruit het dividend afkomstig is, vaststelt dat het voornaamste doel of een van 
de voornaamste doelen van de oprichting, verwerving of de instandhouding van dat of het door dat 
lichaam gehouden belang in het lichaam dat de dividenden betaalt, niet is het in aanmerking komen 
voor de voordelen uit hoofde van het derde lid. Deze vaststelling vindt plaats op verzoek. 
 Op basis van het zesde lid, onderdeel a, baseert de bevoegde autoriteit van het land waaraan 
het verzoek is gedaan de vaststelling op alle feiten en omstandigheden, waaronder: 
(a) de aard en de omvang van de werkzaamheden van het lichaam in het land van inwonerschap ten 
opzichte van de aard en de omvang van de betaalde dividenden; 
(b) de eigendomsverhoudingen in het lichaam in het heden en het verleden; en 
(c) de zakelijke redenen van het lichaam om zich in het land van inwonerschap te vestigen. 
       Bij een lichaam dat dividenden ontvangt uit hoofde van een belang dat voor dat lichaam een 
kwalificerend bezit is in de zin van het derde lid wordt de oprichting, verwerving of de instandhouding 
ervan geacht niet als voornaamste doel te hebben in aanmerking te komen voor de voordelen uit 
hoofde van het derde lid mits dat belang tot het ondernemingsvermogen van dat lichaam behoort en - 
zou het lichaam in Nederland zijn gevestigd - dat lichaam voldoet aan de voorwaarden voor het in
