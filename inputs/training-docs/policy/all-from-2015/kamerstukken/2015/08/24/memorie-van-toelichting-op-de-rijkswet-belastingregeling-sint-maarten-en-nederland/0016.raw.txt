16 
 
een mijn, olie- of gasbron, een (steen-) groeve of enige andere plaats waar natuurlijke rijkdommen 
worden gewonnen.  
Ingevolge het derde lid wordt een vaste inrichting verondersteld indien de uitvoering van een 
bouwwerk of van constructie- of installatiewerkzaamheden in het andere land langer duurt dan 183 
dagen. 
In het vierde lid is – in afwijking van het OESO-modelverdrag – vastgelegd dat het gedurende 
langere tijd verlenen van diensten in een land door een onderneming van het andere land tot de 
aanwezigheid van een vaste inrichting in het eerstbedoelde land leidt. Waar volgens de hoofdregel 
van het onderhavige artikel het heffingsrecht bij grensoverschrijdende activiteiten van een 
onderneming van een land pas ter heffing aan het andere land wordt toegewezen indien in dat andere 
land sprake is van een fysieke bedrijfsinrichting, is de aanwezigheid van een fysieke bedrijfsinrichting 
bij dienstverlening niet vereist. Zodra een Nederlandse ondernemer of onderneming gedurende meer 
dan 183 dagen in een twaalfmaandsperiode diensten verleent op Sint Maarten, mag Sint Maarten de 
met die verrichtte diensten behaalde winst belasten. Hetzelfde geldt uiteraard in de omgekeerde 
situatie wanneer een Sint Maartense ondernemer of onderneming gedurende een zelfde tijdvak 
diensten verricht in Nederland. Deze bepaling sluit goed aan bij de Nederlandse bereidheid om onder 
omstandigheden, met name in het geval van ontwikkelingslanden, bij dienstverlening een lage 
drempel voor het constateren van een vaste inrichting te hanteren. Het vereiste dat gedurende meer 
dan 183 dagen in een twaalfmaandsperiode diensten moeten worden verleend in het andere land 
waarborgt dat belastingplichtigen pas met heffing buiten het woonland of vestigingsland van de 
onderneming in aanraking komen wanneer sprake is van duurzame activiteiten in het andere land met 
een zekere omvang. 
Voor de tekstuele vormgeving is aangesloten bij de “services”-bepaling, zoals die in paragraaf 
42.23 van het OESO-commentaar bij artikel 5 van het OESO-modelverdrag is opgenomen. Een 
vergelijkbare uitbreiding van het vaste inrichting-begrip bij dienstverlening is overigens ook 
opgenomen in artikel 5 van het VN-modelbelastingverdrag. Wel zijn er enkele aanpassingen 
aangebracht. Bij onderdeel a, dat betrekking heeft op dienstverlening door een enkele natuurlijke 
persoon, is niet de in het OESO-modelverdrag opgenomen voorwaarde overgenomen dat pas van 
een vaste inrichting sprake is als ook ten minste 50 procent van de omzet wordt behaald in het land 
waarin de diensten worden verricht. Een zodanig vormgegeven “services”-bepaling is internationaal 
gebruikelijk en een vergelijkbare bepaling is Nederland recentelijk ook overeengekomen in het 
17
belastingverdrag met China . 
Het vijfde lid ziet op de zogenoemde “werkzaamheden buitengaats”. Dit zijn werkzaamheden die, 
18
toegespitst op het Europese deel van Nederland , verband houden met de opsporing en winning van 
natuurlijke rijkdommen op het continentale plat, met inbegrip van alle activiteiten die worden verricht 
in, op of boven het Noordzeewinningsgebied. De Nederlandse wet- en regelgeving biedt de 
mogelijkheid de winst behaald met werkzaamheden die verband houden met de opsporing en winning 
van natuurlijke rijkdommen op het continentale plat te belasten indien deze werkzaamheden 30 dagen 
                                                           
17
 Artikel 5, derde lid, onderdeel b, van het op 31 mei 2013 te Beijing tot stand gekomen Verdrag tussen de Regering van het 
Koninkrijk der Nederlanden en de Regering van de Volksrepubliek China tot het vermijden van dubbele belasting en het 
voorkomen van het ontgaan van belasting met betrekking tot belastingen naar het inkomen, met Protocol (Trb. 2013, 104). 
18
 Maar de bepaling heeft evenzeer betrekking op het Caribische deel van Nederland en op Sint Maarten.
