30 
geen geval zodanig worden uitgelegd dat het een land toegestaan is uitsluitend op grond van het feit 
dat het geen nationaal belang heeft bij dergelijke informatie te weigeren informatie te verstrekken. 
6. De bepalingen van het vierde lid mogen in geen geval zodanig worden uitgelegd dat het een 
land toegestaan is het verschaffen van informatie te weigeren uitsluitend op grond van het feit dat de 
informatie berust bij een bank, een andere financiÃ«le instelling, een gevolmachtigde, of een persoon 
die bij wijze van vertegenwoordiging of als vertrouwenspersoon optreedt, dan wel omdat deze 
betrekking heeft op eigendomsbelangen in een persoon. 
7. De bepalingen van dit artikel zijn van overeenkomstige toepassing op informatie die van 
belang is voor de uitvoering van inkomensafhankelijke regelingen krachtens de wetgeving van een 
van de landen door de belastingautoriteiten van dat land die belast zijn met de implementatie, 
toepassing of handhaving van deze inkomensafhankelijke regelingen. 
Artikel 26 
BIJSTAND BIJ INVORDERING 
1. De landen verlenen elkaar bijstand bij de invordering van belastingvorderingen. Deze bijstand 
wordt niet beperkt door de artikelen 1 en 2. De bevoegde autoriteiten van de landen kunnen in 
onderling overleg de wijze van toepassing van dit artikel regelen. 
2. Onder de uitdrukking "belastingvordering", zoals gebezigd in dit artikel, wordt verstaan een 
bedrag verschuldigd in verband met belastingen van elke soort en benaming die worden geheven 
ten behoeve van een land, of een staatkundig onderdeel of plaatselijk publiekrechtelijk lichaam 
daarvan, voor zover die belastingheffing niet in strijd is met deze rijkswet of met een ander 
instrument waarbij de landen partij zijn, alsmede rente, administratieve boetes en de kosten van 
invordering of van conservatoire maatregelen die verband houden met dat bedrag. 
3. De bepalingen van dit artikel zijn slechts van toepassing op een belastingvordering die 
onderwerp is van een executoriale titel in het verzoekende land mits deze vordering, tenzij anders 
overeengekomen tussen de bevoegde autoriteiten, niet wordt bestreden. Indien de vordering echter 
een belastingverplichting betreft van een persoon die geen inwoner van het verzoekende land is, is 
dit artikel slechts van toepassing indien de vordering niet langer kan worden bestreden, tenzij anders 
overgekomen tussen de bevoegde autoriteiten. Die belastingvordering wordt door dat andere land 
ingevorderd in overeenstemming met de bepalingen van zijn wetgeving die van toepassing zijn op 
de tenuitvoerlegging en invordering van zijn eigen belastingen als ware de belastingvordering een 
belastingvordering van dat andere land.
