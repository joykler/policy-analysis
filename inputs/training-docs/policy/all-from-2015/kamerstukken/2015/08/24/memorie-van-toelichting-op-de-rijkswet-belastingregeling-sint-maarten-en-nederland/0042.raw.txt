42 
 
Zoals in paragraaf I.2.1 van het algemene deel van deze toelichting is opgemerkt is het denkbaar 
dat de in artikel 10 opgenomen regeling voor deelnemingsdividenden tot gevolg heeft dat niet in alle 
deelnemingssituaties aanspraak kan worden gemaakt op een vrijstelling van bronheffing op 
dividenden, terwijl er onder artikel 11 van de BRK wel aanspraak kon worden gemaakt op een 
verlaagde bronheffing. Voor deze gevallen is in artikel 30 een overgangsmaatregel getroffen. 
      Op basis van het eerste lid blijft op dividenden die worden betaald door lichamen die in Nederland 
zijn gevestigd aan lichamen die op Sint Maarten zijn gevestigd maar die geen aanspraak kunnen 
maken op de vrijstelling van bronheffing op dividenden die is opgenomen in artikel 10, derde lid, tot 
uiterlijk 31 december 2019 artikel 11, derde lid, van de BRK van toepassing. Met deze regeling wordt 
aangesloten bij de in het kader van het Nieuwe Fiscale Raamwerk voorziene beëindiging van het 
Antilliaanse offshore-regime. Daarbij is bepaald dat er, in aansluiting bij artikel 11, derde lid, van de 
BRK, sprake dient te zijn van een deelnemingsbezit van ten minste 25 procent in het nominaal 
gestorte kapitaal van het lichaam dat de dividenden betaalt en wordt het tarief gesteld op 5 procent. 
Voorts zij opgemerkt dat de tijdelijke voortgezette toepassing van artikel 11, derde lid, van de BRK 
ook betekent dat de daarin opgenomen zogenoemde “overmakingsregeling”, op grond waarvan 
Nederland ingehouden bronbelasting op deelnemingsdividenden overmaakt aan de overheid van Sint 
Maarten, gedurende de overgangsperiode van kracht blijft. 
      In het tweede lid wordt bepaald dat ten aanzien van een lichaam dat volgens het eerste lid in 
aanmerking komt voor het daarin opgenomen verlaagde tarief van 5 procent, artikel 17, derde lid, 
onderdeel b, van de Wet VPB 1969 buiten toepassing blijft. Hiermee wordt bereikt dat het in het 
eerste lid opgenomen voordeel niet wordt teruggenomen door de in dat artikel opgenomen 
bepalingen. Volgens de tweede volzin van het tweede lid zijn de bepalingen van artikel 17, derde lid, 
onderdeel b, van die wet, echter wel van toepassing indien het Nederland niet zou zijn toegestaan 
dividendenbetalingen in deelnemingsverhoudingen aan lichamen die inwoner zijn van Sint Maarten te 
onderwerpen aan de heffing van de dividendbelasting. Door in die gevallen uit te gaan van de 
toepassing van artikel 17, derde lid, onderdeel b, van de Wet VPB 1969, wordt bereikt dat Nederland 
deze dividenden in misbruikgevallen aan de belastingheffing kan onderwerpen, met dien verstande 
dat de aldus geheven vennootschapsbelasting beperkt blijft tot 5 percent over het brutobedrag van de 
dividenden.  
 
II.31 Overgangsregeling ter zake van Nederlandse schenk- en erfbelasting (artikel 31) 
Op grond van artikel 28 kan tot vijf jaar na emigratie vanuit (het Europese deel van) Nederland 
naar Sint Maarten Nederlandse schenk- en erfbelasting worden geheven ter zake van het overlijden 
van de emigrant of over van de emigrant ontvangen schenkingen. Zoals bij artikel 28 is toegelicht, 
betreft de daarin opgenomen bepaling een uitbreiding van de Nederlandse heffingsmogelijkheden ten 
opzichte van de in de BRK opgenomen bepalingen. Voor bestaande gevallen is daarom voorzien in 
een overgangsmaatregel in de vorm van eerbiedigende werking van de onder de BRK geldende 
beperking van de Nederlandse heffingsrechten. 
 Het eerste lid betreft een eerbiedigende werking ter zake van de schenkbelasting. Ten aanzien 
van Nederlanders die op het tijdstip van indiening van het onderhavige voorstel van Rijkswet al in Sint
