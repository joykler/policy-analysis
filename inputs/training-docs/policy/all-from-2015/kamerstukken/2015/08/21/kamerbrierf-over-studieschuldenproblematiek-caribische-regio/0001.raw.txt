> Retouradres    
 
www.rijksoverheid.nl 
Aan de Voorzitter van de vaste commissie voor 
www.facebook.com/minbzk 
Koninkrijksrelaties van de Tweede Kamer der Staten 
www.twitter.com/minbzk 
Generaal 
Postbus 20018 
Kenmerk 
2500 EA Den Haag 
2015-0000454740 
Uw kenmerk 
2015Z09804/2015D23563 
  
Datum 20 augustus 2015 
Betreft Reactie op de brief van de Staten van Curaçao betreffende de 
studieschuldenproblematiek in de Caribische regio 
 
 
 
Op 24 juni 2015 heeft u mij een brief gestuurd (kenmerk 2015Z09804/ 
2015D23563) waarin u mij vraagt om een kabinetsreactie, mede onder verwijzing 
naar de gevraagde reactie van het kabinet op de afsprakenlijst van het IPKO d.d. 
mei 2015, op de brief van de Staten van Curaçao te Willemstad d.d. 26 mei 2015 
met betrekking tot de studieschuldenproblematiek Caribische regio.  
 
In de brief van 24 juni 2015 stellen de leden van de Staten van Curaçao dat er 
rondom de schuldenproblematiek in de Caribische regio stappen in de goede 
richting zijn gezet. Zij vragen aandacht voor zes knelpunten. Tevens dragen zij 3 
oplossingen aan: 
1. Een centrale helpdesk op Curaçao voor debiteuren van de Dienst Uitvoering 
Onderwijs (hierna: DUO) in alle Caribische landen; 
2. Betere informatievoorziening aan aanstaande studenten; 
3. De mogelijkheid om de studieschuld te betalen via een lokale bankrekening 
met betaling in lokale valuta en omzetting van de studieschuld in US dollars. 
 
Op de hiervoor genoemde afsprakenlijst is reeds gereageerd bij brief van 6 juli 
2015 (Kamerstukken II 2014-2015, 33 845, nr. 12). Mede namens de minister 
van Onderwijs Cultuur en Wetenschap treft u hieronder de reactie op de 
gesignaleerde knelpunten en de voorgestelde oplossingen.
 
1. Informatie en inzicht in het bedrag van de opgebouwde studieschuld  
 
Zoals in de brief van de Staten van Curaçao wordt vermeld is door DUO inmiddels 
uitleg gegeven en hebben de meeste studenten meer duidelijkheid gekregen. Op 
verschillende manieren worden debiteuren geïnformeerd over de ontvangst van 
studiefinanciering en de terugbetaling daarvan aan DUO. Zo is DUO al enkele 
jaren aanwezig op de Studie- en Beroepenmarkt die jaarlijks op onder meer 
Curaçao wordt georganiseerd. Voorts worden sinds 2013 speciaal voor debiteuren 
die bijna aflossingsplichtig worden, spreekuren gehouden op Curaçao door DUO-
medewerkers. Jaarlijks spreekt DUO circa 450 startende debiteuren en inmiddels 
zijn circa 4.000 debiteuren met een betalingsachterstand van informatie voorzien. 
Ten slotte stuurt het ministerie van OCW jaarlijks in het najaar een brief aan de 
ministeries van onderwijs in de Caribische landen met het verzoek deze door te 
 
Pagina 1 van 4
