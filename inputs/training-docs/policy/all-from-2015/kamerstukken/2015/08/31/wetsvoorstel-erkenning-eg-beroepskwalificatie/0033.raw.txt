beroepsbeoefenaars van eensectoraal beroep die onder de werking van richtlijn 2013/55 vallen en 
voldoen aan de voorwaarden om onder het sectoraal stelsel automatische erkenning van hun 
beroepskwalificaties te krijgen. Beroepsbeoefenaars in deze categorieën kunnen immers op basis van 
richtlijn 2005/36 volledige toegang krijgen tot hun beroep op basis van automatische erkenning.  
 
In Nederland wordt  de gedeeltelijke toegang zoals hierboven beschreven, verankerd in de Algemene 
wet, en zonodig in de betreffende sectorspecifieke wet- en regelgeving. 
3.4.4 Talenkennis 
Op basis van de oorspronkelijke richtlijn 2005/36 zijn beroepsbeoefenaars reeds verplicht te 
beschikken over de talenkennis die noodzakelijk is voor een goede uitoefening van hun 
beroepsactiviteiten. Dit houdt in dat een beroepsbeoefenaar die niet beschikt over de vereiste 
talenkennis, deze moet verwerven voordat hij het desbetreffende beroep kan uitoefenen. Het toetsen 
van talenkennis is toegestaan, maar mag geen deel uitmaken van de erkenningsprocedure die door 
de bevoegde autoriteit wordt toegepast. Ook staat richtlijn 2005/36 geen systematische taalcontroles 
of taalcontroles in gestandaardiseerde vorm toe. 
 
Met de wijzigingsrichtlijn 2013/55 wordt geëxpliciteerd dat het uitvoeren van een taaltoets is 
toegestaan (artikel 53 van de gewijzigde richtlijn). Met het oog op een betere bescherming van 
patiëntveiligheid biedt het artikel in geval van beroepen met implicaties voor de veiligheid van 
patiënten de mogelijkheid om ook systematisch en structureel de taalkennis van beroepsbeoefenaren 
in de betreffende beroepen te controleren. In de gewijzigde richtlijn is voorgeschreven dat 
taalcontroles – ook stelselmatig en periodiek – in het bijzonder mogen worden uitgevoerd bij 
beroepen die implicaties hebben voor de veiligheid van patiënten. Ten aanzien van alle andere 
gereglementeerde beroepen mogen ook taalcontroles worden uitgevoerd, maar slechts indien er 
ernstige en concrete twijfel bestaat over de talenkennis van de beroepsbeoefenaar.  
 
De taalcontroles moeten redelijk en noodzakelijk zijn voor de gereglementeerde beroepen in kwestie, 
en mogen niet tot doel hebben beroepsbeoefenaars uit andere EU-lidstaten uit te sluiten van de 
arbeidsmarkt van de ontvangende lidstaat. Controles zijn alleen geoorloofd nadat erkenning van  
beroepskwalificaties is verleend dan wel toegang tot of uitoefening van beroep is verkregen in het 
kader van tijdelijke en incidentele dienstverrichting, of na de afgifte van een Europese beroepskaart. 
Taalcontroles kunnen verschillende vormen aannemen. Te denken valt aan een gesprek met de 
beroepsbeoefenaar, het opvragen van eventueel behaalde certificaten bij (erkende) taalscholen of 
het overleggen van het diploma van het staatsexamen NT2 (Nederlands als tweede taal voor 
opleiding of werk).  
 
Taalcontrole kan worden uitgevoerd voor gezondheidszorgberoepen na erkenning van de 
beroepskwalificatie in het kader van BIG-registratie. BIG-registratie is verplicht voor de acht 
beroepen waarvoor op grond van artikel 3 van de Wet op de beroepen in de individuele 
gezondheidszorg een register is ingesteld. Zonder BIG-registratie mag men de beroepstitel niet 
voeren en niet zelfstandig de voorbehouden handelingen verrichten die bij het beroep horen. 
Eenieder die toch een beroepstitel voert of zelfstandig voorbehouden verricht zonder de 
desbetreffende BIG-registratie is strafbaar.   
 
De wijzigingen van de richtlijn met betrekking tot talenkennis worden in de Algemene wet 
geïmplementeerd. 
3.4.5 Internemarktinformatiesysteem (IMI) 
De richtlijn 2013/55 stelt het voor bevoegde autoriteiten verplicht om bij de uitvoering van een 
aantal van hun taken gebruik te maken van het internemarktinformatiesysteem (IMI).  
Het IMI is een bestaand elektronisch online systeem voor informatie-uitwisseling tussen de EU-
lidstaten. Het maakt de administratieve samenwerking tussen EU-lidstaten en bevoegde autoriteiten 
33 
 W10151.K-2
