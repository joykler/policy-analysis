mits op basis van nationale regels een dergelijk bewijs ook wordt verlangd van de Nederlandse 
onderdaan die toegang wenst tot het desbetreffende beroep. (Bijlage VII, punt 1, van de gewijzigde 
richtlijn.) 
 
Onderdeel L, artikel 17 (Tuchtrechtelijke en strafrechtelijke inbreuken) 
 
Huidig artikel 17 voorziet erin dat in geval een bevoegde autoriteit een migrerende 
beroepsbeoefenaar overeenkomstig artikel 13, eerste lid, onder d, verzoekt om een bewijs dat aan 
de beroepsbeoefenaar geen tijdelijk of permanent strafrechtelijk of tuchtrechtelijk 
beroepsuitoefeningsverbod is opgelegd, een daaraan overeenkomstig document dat in de lidstaat 
van oorsprong of herkomst is afgegeven, voldoet.  
Onderdeel L voorziet erin dat het tweede lid van artikel 14 van overeenkomstige toepassing wordt 
verklaard. Dat betekent dat, indien de desbetreffende lidstaat van oorsprong of herkomst geen 
documenten afgeeft als bewijs van het ontbreken van een beroepsverbod, ook een attest volstaat 
waarmee door een daartoe bevoegde gerechtelijke of bestuurlijke autoriteit, een notaris of een in die 
lidstaat bevoegde beroepsorganisatie, wordt verklaard dat de beroepsbeoefenaar onder ede dan wel 
plechtig heeft verklaard dat hij geen beroepsverbod heeft. 
 
Onderdeel M, artikel 19 (Procedure erkenning) 
 
Huidig artikel 19 schrijft de procedure voor erkenning van beroepskwalificaties voor. In het tweede 
lid wordt onder meer de beslistermijn geregeld voor erkenningsaanvragen waarbij sprake is van 
automatische erkenning. Het tweede lid wordt uitgebreid met een verwijzing naar het nieuw 
voorgestelde artikel 30c van de Algemene wet. Op basis van dat artikel dient aan 
beroepskwalificaties die zijn behaald overeenkomstig gemeenschappelijke opleidingsbeginselen, 
automatische erkenning te worden verleend. Voor genoemde erkenning zullen dezelfde 
beslistermijnen gelden als voor de automatische erkenning voor de sectorale beroepen. 
 
Onderdeel N, artikel 22 (Geen beperkingen op dienstverrichting) 
 
Minder beroepservaring vereist 
Dienstverrichters afkomstig uit een niet-reglementerende lidstaat die in het kader van tijdelijke en 
incidentele dienstverrichting in Nederland toegang wensen tot hun beroep dat alhier wel 
gereglementeerd is, dienen op grond van het huidige artikel 22 twee jaar beroepservaring te hebben 
opgedaan in de tien jaar voorafgaand aan de dienstverrichting. Deze eis wordt versoepeld als gevolg 
van artikel 5, eerste lid, onderdeel b, van de gewijzigde richtlijn; de dienstverrichter hoeft nog 
slechts één jaar in plaats van twee jaar beroepservaring aan te tonen om de dienst te mogen 
verrichten. Het criterium volgens welke de dienstverrichter legaal moet zijn gevestigd in de lidstaat 
van oorsprong of herkomst waar het betreffende beroep niet gereglementeerd is, blijft onveranderd 
gelden. 
 
Onderdeel O, artikel 23 (Verklaring vooraf van dienstverrichter) 
 
Met het oog op de bescherming van patiënten en minderjarigen wordt de bevoegdheid van bevoegde 
autoriteiten om voorafgaand aan de eerste dienstverrichting van de dienstverrichter documenten te 
verlangen uitgebreid (het voorgestelde derde lid, onderdeel e, ingevolge artikel 7, tweede lid, 
onderdeel e, van de gewijzigde richtlijn). Voortaan kan een bevoegde autoriteit niet alleen bij 
gereglementeerde beroepen in de veiligheidssector een bewijs verlangen dat de dienstverrichter 
nooit strafrechtelijk is veroordeeld, maar ook bij gereglementeerde beroepen in de 
gezondheidssector, in de onderwijssector daar waar met minderjarigen wordt gewerkt, waaronder 
begrepen de vroegschoolse educatie bedoeld in artikel 1 van de Wet op het primair onderwijs, 
alsmede bij beroepen in de kinderopvang,  waaronder begrepen de voorschoolse educatie bedoeld in 
de artikelen 1.1 en 2.1 van de Wet kinderopvang en kwaliteitseisen peuterspeelzalen.   
55 
 W10151.K-2
