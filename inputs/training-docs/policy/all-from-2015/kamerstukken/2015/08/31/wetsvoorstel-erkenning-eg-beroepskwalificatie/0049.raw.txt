Informatiesysteem Interne markt (de IMI-verordening) is opgenomen welke verplichtingen die 
bstaan op grond van Europese regelgeving, moeten worden uitgevoerd met gebruik van het IMI.  
 
Richtlijn 2013/55 wijzigt de IMI-verordening, zodat daarin een aantal artikelen uit de richtlijn wordt 
opgenomen. Het gaat om de artikelen 4 bis tot en met 4 sexies, 8, 21 bis, 50, 56 en 56 bis van de 
richtlijn. Dit heeft tot gevolg dat ook voor de uitvoering van die artikelen gebruik van het IMI 
verplicht wordt. De desbetreffende verplichtingen zijn voor een deel verplichtingen die reeds 
bestonden op basis van de oorspronkelijke richtlijn, met betrekking tot administratieve 
samenwerking tussen bevoegde autoriteiten en het op verzoek van een andere bevoegde autoriteit 
verstrekken van informatie over de achtergrond van een beroepsbeoefenaar die een beroep doet op 
de procedures van de richtlijn. Daarnaast wordt gebruik van het IMI verplicht gesteld voor de 
uitvoering van de met de wijzigingsrichtlijn nieuw toegevoegde onderdelen Europese beroepskaart en 
het waarschuwingsmechanisme. Informatie met betrekking tot migrerende beroepsbeoefenaars aan 
wie een Europese beroepskaart wordt afgegeven alsmede waarschuwingen aan andere lidstaten die 
op grond van het nieuw in te voeren waarschuwingsmechanisme worden gegeven over 
beroepsbeoefenaars die een straf- of tuchtrechtelijk verbod opgelegd krijgen, worden opgeslagen in 
het internemarktinformatiesysteem.  
 
Proeve van bekwaamheid 
Conform de invoering van het beginsel van een leven lang leren wordt de definitie van ‘proeve van 
bekwaamheid’ zodanig aangepast dat voorafgaand aan het opleggen van een dergelijke proeve 
gekeken moet worden naar niet alleen de beroepskennis die een beroepsbeoefenaar heeft opgedaan, 
maar ook naar beroepsvaardigheden en beroepscompetenties. De migrerende beroepsbeoefenaar zal 
derhalve meer mogelijkheden hebben om aan te tonen dat hij het vereiste niveau voor toegang tot 
het desbetreffende gereglementeerde beroep bezit. Daarnaast wordt het voor de bevoegde autoriteit 
mogelijk om, indien zij tijdens een erkenningsprocedure tot de conclusie komt dat de desbetreffende 
migrerende beroepsbeoefenaar  een proeve van bekwaamheid zou moeten afleggen om erkenning 
van zijn beroepskwalificaties te verkrijgen, de resultaten van een proeve van bekwaamheid die door 
een derde partij wordt uitgevoerd als zodanig bij de afweging mee te nemen. (Artikel 3, eerste lid, 
onderdeel h, van de gewijzigde richtlijn.)    
 
 
Onderdeel A0, artikel 2 (Orgaan organisatie van beroepsbeoefenaars) 
 
Dit is een technische wijziging. Artikel 2, eerste lid, Algemene wet bepaalt dat voor de erkenning als 
specialist in de zin van artikel 14 van de Wet op de beroepen in de individuele gezondheidszorg 
onder Onze minister die het aangaat wordt verstaan het orgaan, bedoeld in artikel 14, tweede lid, 
onder e, van die wet. Vervolgens bepaalt artikel 2, tweede lid, Algemene wet op welke artikelen van 
de Algemene wet het eerste lid niet van toepassing is, en noemt onder meer artikelen 34a en 34b. In 
de artikelen 34a en 34b komt het begrip “Onze minister die het aangaat” evenwel niet voor. Daarom 
wordt de verwijzing naar die twee artikelen geschrapt.   
 
Onderdeel A1, artikel 3 (Hetzelfde beroep) 
 
De oorspronkelijke richtlijn is alleen van toepassing op migrerende beroepsbeoefenaars die in een 
andere lidstaat dan de lidstaat van oorsprong of herkomst, hetzelfde gereglementeerde beroep 
wensen uit te oefenen als het beroep waartoe zij in hun lidstaat van oorsprong of herkomst zijn 
gekwalificeerd. Deze reikwijdte van de richtlijn is geïmplementeerd in artikel 3 van de huidige 
Algemene wet, dat alleen ziet op migrerende beroepsbeoefenaars die hun beroep in Nederland 
wensen uit te oefenen.  
Met de komst van de Europese beroepskaart krijgen Nederlandse bevoegde autoriteiten ook 
verplichtingen ten aanzien van beroepsbeoefenaars die hun beroep in een andere lidstaat dan 
Nederland wensen uit te oefenen. De Algemene wet wordt hierop aangepast en zal niet langer alleen 
erkenningsprocedures bevatten voor migrerende beroepsbeoefenaars die in Nederland een 
49 
 W10151.K-2
