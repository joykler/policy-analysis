gekwalificeerd is. Een voorbeeld van een dergelijke situatie is de Belgische kleuterleidster, die in 
België beroepsactiviteiten uitoefent die vergelijkbaar zijn met de beroepsactiviteiten van een leraar 
primair onderwijs voor groep 1 en 2 in Nederland. Nederland kent geen afzonderlijk gereglementeerd 
beroep van kleuterleidster. Om die reden kon de Belgische kleuterleidster voorheen haar beroep niet 
in Nederland uitoefenen, omdat haar kwalificaties niet voldoen aan de eisen voor het verkrijgen van 
toegang tot het gehele beroep van leraar primair onderwijs (groep 1 tot en met 8). In jurisprudentie 
is reeds aangenomen dat de gekwalificeerde Belgische kleuterleidster haar beroep kan uitoefenen in 
Nederland door middel van gedeeltelijke toegang tot het beroep van leraar primair onderwijs, 
ondanks het feit dat Nederland geen opleiding tot het beroep kleuterleidster (meer) kent. De 
mogelijkheid van gedeeltelijke toegang houdt dus in dat beroepsbeoefenaars toegang krijgen tot het 
gereglementeerde beroep in de lidstaat van ontvangst voor dat onderdeel van het beroep dat 
overeenkomt met de beroepsactiviteiten waartoe zij in de lidstaat van oorsprong of herkomst 
gekwalificeerd zijn.  
 
Procedure voor verlening gedeeltelijke toegang 
De procedure voor gedeeltelijke toegang zal als volgt verlopen. De beroepsbeoefenaar die erkenning 
van zijn beroepskwalificaties wil, dient een aanvraag in volgens de gebruikelijke procedure. De 
bevoegde autoriteit van het desbetreffende beroep in de ontvangende lidstaat neemt de aanvraag 
vervolgens in behandeling. Indien de bevoegde autoriteit tijdens de behandeling tot de conclusie 
komt dat er te grote verschillen zitten tussen de activiteiten waartoe de beroepsbeoefenaar is 
gekwalificeerd in zijn lidstaat van oorsprong of herkomst en de activiteiten die behoren tot het 
beroep in de ontvangende lidstaat waarvoor erkenning dan wel toegang in verband met tijdelijke en 
incidentele dienstverrichting wordt gevraagd, dan moet deze bevoegde autoriteit gedeeltelijke 
toegang verlenen als voldaan is aan de volgende voorwaarden:  
 
 de beroepsbeoefenaar is in zijn eigen lidstaat volledig gekwalificeerd om aldaar zijn beroep 
uit te oefenen;  
 de verschillende tussen de activiteitengebieden zijn dermate groot dat de toepassing van 
compenserende maatregelen zou neerkomen op het volgen van een volledig onderwijs- en 
opleidingsprogramma;  
 de beroepsactiviteiten kunnen objectief worden gescheiden van andere werkzaamheden die 
het gereglementeerde beroep in de ontvangende lidstaat omvat. Hierbij moet de bevoegde 
autoriteit rekening houden met de vraag of de beroepsactiviteit autonoom in de lidstaat van 
oorsprong kan worden uitgeoefend.  
 
Het is niet vereist dat de desbetreffende beroepsbeoefenaar expliciet om gedeeltelijke toegang 
verzoekt; de bevoegde autoriteit dient uit zichzelf te signaleren dat de beroepsbeoefenaar in 
aanmerking komt voor gedeeltelijke toegang en dient ambtshalve gedeeltelijke toegang te verlenen. 
Bevoegde autoriteiten hebben de mogelijkheid om gedeeltelijke toegang te weigeren in geval van 
dwingende redenen van algemeen belang, zoals omschreven door het Hof van Justitie van de EU in 
zijn rechtspraak. Met name bij beroepen in de zorgsector, indien daaraan implicaties voor de 
volksgezondheid of de veiligheid van de patiënt zijn verbonden, kan sprake zijn van een dwingende 
reden van algemeen belang. 
 
Plichten voor beroepsbeoefenaar na verlening gedeeltelijke toegang 
Wanneer gedeeltelijke toegang is verleend aan de beroepsbeoefenaar, moet laatstgenoemde de 
beroepstitel uit de lidstaat van oorsprong voeren. Daarnaast wordt hij verplicht om aan de afnemers 
van zijn diensten (bijvoorbeeld consumenten of werkgevers) duidelijk kenbaar te maken welke 
beroepsactiviteiten hij gerechtigd is uit te oefenen.  
 
Reikwijdte  
Gedeeltelijke toegang geldt  niet voor beroepsbeoefenaars die automatische erkenning genieten op 
grond van beroepservaring of op basis van gemeenschappelijke opleidingsbeginselen, noch voor 
32 
 W10151.K-2
