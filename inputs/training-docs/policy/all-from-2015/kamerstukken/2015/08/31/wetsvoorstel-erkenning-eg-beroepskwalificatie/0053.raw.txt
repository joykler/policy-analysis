in het gewijzigde onderdeel c, onder 2, subonderdelen a en b. De lidstaten dienen voortaan op grond 
van artikel 57, eerste lid, onderdeel d, van de herziene richtlijn via hun centraal loketten een lijst 
bekend te maken met de opleidingen die in de desbetreffende lidstaat worden aangemerkt als 
opleidingen met een bijzondere structuur die vallen onder artikel 11, onderdeel c, onder ii), van de 
richtlijn (in de Algemene wet geimplementeerd in artikel 9, onderdeel c, onder 2°). De bevoegde 
autoriteiten kunnen bij de toepassing van artikel 11, onderdeel c, onder ii, van deze lijsten gebruik 
maken.  
 
Kwalificatieniveaus mogen niet gebruikt worden als criterium om Unieburgers uit te sluiten van de 
werking van de Algemene wet als dit in strijd zou zijn met het beginsel van een leven lang leren. Bij 
het vergelijken van kwalificaties dient de minister die het aangaat te kijken naar het gehele complex 
aan kennis, vaardigheden en competenties die een beroepsbeoefenaar gedurende zijn carrière heeft 
opgedaan in het kader van alle soorten van formeel en informeel onderwijs. Indien de opleidingstitel 
of het bekwaamheidsattest van een beroepsbeoefenaar niet van het in Nederland vereiste niveau is, 
maar het verschil tussen het niveau dat is vereist en het niveau van de beroepskwalificatie die de 
beroepsbeoefenaar bezit kan worden gecompenseerd door middel van toepassing van het beginsel 
van een leven lang leren, is de bevoegde autoriteit verplicht de desbetreffende beroepskwalificatie te 
erkennen.  
 
Onderdeel H, artikel 10 (Gelijkstelling van beroepskwalificaties) 
 
In artikel 10, onderdeel a, wordt verduidelijkt dat opleidingstitels die op grond van dit artikel 
gelijkgesteld worden met opleidingstitels bedoeld in artikel 9, opleidingstitels ter afsluiting van zowel 
voltijdse alsook deeltijdse opleidingen kunnen betreffen. Verder wordt geëxpliciteerd dat het kan 
gaan om opleidingen gevolgd binnen, maar ook buiten formele programma’s. (Artikel 12, eerste 
alinea, van de gewijzigde richtlijn.) 
 
Onderdeel I, artikel 11 (Compenserende maatregelen) 
 
Ingevolge artikel 14 van de gewijzigde richtlijn wordt artikel 11 van de Algemene wet aangepast.  
De in artikel 11 van de Algemene wet opgenomen criteria op basis waarvan een bevoegde autoriteit 
een compenserende maatregel kan verlangen van een migrerende beroepsbeoefenaar in het kader 
van de erkenningsprocedure, worden versoepeld. Het huidige artikel schrijft voor dat van een 
inkomende beroepsbeoefenaar het afleggen van een proeve van bekwaamheid of het doorlopen van 
een aanpassingsstage kan worden geëist, indien de door de beroepsbeoefenaar gevolgde opleiding 
één of meerdere jaren korter is dan de in Nederland vereiste opleiding. Deze grond komt te vervallen 
doordat het eerste lid, onderdeel a wordt geschrapt.  
 
Tevens wordt het derde lid verruimd. Op basis van het huidige derde lid dient de bevoegde autoriteit, 
voor hij besluit tot het al dan niet opleggen van een compenserende maatregel, te bezien of de 
kennis die de beroepsbeoefenaar tijdens zijn beroepservaring heeft opgedaan het geconstateerde 
wezenlijke verschil kan ondervangen. Voortaan zal de bevoegde autoriteit bij genoemde afweging de 
kennis, vaardigheden en competenties moeten betrekken die de beroepsbeoefenaar tijdens zijn 
beroepservaring, of in het kader van een leven lang leren heeft verworven. De inkomende 
beroepsbeoefenaar zal derhalve meer mogelijkheden hebben om te kunnen aantonen dat zijn 
kwalificaties voldoen aan het in Nederland vereiste niveau. Voor een toelichting op het beginsel van 
een leven lang leren, zie de artikelsgewijze toelichting op de definitie van ‘een leven lang leren’ bij 
onderdeel A van dit hoofdstuk.  
 
Op grond van het huidige vierde lid kan de migrerende beroepsbeoefenaar in beginsel zelf kiezen 
tussen een aanpassingsstage en een proeve van bekwaamheid, indien de bevoegde autoriteit een 
compenserende maatregel verlangt. In het vijfde lid wordt hierop een aantal uitzonderingen 
53 
 W10151.K-2
