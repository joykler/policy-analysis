5. het betrokken beroep valt onder geen ander gemeenschappelijk opleidingskader en valt 
evenmin onder het sectoraal stelsel;  
6. het is vastgesteld na een transparante procedure, met betrokkenheid van de desbetreffende 
belanghebbenden uit lidstaten waar het beroep niet is gereglementeerd;  
7. het biedt de onderdanen van alle lidstaten de mogelijkheid de beroepskwalificaties van dit 
kader te verwerven, zonder dat zij vooraf lid hoeven te zijn van een beroepsorganisatie of bij 
een dergelijke organisatie geregistreerd hoeven te zijn.  
 
De oorspronkelijke richtlijn kende al een stelsel van automatische erkenning op basis van 
beroepservaring of de coördinatie van de minimumopleidingseisen van de zeven sectorale beroepen. 
Ten aanzien van deze beroepen kunnen daarom logischerwijs geen gemeenschappelijke 
opleidingskaders worden vastgesteld. Voor specialismen van sectorale beroepen die als zodanig niet 
automatisch erkend worden (zoals medische specialisten), kunnen wel voorstellen voor vaststelling 
van genoemde opleidingskaders worden ingediend. 
 
Vrijstelling 
Een lidstaat kan vrijgesteld worden van de verplichting om het gemeenschappelijk opleidingskader in 
te voeren of automatisch te erkennen indien aan één van de volgende voorwaarden is voldaan:  
 
 op zijn grondgebied zijn er geen onderwijs- of opleidingsinstellingen die een dergelijke 
opleiding voor het betrokken beroep aanbieden; 
 de invoering van het gemeenschappelijk opleidingskader zou nadelige gevolgen hebben voor 
de organisatie van zijn onderwijs- en opleidingsstelsel; 
 tussen het gemeenschappelijk opleidingskader en de opleiding die op zijn grondgebied 
vereist is, zijn er wezenlijke verschillen die ernstige risico's inhouden voor de openbare orde, 
de openbare veiligheid, de volksgezondheid of de veiligheid van de afnemers van de diensten 
of de bescherming van het milieu. 
 
Gevolgen vastgesteld gemeenschappelijk opleidingskader 
Een lidstaat, zo ook Nederland, is verplicht een op Europees niveau vastgesteld opleidingskader ook 
vast te stellen in nationale regelgeving, tenzij gebruik wordt gemaakt van de 
vrijstellingsmogelijkheid. Het wetsvoorstel bevat een grondslag voor het stellen van nadere regels 
inzake een vastgesteld gemeenschappelijke opleidingskader. 
 
De Europese Commissie heeft de bevoegdheid gekregen om de volgende zaken vast te stellen 
middels: 
A. Gedelegeerde handelingen: 
- Vaststellen van gemeenschappelijk opleidingskader voor een bepaald beroep. 
 
Of B. Uitvoeringshandelingen: 
- Opmaken van een lijst van de nationale beroepskwalificaties en de nationale beroepstitels die 
krachtens het vastgestelde gemeenschappelijk opleidingskader automatisch erkend worden. 
 
Gemeenschappelijke opleidingsproef 
Naast het gemeenschappelijke opleidingskader bestaat ook de mogelijkheid tot invoering van een 
gemeenschappelijke opleidingsproef. Dit is een toets die elke beroepsbeoefenaar van een bepaald 
gereglementeerd beroep kan afleggen om EU-breed automatische erkenning van beroepskwalificaties 
te krijgen. Zo’n toets moet voldoen aan een viertal voorwaarden:  
 
1. het maakt een grotere mobiliteit van beroepsbeoefenaars tussen de lidstaten mogelijk;  
2. het beroep waarop de gemeenschappelijke opleidingsproef van toepassing is, is 
gereglementeerd, of de opleiding (die toegang verleent tot het beroep) is gereglementeerd in 
ten minste een derde van de lidstaten;  
35 
 W10151.K-2
