2. Indien een migrerende beroepsbeoefenaar die in het bezit is van in Nederland behaalde 
beroepskwalificaties, in een derde land een beroepsstage heeft doorlopen en toegang 
wenst tot een gereglementeerd beroep waarvoor een beroepsstage is vereist, houdt Onze 
minister die het aangaat rekening met de in het derde land gevolgde beroepsstage bij de 
behandeling van het verzoek tot toegang tot het desbetreffende gereglementeerde 
beroep.  
3. Onze minister die het aangaat stelt beleidsregels vast voor de toepassing van het eerste 
en tweede lid, en voor de organisatie van de beroepsstage, met name betreffende de rol 
van de supervisor van de beroepsstage. Daarbij kunnen regels worden gesteld om de 
duur van het deel van de beroepsstage die in een andere betrokken staat of een derde 
land mag worden gevolgd, tot een redelijke periode te beperken. Artikel 33, vierde lid, is 
van overeenkomstige toepassing.   
4. Het beschouwen als vereiste beroepsstage en het rekening houden met een 
beroepsstage, bedoeld in het eerste respectievelijk tweede lid, vervangt niet een voor de 
toelating tot het desbetreffende beroep verplicht af te leggen examen.  
 
X 
 
Artikel 33 wordt als volgt gewijzigd: 
  
 1. Onder vernummering van het derde tot vierde lid, wordt na het tweede lid een lid  
     ingevoegd, luidende:  
3.  Onze minister die het aangaat kan regels vaststellen voor het ten laste van de 
 aanvrager brengen van kosten die samenhangen met diens aanvraag, zoals het in 
 behandeling nemen van de aanvraag, de afgifte van besluiten en het organiseren van 
 een proeve van bekwaamheid en van een aanpassingsstage. De kosten die ten laste 
 van de aanvrager worden gebracht zijn redelijk, evenredig en in verhouding tot de 
 gemaakte kosten, overschrijden de gemaakte kosten niet, en ontmoedigen het doen 
 van een aanvraag niet. 
 
2. In het vierde lid (nieuw) wordt de zinsnede “de nadere regels, bedoeld in het eerste en  
tweede lid” vervangen door: de nadere regels, bedoeld in het eerste, tweede en derde 
lid. 
 
Y 
 
Aan artikel 34 wordt een lid toegevoegd, luidende: 
6. Onze minister die het aangaat verstrekt de informatie, bedoeld in het eerste en tweede 
lid, via het IMI.  
 
Z 
 
Na artikel 34b worden twee artikelen ingevoegd, luidende: 
 
Artikel 34c. Elektronische procedures 
 
1. De procedures in het kader van erkenning van beroepskwalificaties als bedoeld in 
hoofdstuk 2, tijdelijke en incidentele dienstverrichting als bedoeld in hoofdstuk 3 en de 
Europese beroepskaart als bedoeld in hoofdstuk 3a, zijn beschikbaar langs elektronische 
weg, via het centraal loket als bedoeld in artikel 5 van de Dienstenwet, of via Onze 
minister die het aangaat.   
13 
 W10151.K-2
