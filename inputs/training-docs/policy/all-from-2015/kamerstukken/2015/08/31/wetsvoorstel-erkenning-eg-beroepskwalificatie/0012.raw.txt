8. Onze minister die het aangaat kan in verband met de afhandeling van een bezwaar of 
beroep als bedoeld in het zesde lid, gegevens in verband met de kennisgeving verwerken 
voor zover dit noodzakelijk is met het oog op die afhandeling. 
 
        
Artikel 31b. Waarschuwingsmechanisme bij gebruik valse beroepskwalificaties 
 
1. Indien een migrerende beroepsbeoefenaar door een rechterlijke instantie of een andere 
bij of krachtens de wet bevoegde instantie in Nederland schuldig is bevonden aan het 
gebruik van valse beroepskwalificaties in verband met een procedure als bedoeld in de 
hoofdstukken 2, 3 of 3a, stelt Onze minister die het aangaat de bevoegde autoriteiten 
van alle andere betrokken staten daarvan in kennis.  
2. De kennisgeving, bedoeld in het eerste lid, geschiedt via het IMI en vindt plaats binnen 
drie dagen na de uitspraak van de desbetreffende instantie.  
3. Artikel 31a, tweede tot en met achtste lid, zijn van overeenkomstige toepassing.  
 
 
Artikel 31c. Binnengekomen waarschuwingen van het waarschuwingsmechanisme 
 
1. Onze minister die het aangaat kan de door hem ontvangen waarschuwingen die 
bevoegde autoriteiten van andere betrokken staten hebben verricht in het 
waarschuwingsmechanisme, bedoeld in artikel 56 bis van de richtlijn, verwerken.  
2. De verwerking, bedoeld in het eerste lid, kan onder meer inhouden het onderzoeken of 
voor degene op wie de ontvangen waarschuwing betrekking heeft een procedure op 
grond van deze wet aanhangig is of is geweest, en of degene op wie de ontvangen 
waarschuwing betrekking heeft in Nederland werkzaam is in een gereglementeerd 
beroep, en als dat het geval is waar. Desgevraagd verstrekken derden Onze minister die 
het aangaat de hiervoor benodigde informatie. 
3. De verwerking, bedoeld in het eerste lid, kan onder meer het informeren van derden over 
een waarschuwing inhouden.  
4. Onze minister die het aangaat kan bij de bevoegde autoriteit van de betrokken staat 
waarvan de waarschuwing afkomstig is, nadere informatie opvragen over de 
waarschuwing, waaronder informatie over de aanleiding voor het verbod of de beperking 
op de uitoefening van het beroep dan wel voor het schuldig bevinden aan het gebruik van 
valse beroepskwalificaties.    
5. Bij of krachtens algemene maatregel van bestuur kunnen nadere regels worden gesteld 
voor de verwerking, bedoeld in het eerste lid.  
 
W 
 
Na artikel 32 wordt een artikel ingevoegd, luidende: 
 
Artikel 32a. Beroepsstage  
 
1. Indien een migrerende beroepsbeoefenaar die in het bezit is van in Nederland behaalde 
beroepskwalificaties, in een andere betrokken staat een beroepsstage heeft doorlopen en 
toegang wenst tot een gereglementeerd beroep in Nederland waarvoor een beroepsstage 
is vereist, beschouwt Onze minister die het aangaat, indien hij een verzoek om toelating 
om het gereglementeerde beroep uit te oefenen, in overweging neemt, de in de andere 
betrokken staat gevolgde beroepsstage als die vereiste beroepsstage, mits de in de 
andere betrokken staat gevolgde beroepsstage in overeenstemming is met door Onze 
minister die het aangaat vast te stellen beleidsregels op grond van het derde lid.  
12 
 W10151.K-2
