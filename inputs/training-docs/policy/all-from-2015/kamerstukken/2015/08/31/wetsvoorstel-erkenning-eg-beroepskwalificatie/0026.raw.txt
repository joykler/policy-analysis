vastgelegd. Dit leidde tot diverse Europese richtlijnen over de erkenning van beroepskwalificaties die 
in 2005 zijn opgegaan in richtlijn 2005/36.  
 
Op basis van richtlijn 2005/36 geldt voor de migrerende beroepsbeoefenaar dat hij na erkenning van 
zijn beroepskwalificaties door de ontvangende lidstaat, in die lidstaat toegang heeft tot hetzelfde 
beroep als waarvoor hij in de lidstaat van oorsprong is gekwalificeerd. Bovendien kan hij dat beroep 
uitoefenen onder dezelfde voorwaarden als die voor de eigen onderdanen van de ontvangende 
lidstaat gelden. 
 
In dit hoofdstuk komen onderdelen van richtlijn 2005/36 aan de orde die het kader vormen voor - en 
dientengevolge nodig zijn voor een goed begrip van - de aanpassingen die richtlijn 2013/55 verricht. 
2.2 Gereglementeerd beroep 
Er wordt gesproken van een gereglementeerd beroep bij een beroepswerkzaamheid of een geheel 
van beroepswerkzaamheden waarvoor geldt dat de toegang daartoe of uitoefening daarvan, 
waaronder het voeren van een beroepstitel, bij of krachtens wet direct of indirect afhankelijk is 
gesteld van het bezit van bepaalde beroepskwalificaties. Andere vormen van regulering of beperking 
van beroepsuitoefening of uitoefening van economische activiteiten, maken het desbetreffende 
beroep of de desbetreffende activiteit niet tot een gereglementeerd beroep in de zin van deze 
richtlijn. 
 
In de memorie van toelichting van de Algemene wet wordt het begrip gereglementeerd beroep als 
volgt toegelicht: “Voor een migrerende beroepsbeoefenaar die over een nationale kwalificatie 
beschikt kan het met name lastig zijn om zijn beroep in een andere lidstaat uit te oefenen als het 
desbetreffende beroep daar is gereglementeerd. Gereglementeerde beroepen zijn beroepen waarvoor 
geldt dat de toegang daartoe of uitoefening daarvan wettelijk is geregeld. Dat wil zeggen dat ze 
alleen mogen worden uitgeoefend als men een in regelgeving vastgelegde nationale kwalificatie heeft 
behaald. Voorbeelden van gereglementeerde beroepen in Nederland zijn leraar, architect en arts. Om 
het voor migrerende beroepsbeoefenaars mogelijk te maken hun beroep zonder belemmeringen in 
een andere lidstaat uit te oefenen is in het EG-Verdrag bepaald dat de onderlinge erkenning van 
diploma’s, certificaten en andere titels in richtlijnen zal worden vastgelegd. Een niet-gereglementeerd 
beroep is in beginsel voor iedereen vrij toegankelijk.” 
 
Een gereglementeerd beroep wordt in ieder geval gekenmerkt door de eis dat de beroepsbeoefenaar 
beschikt over een diploma, certificaat of andere officiele verklaring dat een specifieke opleiding met 
succes is voltooid dan wel over een certificaat ter bevestiging van het met succes afleggen van een 
bekwaamheidstest. Ook de optie om door middel van officiele bevestiging van een hoeveelheid jaren 
relevante arbeidservaring kan - vaak als alternatief voor een diploma - worden vereist. In het 
verlengde van deze eisen inzake opleiding en ervaring, geldt vaak een verplichting tot permanente 
educatie om het opleidings- en ervaringsniveau op peil te houden. 
 
Daarnaast kan bij gereglementeerde beroepen sprake zijn van titelbescherming, een 
inschrijvingsverplichting in een register dat door de overheid of een beroepsorganisatie wordt 
gehouden en/of tuchtrecht. Tenslotte komt bij gereglementeerde beroepen ook aanvullende 
regulering. Deze aanvullende regulering is echter niet uniek of kenmerkend voor gereglementeerde 
beroepen. 
 
In het vervolg van deze toelichting wordt, voor zover het de toegang tot een gereglementeerd 
beroep betreft, in plaats van de term ‘in regelgeving vastgelegde nationale kwalificatie’ de term 
‘beroepskwalificatie’ gebruikt.  
 
Gereglementeerde beroepen in overheidsdienst 
26 
 W10151.K-2
