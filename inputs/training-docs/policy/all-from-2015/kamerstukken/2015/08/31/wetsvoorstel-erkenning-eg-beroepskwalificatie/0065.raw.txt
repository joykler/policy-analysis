Beroepsstage 
Om in aanmerking te komen voor inschrijving in het architectenregister moeten architecten, 
stedenbouwkundigen, tuin- en landschapsarchitecten en interieurarchitecten vanaf 1 januari 2015 
naast het voldoen aan de gestelde minimumopleidingseisen van de richtlijn met goed gevolg een 
tweejarige beroepservaringperiode hebben doorlopen. Deze beroepservaringperiode is gericht op het 
zich in de praktijk bekwamen in de uitoefening van het beroep waarvoor met goed gevolg een 
opleiding is gevolgd onder begeleiding van een persoon die blijkens het architectenregister ten 
minste drie jaar beroepsmatig werkzaam is in datzelfde beroep. In de Regeling 
beroepservaringperiode zijn door het Bureau architectenregister op grond van artikel 12e van de Wet 
op de architectentitel regels gesteld over de invulling van de beroepservaringperiode.  
 
De beroepservaringperiode dient te worden aangemerkt als een beroepsstage in de zin van artikel 1 
in samenhang met artikel 55bis van de herziene richtlijn die na afloop van een opleiding plaatsvindt. 
Wat betreft de titel van architect wordt voor de volledigheid opgemerkt dat de 
beroepservaringperiode in zoverre geen beroepsstage is als bedoeld in artikel 46, eerste lid, onder b, 
van de herziene richtlijn, omdat die beroepsstage onderdeel is van de minimumopleidingseisen. De 
beroepservaringperiode wordt doorlopen na het behalen van de minimumopleidingseisen als bedoeld 
in artikel 46, eerste lid, onder a, van de herziene richtlijn. De richtlijn verzet zich er niet tegen dat 
van een beroepsbeoefenaar die zich in Nederland wil kwalificeren voor het beroep van architect, 
naast de minimumopleidingseisen uit de richtlijn, het met goed gevolg doorlopen van een 
beroepservaringperiode wordt geëist. De beroepservaringperiode wordt evenwel niet geëist van een 
architect die zich wil laten inschrijven in het architectenregister op basis van een in een andere 
lidstaat gevolgde opleiding die voldoet aan de minimumopleidingseisen van de richtlijn.  
  
De herziene richtlijn schrijft in artikel 55bis de situaties voor waarin in de lidstaat van oorsprong een 
beroepsstage moet worden gevolgd voordat de bevoegde autoriteiten van de lidstaat van oorsprong 
de in een andere betrokken staat gevolgde beroepsstages erkennen, en schrijft voor dat zij in 
overweging nemen de in een derde land gevolgde beroepsstage. Dit artikel wordt geïmplementeerd 
in de artikelen 12d en 12e van de Wet op de architectentitel. 
In artikel 12d wordt geregeld de erkenning door het bureau van in een andere betrokken staten 
gevolgde beroepservaringperiode geregeld en wordt voorgeschreven dat rekening dient te worden 
gehouden met een in een derde land gevolgde beroepservaringperiode. Een erkenning van een 
beroepservaringperiode als bedoeld in de eerste volzin vervangt niet een voor de toegang tot het 
desbetreffende beroep verplicht af te leggen examen. In artikel 12e is verder geregeld dat het 
Bureau architectenregister regels stelt over de organisatie en de erkenning van die periode die in een 
andere betrokken staat of een derde land wordt gevolgd, en de duur van het deel van die periode dat 
in het buitenland mag worden gevolgd. 
 
Onderdeel G 
 
In artikel 13, zesde lid, wordt een verwijzing naar de Algemene wet aangepast in verband met de 
voorstelde nieuwe citeertitel van deze wet. 
 
Onderdeel H 
 
Ten aanzien van de tijdelijke en incidentele dienstverrichting kent de Wet op de architectentitel een 
eigen regeling. Een dienstverrichter van wie zijn beroep niet is gereglementeerd in zijn staat, kan 
krachtens artikel 27b, derde lid, onder c, van de wet, in het register worden ingeschreven indien hij 
kan aantonen dat hij het betreffende beroep ten minste twee jaar heeft uitgeoefend tijdens de tien 
jaar voorafgaande aan de dienstverrichting. Richtlijn 2013/55 leidt tot een geringe aanpassing in 
artikel 27b van de Wet op de architectentitel in verband met het verkorten van de termijn van twee 
65 
 W10151.K-2
