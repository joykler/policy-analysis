4:5 van de Awb opgenomen criteria. Van artikel 4:15 van de Awb dient te worden afgeweken omdat 
de richtlijn voorschrijft dat een verzoek om aanvullende informatie in bepaalde gevallen geen 
opschortende werking heeft.  
     
Artikel 30b ziet specifiek op het stellen van regels in geval van een Europese beroepskaart voor een 
in Nederland niet-gereglementeerd beroep. Wordt een Europese beroepskaart ingevoerd voor een 
beroep dat in Nederland niet is gereglementeerd, dan is er in eerste instantie geen bevoegde 
autoriteit die verantwoordelijk is voor het uitvoeren van de aanvraag- en afgifteprocedures. Om die 
reden wordt in voorgesteld onderhavig artikel een grondslag opgenomen die het mogelijk maakt om 
een dergelijke autoriteit aan te wijzen.  
 
Hoofdstuk 3b (Automatische erkenning bij gemeenschappelijke opleidingsbeginselen 
Artikel 30c (Automatische erkenning bij gemeenschappelijke opleidingsbeginselen) 
Het gemeenschappelijk platform verdwijnt uit richtlijn 2005/36. In plaats daarvan is in de gewijzigde 
richtlijn een hoofdstuk over gemeenschappelijke opleidingsbeginselen opgenomen. De vaststelling 
van gemeenschappelijke opleidingsbeginselen geschiedt door de Europese Commissie. Nadat 
gemeenschappelijke opleidingsbeginselen zijn vastgesteld is Nederland in principe gehouden deze 
beginselen op nationaal niveau in te voeren, behoudens de mogelijkheid tot vrijstelling die in 
paragraaf 3.4.6 van het algemeen deel van de toelichting wordt toegelicht. Beroepskwalificaties die 
op basis van - tevens in Nederland ingevoerde - gemeenschappelijke opleidingsbeginselen zijn 
behaald, dienen door de bevoegde autoriteit automatisch te worden erkend.  
 
Gemeenschappelijk opleidingskader en gemeenschappelijke opleidingsproef 
Gemeenschappelijke opleidingsbeginselen kunnen worden vastgesteld in de vorm van een 
gemeenschappelijk opleidingskader (artikel 49 bis van de gewijzigde richtlijn) of een 
gemeenschappelijke opleidingsproef (artikel 49 ter van de gewijzigde richtlijn). Een 
gemeenschappelijk opleidingskader is een voor de uitoefening van een specifiek beroep vereist 
geheel van minimumkennis, -vaardigheden en â€“competenties. Een gemeenschappelijke 
opleidingsproef is een gestandaardiseerde proeve van bekwaamheid die in alle deelnemende 
lidstaten beschikbaar is en die alleen kan worden afgelegd door migrerende beroepsbeoefenaars die 
reeds bepaalde beroepskwalificaties bezitten. 
 
Automatische erkenning 
Het verwerven van beroepskwalificaties uit hoofde van een gemeenschappelijk opleidingskader of 
door het afleggen van een gemeenschappelijke opleidingsproef wordt niet afhankelijk gesteld van 
een daaraan voorafgaand lidmaatschap van een beroepsorganisatie of een registratie bij een andere 
organisatie met een soortgelijk aard en doel. Aan beroepskwalificaties die zijn verworven op basis 
van een gemeenschappelijk opleidingskader dat in Nederland is vastgesteld, dienen bevoegde 
autoriteiten automatische erkenning te verlenen. Dit houdt in dat, evenals in geval van de sectorale 
beroepen die op grond van titel III, hoofdstuk III, van de gewijzigde richtlijn automatische erkenning 
genieten, geen vergelijking of controle van beroepskwalificaties plaatsvindt.  
 
Indien een beroepsbeoefenaar succesvol een gemeenschappelijke opleidingsproef heeft afgelegd 
dient aan de kwalificatie die met de gemeenschappelijke opleidingsproef is behaald automatisch 
erkenning te worden verleend en kan de migrerende beroepsbeoefenaar het gereglementeerd beroep 
uitoefenen onder dezelfde voorwaarden als migrerende beroepsbeoefenaars die in Nederland hun 
kwalificaties voor hetzelfde beroep hebben behaald. De gemeenschappelijke opleidingsproef dient te 
voldoen aan de voorwaarden gesteld in artikel 49 ter, tweede lid, onderdeel a tot en met d, van de 
gewijzigde richtlijn. 
Op het moment van indiening van dit wetsvoorstel is aan de Europese Commissie nog geen blijk 
gegeven van interesse voor het vaststellen van een gemeenschappelijk opleidingsbeginsel, noch is 
ooit van het huidige artikel 15 in de oorspronkelijke richtlijn over het gemeenschappelijk platform 
gebruik gemaakt door de lidstaten. Om die reden is niet goed voorzienbaar in hoeverre er noodzaak 
dan wel behoefte zal bestaan tot het stellen van nadere regels indien eenmaal een 
58 
 W10151.K-2
