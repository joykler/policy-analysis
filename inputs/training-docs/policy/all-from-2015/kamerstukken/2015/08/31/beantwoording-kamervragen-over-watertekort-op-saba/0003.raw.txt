dient te worden opgemerkt dat droge perioden zich elk jaar voordoen op Saba en 
Ministerie van 
Binnenlandse Zaken en 
dat bedrijven in staat moeten worden geacht om hierop te anticiperen.  
Koninkrijksrelaties 
  
5) Kunt u uitsluiten dat het voor de economie van Saba zo belangrijke toerisme 
Datum 
gevaar loopt door het tekort aan water? 
31 augustus 2015 
 
Kenmerk 
De invloed van de verminderde beschikbaarheid van water uit de cisternen op het 2015-0000498700 
toerisme acht het kabinet gering. In de supermarkten op Saba is drinkwater in 
voldoende mate beschikbaar en vanuit de horeca zijn er geen signalen dat men de 
toeristen niet meer van water kan voorzien. Daarbij voert elk hotel in tijden van 
droogte een waterbesparingsbeleid in. 
  
6) Bent u bereid om dit jaar, net als in 2009 en in 2013, de Nederlandse marine in 
het Caribisch gebied water naar Saba te laten brengen?  
 
Het kabinet en het bestuurscollege van Saba werken als gezegd samen om de 
watervoorzieningen structureel te verbeteren en de beschikbaarheid van goedkoop 
drinkwater te verbeteren. In het geval Saba een dringend beroep doet op het 
kabinet en de Nederlandse marine om water te leveren, dan zal het kabinet een 
dergelijk verzoek vanzelfsprekend zeer serieus nemen en binnen het kabinet 
overleggen welke hulp de Nederlandse marine kan bieden. Van een dergelijk 
noodscenario of verzoek in dit kader is op dit moment echter geen sprake, dat 
hebben contacten tussen betrokken departementen en het openbaar lichaam Saba 
uitgewezen. Indien zich in de toekomst een noodgeval voordoet, is het niet 
ondenkbaar dat (in het kader van steunverlening in het openbare belang) er 
wederom een beroep wordt gedaan op Defensie. Het eenmalig brengen van water 
is uiteraard geen structurele oplossing; zie de antwoorden op vragen 3 en 7. 
  
7) Wat is er gebeurd met de plannen die in 2013 zijn gemaakt om de 
waterzekerheid op Saba te vergroten? 
  
Het drinkwaterprogramma, dat in 2013 samen met Saba is opgesteld, is inmiddels 
volop in uitvoering. Het kabinet is positief gestemd over de samenwerking met het 
openbaar lichaam Saba en de uitvoering van dit programma, dat vooral gericht is 
op het vergroten van de opslagcapaciteit van water (zowel drink- als grijswater) 
en het verbeteren van het transport van water door middel van pijpleidingen. Op 
dit moment wordt een grote grijswateropslag gebouwd in Windwardside. De bouw 
hiervan zal naar verwachting nog dit jaar worden afgerond. Hierin kan 125.000 
gallon (bijna 500.000 liter) water worden opgeslagen, voor publiek gebruik. 
Daarnaast zal een extra leiding worden aangelegd naar The Bottom om drinkwater 
naar een bestaande publieke opslag te pompen. Ook worden er twee aanvullende 
opslagbekkens gebouwd voor drinkwater, die elk 75.000 gallon (bijna 300.000 
liter) kunnen bevatten. Ten slotte zal het opslagbekken onder de school in 
St.John's worden vergroot. Met het vergroten van de opslagcapaciteit van (drink- 
en grijs) water kunnen de twee drinkwaterbedrijven constanter blijven produceren 
om problemen in de droge tijd te voorkomen.  
 
Het kabinet heeft tevens het wetsvoorstel inzake regels met betrekking tot de 
productie en de distributie van elektriciteit en drinkwater op Bonaire, Sint 
Eustatius en Saba (Wet elektriciteit en drinkwater BES, kamerstuk 34 089) 
aanhangig gemaakt in uw Kamer. Dit wetsvoorstel beoogt het reguleren van een 
betrouwbare, duurzame en betaalbare elektriciteit- en drinkwatervoorziening van 
goede kwaliteit op Bonaire, Sint Eustatius en Saba. 
 
 
Pagina 3 van 4
