privacyrichtlijn. De privacyrichtlijn is in Nederland geïmplementeerd in de Wbp. Omdat er bij het 
waarschuwingsmechanisme ook strafrechtelijke gegevens worden uitgewisseld is tevens sprake van 
de verwerking van bijzondere persoonsgegevens. Daarmee is een verscherpt regime van toepassing, 
dat is geregeld in hoofdstuk 2, paragraaf 2, van de Wbp.  
 
De Europese Commissie beheert het IMI en is verantwoordelijk voor de technische integriteit, de 
betrouwbaarheid en de veiligheid van het systeem. Het IMI wordt gereguleerd door EU-verordening 
nr. 1024/2012 van het Europese Parlement en de Raad van 25 oktober 2012 betreffende de 
administratieve samenwerking via het Informatiesysteem interne markt en tot intrekking van 
Beschikking 2008/49/EG van de Commissie (de IMI-verordening). Bij het ontwikkelen van de functies 
in IMI voor  uitvoering van Richtlijn 2013/55 werkt de Europese Commissie volgens het beginsel 
privacy-by-design.  De Europese toezichthouder voor gegevensbescherming houdt toezicht op de 
werking van het IMI. 
 
3. Verwerking van gegevens door bevoegde autoriteiten voor het verrichten, ontvangen, 
beëindigen of intrekken van een waarschuwing  
Bij het opstellen van het PIA is bezien hoe bij het door Richtlijn 2013/55 voorgeschreven verrichten, 
ontvangen, beëindigen en intrekken van waarschuwingen door bevoegde autoriteiten, de impact op 
de privacy wordt geminimaliseerd tot het noodzakelijke.  
 
Het IMI een besloten elektronisch systeem. De lidstaten moeten bevoegde autoriteiten aanwijzen die 
waarschuwingen kunnen inzien in het IMI. Daardoor is de toegang tot de gegevens in het 
waarschuwingsmechanisme beperkt tot geautoriseerde medewerkers van specifiek aangewezen 
bevoegde autoriteiten in de verschillende lidstaten.  
 
In het tweede lid van artikel 56 bis van richtlijn 2013/55 (voorgesteld artikel 31a, tweede lid, van het 
wetsvoorstel) is limitatief opgesomd welke gegevens een waarschuwing bevat. Dit artikellid van de 
richtlijn is in samenspraak met de Europese toezichthouder voor gegevensbescherming opgesteld 
met als doel de verwerking van persoonsgegevens tot het noodzakelijke minium te beperken. Zo 
mag de waarschuwing geen details vermelden over de omstandigheden die leidden tot het verbod, of 
de redenen van het verbod.  
 
De richtlijn beoogt een minimale opslagduur van de waarschuwing. De richtlijn voorziet hierin door in 
art 56 bis, lid 7 te regelen dat gegevens binnen drie dagen nadat het besluit van intrekking is 
genomen of zodra het verbod of de beperking afloopt, worden gewist. Daarmee is de periode dat de 
waarschuwingen in het IMI geregisteerd staan tot een strikt noodzakelijk minimum beperkt. Het IMI-
systeem stelt de initiator van de waarschuwing in staat de waarschuwing te beëindigen.  
 
Implementatie verwerking persoonsgegevens tbv waarschuwingsmechanisme 
Het waarschuwingsmechanisme voor beroepsverboden heeft als doel een bijdrage te leveren aan het 
waarborgen van een hoog niveau van patiënten- en consumentenbescherming. Via het 
waarschuwingsmechanisme worden gegevens uitgewisseld tussen de bevoegde autoriteiten van EU-
lidstaten over beroepsbeoefenaars die in een lidstaat een beperking of verbod opgelegd hebben 
gekregen op de uitoefening van een gereglementeerd beroep. Dit waarschuwingsmechanisme voor 
beroepsverboden is geïmplementeerd in het voorgestelde artikel 31a van de Algemene wet. 
Ingevolge de gewijzigde richtlijn dienen de Nederlandse bevoegde autoriteiten via IMI een 
waarschuwing te zenden indien in Nederland een beperking of verbod is opgelegd op de uitoefening 
van een in Nederland gereglementeerd beroep. De gewijzigde richtlijn bepaalt om welke beroepen 
het gaat in artikel 56 bis, eerste lid. Dat zijn de sectorale beroepen (met uitzondering van de 
architect), gereglementeerde beroepen met implicaties voor patiëntveiligheid, en gereglementeerde 
beroepen in het onderwijs aan minderjarigen alsmede gereglementeerde beroepen in de 
kinderopvang. 
  
45 
 W10151.K-2
