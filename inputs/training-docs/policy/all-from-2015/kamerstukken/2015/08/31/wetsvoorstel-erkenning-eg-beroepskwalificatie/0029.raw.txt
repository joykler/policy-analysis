3. Richtlijn 2013/55 
3.1 Algemeen 
In dit hoofdstuk worden de veranderingen toegelicht die richtlijn 2013/55 bewerkstelligt ten opzichte 
van richtlijn 2005/36. 
3.2 Aanleiding tot wijziging  
De mobiliteit van gekwalificeerde beroepsbeoefenaars in de EU is laag, terwijl er een groot potentieel 
voor mobiliteit bestaat. Volgens de Europese Commissie kampen EU-lidstaten met een groeiend 
tekort aan gekwalificeerde arbeidskrachten, voornamelijk in het onderwijs, in de zorg en ook in 
1
groeisectoren zoals de bouwnijverheid en de zakelijke dienstverlening. Nederland heeft vooral 
2
tekorten in de technieksector. Door eenvoudigere en snellere erkenning van beroepskwalificaties  
binnen de EU kunnen dergelijke tekorten beter worden opgevangen. Vraag en aanbod op de 
Europese arbeidsmarkt zouden op deze manier beter op elkaar kunnen worden afgestemd.  
 
3
Uit de evaluatie van richtlijn 2005/36, die door de Europese Commissie is uitgevoerd, kwam een 
aantal knelpunten naar voren:  
 te trage erkenningsprocedure door onvoldoende samenwerking tussen de betrokken 
instanties en lidstaten; 
 gebrek aan transparantie en rechtvaardiging van kwalificatievereisten in gereglementeerde 
beroepen; 
 onduidelijk toepassingsgebied van de richtlijn in geval van tijdelijke mobiliteit; 
 verouderde minimumopleidingseisen van de zeven sectorale beroepen; 
 moeizaam verlopende mobiliteit van niet-reglementerende naar reglementerende lidstaten in 
geval van vestiging; 
 onvoldoende bescherming van patiënten op grond van de richtlijn; 
 problemen bij het verkrijgen van toegang tot een beroep in de lidstaat van oorsprong 
vanwege in een andere lidstaat behaalde beroepskwalificatie. 
 
Bovenstaande knelpunten kunnen voor migrerende beroepsbeoefenaars een belemmering vormen 
om hun beroep in een andere lidstaat te kunnen uitoefenen. Om vrij verkeer van personen optimaal 
mogelijk te maken volgens de gedachte van de interne markt van de EU is een duidelijk, consequent 
en snel werkend systeem van erkenning van beroepskwalificaties vereist.  
3.3 Doelen richtlijn 2013/55  
Het hoofddoel van richtlijn 2013/55 is de mobiliteit van beroepsbeoefenaars en de handel in diensten 
binnen de EU verder te stimuleren. De Europese Commissie verwacht dat de vraag naar 
4
gekwalificeerde beroepsbeoefenaars tussen nu en 2020 met 16 miljoen banen zal stijgen. Wil 
Europa aan deze vraag voldoen, dan moeten volgens de Europese Commissie tekorten aan 
arbeidskrachten in de ene lidstaat worden aangevuld met mobiele en gekwalificeerde 
beroepsbeoefenaars uit andere EU-lidstaten. Dit kan een belangrijke bron van groei zijn, maar alleen 
als beroepsbeoefenaars gemakkelijk aan de slag kunnen gaan in de EU-lidstaten waar banen 
                                                
1
 Voorstel voor een Richtlijn van het Europees Parlement en de Raad tot wijziging van Richtlijn 2005/36/EG 
betreffende de erkenning van beroepskwalificaties en Verordening [...] betreffende de administratieve 
samenwerking via het Informatiesysteem interne markt, COM(2011) 883  
2
 Vergelijk bijvoorbeeld Kamerstukken II, 2011 – 2012, 32 637 / 31 289, nr. 33.  
3
 Europese Commissie (5 juli 2011), Evaluation of the professional qualifications directive, 
http://ec.europa.eu/internal_market/qualifications/docs/new/20110706-evaluation-directive-200536ec_en.pdf  
4
 COMMISSION STAFF WORKING PAPER IMPACT ASSESSMENT, SEC(2011) 1558, Part I, 
http://eur-lex.europa.eu/resource.html?uri=cellar:a6a6293a-95e4-43aa-b059-
1494a75bdf6f.0001.01/DOC_1&format=PDF 
29 
 W10151.K-2
