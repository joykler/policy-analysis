jaar tot één jaar die men tijdens de tien jaar voorafgaande aan de dienstverrichting in het 
betreffende beroep werkzaam is geweest. Daartoe strekt deze wijziging. 
 
 
Hoofdstuk 3. Ministerie van Infrastructuur en Milieu 
 
Artikelen 1 tot en met 6 
 
Naar aanleiding van de wijziging van de citeertitel van de Algemene wet worden verwijzingen naar 
deze wet aangepast in de Kadasterwet, de Loodsenwet, de Spoorwegwet, de Wet luchtvaart, de Wet 
rijonderricht motorrijtuigen 1993 en de Wet zeevarenden.  
 
 
Hoofdstuk 4. Ministerie van Onderwijs, Cultuur en Wetenschap 
 
Artikelen 1 t/m 7 
 
Naar aanleiding van de wijziging van de citeertitel van de Algemene wet worden alle verwijzingen 
naar deze wet in de onderwijswetten aangepast. 
 
 
Hoofdstuk 5. Ministerie van Veiligheid en Justitie 
 
Artikelen 1 en 2 
 
In de Advocatenwet en de Wet beedigde tolken en vertalers worden verwijzingen naar de Algemene 
wet aangepast aan de nieuwe citeertitel van die wet. 
 
Artikelen 3, 5, 7 en 8, onderdeel B 
 
Artikel 5, vierde lid, van de Wet rechtspositie rechterlijke ambtenaren (Wrra) regelt dat aan de 
beroepsvereisten die op grond van het eerste tot en met derde lid van dat artikel worden gesteld aan 
rechterlijke ambtenaren en rechterlijke ambtenaren in opleiding, eveneens wordt voldaan indien de 
betrokkene beschikt over een ten aanzien van het door hem uit te oefenen beroep verleende 
erkenning van beroepskwalificaties. In het geval van de in deze bepaling bedoelde beroepen gaat het 
echter om betrekkingen in overheidsdienst en/of beroepen waarbij sprake is van uitoefening van 
openbaar gezag. In het geval van uitoefening van openbaar gezag is het wenselijk om alleen met de 
nationale kwalificaties voor deze beroepen te werken. De richtlijn is ook niet van toepassing op deze 
beroepen. Om deze reden wordt de mogelijkheid van erkenning van beroepskwalificaties geschrapt 
In de Wet op de Raad van State en de Wet College voor de rechten van de mens wordt verwezen 
naar artikel 5, vierde lid, van de Wrra. Deze verwijzingen worden eveneens geschrapt.   
In verband hiermee is een overgangsbepaling is noodzakelijk om te voorzien in het geval waarin een 
beroepsuitoefenaar op het moment van inwerkingtreding van deze wet op grond van artikel 5, vierde 
lid, van de Wrra beschikt over een ten aanzien van het door hem uit te oefenen beroep verleende 
erkenning van beroepskwalificaties. Hiermee wordt bereikt dat betrokkenen hun beroep kunnen 
blijven uitoefenen. 
 
Artikel 4. Gerechtsdeurwaarderswet 
 
Gezien de aard van het ambt van gerechtsdeurwaarder, is de richtlijn niet van toepassing. Het gaat 
hier immers naar zijn aard om de uitoefening van een beroep met openbaar gezag, nu aan de 
gerechtsdeurwaarder in wetgeving bevoegdheden zijn toegekend waarbij sprake is van 
doorzettingsmacht (bijvoorbeeld inbeslagname van zaken). In het geval van uitoefening van 
openbaar gezag is het wenselijk om alleen met de nationale kwalificaties voor deze beroepen te 
66 
 W10151.K-2
