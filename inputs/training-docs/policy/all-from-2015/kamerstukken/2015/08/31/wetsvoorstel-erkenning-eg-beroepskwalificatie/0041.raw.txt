bevorderen. Tegelijkertijd geldt dat richtlijnen van de Europese Unie niet gelden voor LGO’s. Richtlijn 
2005/36 heeft daarom op zichzelf geen gelding op Caribisch Nederland. 
 
Wel kunnen EU-lidstaten nationale wetgeving waarmee een richtlijn wordt geimplementeerd, van 
toepassing verklaren op LGO’s. De huidige Algemene wet is niet van toepassing op Caribisch 
Nederland. Deze situatie blijft met onderhavig wetsvoorstel ongewijzigd; de Algemene wet wordt niet 
van toepassing verklaard op Caribisch Nederland. 
 
Toepassing van waarschuwingsmechanisme op CN 
Het feit dat de Algemene wet niet van toepassing wordt op de LGO’s betekent dat ook het 
waarschuwingsmechanisme voor beroepsverboden niet gaat gelden voor CN. In overleg met 
Caribisch Nederland zal worden overwogen of het waarschuwingsmechanisme voor beroepsverboden 
ook een effect kan hebben op de arbeidsmobiliteit tussen de EU-lidstaten en Caribisch Nederland. 
Indien daartoe besloten wordt kan dit voor Caribisch Nederland in werking treden op een later te 
bepalen tijdstip, door middel van een separaat wetgevingstraject. Omdat momenteel voor CN een 
periode van legislatieve terughoudendheid geldt, zal besluitvorming hierover een ander tijdpad 
kennen dan de implementatie van de richtlijn 2013/55. 
4.3 Financiële gevolgen 
De financiële gevolgen van dit wetsvoorstel  bestaan vooral uit personeels- en uitvoeringskosten voor 
de procedures voor het erkennen van beroepskwalificaties. Het betreft kosten die gemaakt moeten 
worden om de ICT-systemen aan te passen en aansluiting  op het IMI te realiseren. Daarnaast 
moeten werkprocessen worden aangepast en opgesteld, zoals werkprocessen over de Europese 
beroepskaart en het waarschuwingsmechanisme. De ministeries die het aangaat zullen binnen de 
eigen begroting ruimte zoeken voor de bekostiging van de uitvoering van de richtlijn.  
 
Door de diversiteit van gereglementeerde beroepen variëren de kosten voor uitvoering per 
ministerie. De totale, structurele kosten voor de Rijksoverheid zullen naar schatting niet meer dan 1 
miljoen euro bedragen voor alle gereglementeerde beroepen.  
4.4 Uitvoeringsgevolgen 
Dit wetsvoorstel is voor een uitvoeringstoets voorgelegd aan een aantal bevoegde autoriteiten die 
voor bepaalde gereglementeerde beroepen de erkenningsprocedures uitvoeren, waaronder de Dienst 
Uitvoering Onderwijs (DUO) van het Ministerie van Onderwijs, Cultuur en Wetenschap, en het CIBG 
van het Ministerie van Volksgezondheid, Welzijn en Sport. Uit de uitvoeringstoetsen blijkt dat het 
wetsvoorstel uitvoerbaar is.  
De geraadpleegde bevoegde autoriteiten geven aan dat de wijzigingen in de richtlijn deels aansluiten 
bij bestaande taken en bij de bestaande systemen voor de uitvoering van de erkenningsprocedures. 
Wel zullen systeemaanpassingen nodig zijn voor bijvoorbeeld de uitvoering van de gedeeltelijke 
toegang en de gewijzigde eisen met betrekking tot tijdelijke en incidentele dienstverrichting. Nieuw is 
de uitvoering van het waarschuwingsmechanisme voor beroepsverboden en voor het gebruik van 
valse beroepskwalificaties. Voor zover dit onderdeel nader wordt uitgewerkt bij lagere regelgeving, 
zal bij die uitwerking wederom worden getoetst op uitvoerbaarheid.  
4.5 Administratieve lasten 
De Nederlandse beroepsbeoefenaar zal naar verwachting geen verandering in administratieve lasten 
ervaren als gevolg van de implementatie van de gewijzigde richtlijn. Wel zal het voor de 
beroepsbeoefenaar naar verwachting gemakkelijker worden om een erkenningsprocedure te 
doorlopen, nu de wijziging van de richtlijn voorschrijft dat alle erkenningsprocedures geheel 
elektronisch aangeboden moeten worden. Bovendien zal het nieuw ingevoerde assistentiecentrum 
beroepsbeoefenaren kunnen ondersteunen bij het verkrijgen van de juiste informatie, hetgeen zal 
moeten leiden tot een lastenvermindering ten algemene voor de beroepsbeoefenaar.  Overigens 
wordt wel een vermindering van administratieve lasten voorzien voor beroepsbeoefenaren die 
41 
 W10151.K-2
