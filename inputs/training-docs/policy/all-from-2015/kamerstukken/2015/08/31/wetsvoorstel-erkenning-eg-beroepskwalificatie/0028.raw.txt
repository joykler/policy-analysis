compenserende maatregel moet evenredig zijn en rekening houden met de beroepservaring 
van de migrerende beroepsbeoefenaar. De migrerende beroepsbeoefenaar mag in beginsel 
zelf kiezen tussen een proeve van bekwaamheid of een aanpassingsstage. 
 
Hierbij is het belangrijk op te merken dat deze voorwaarden niet cumulatief zijn. Als iemand door 
een proeve van bekwaamheid of een aanpassingsstage heeft laten zien voldoende gekwalificeerd te 
zijn, mogen geen aanvullende voorwaarden ter zake van beroepservaring worden gevraagd. Zodra 
de migrerende beroepsbeoefenaar aan de compenserende maatregelen heeft voldaan, wordt 
erkenning van de kwalificatie verleend. 
 
Het is natuurlijk mogelijk dat de verschillen tussen de kwalificatie van de migrerende 
beroepsbeoefenaar en de vereiste kwalificatie in de ontvangende lidstaat na onderlinge vergelijking 
te groot blijken om overbrugd te kunnen worden. In een dergelijk geval wordt geen erkenning 
verleend en krijgt de migrerende beroepsbeoefenaar geen toegang tot het beroep.” 
  
Sectoraal stelsel  
Het sectoraal stelsel biedt regels voor de automatische erkenning van beroepskwalificaties voor de 
sectorale beroepen. De opleidingseisen van deze beroepen zijn in alle EU-lidstaten geharmoniseerd. 
Er gelden minimumopleidingseisen. Hierdoor is een vergelijking van beroepskwalificaties door de 
bevoegde autoriteit in de lidstaat van ontvangst, zoals deze plaatsvindt in het algemeen stelsel, niet 
aan de orde. Indien een beoefenaar van een sectoraal beroep toegang tot of uitoefening van zijn 
beroep wenst in een andere lidstaat, wordt hem automatisch erkenning van beroepskwalificaties 
verleend indien hij in het bezit is van een opleidingstitel die voldoet aan de gestelde 
minimumopleidingseisen.  
2.4 Vestiging en dienstverrichting  
Richtlijn 2005/36 voorziet in twee procedures voor beroepsbeoefenaars die in een andere lidstaat 
hun beroepsactiviteiten willen uitoefenen:  
 1) een erkenningsprocedure voor de erkenning van beroepskwalificaties van de 
 beroepsbeoefenaar die zich in een andere lidstaat wil vestigen; en 
 2) een lichtere procedure voor de beroepsbeoefenaar die tijdelijk en incidenteel diensten wil 
 verrichten in een andere lidstaat,(de ‘dienstverrichter’). 
Voor de dienstverrichter geldt in principe dat hij voorafgaand aan de dienstverrichting een melding 
doet aan de bevoegde autoriteit in de betreffende lidstaat. Slechts in geval van beoogde 
dienstverrichting in een beroep met implicaties voor de volksgezondheid of de openbare veiligheid, 
kan de bevoegde autoriteit vervolgens de beroepskwalificaties van de dienstverrichter controleren. 
Deze controle ziet niet op de sectorale beroepen, maar slechts op dienstverrichters die onder het 
algemeen stelsel vallen. 
2.5 Bevoegde autoriteiten 
Richtlijn 2005/36 schrijft voor dat de uitvoering op nationaal niveau gebeurt door zogenoemde 
‘bevoegde autoriteiten’. In Nederland zijn de ministers van de verschillende departementen de 
bevoegde autoriteit voor de beroepen binnen hun portefeuille. Zij kunnen ervoor kiezen 
uitvoeringstaken zelf uit te voeren of hiertoe instanties aan te wijzen. De bevoegde autoriteiten 
voeren de procedures uit op basis waarvan erkenning van beroepskwalificaties kan worden verleend 
voor vestiging, respectievelijk toegang kan worden verleend tot een gereglementeerd beroep met 
het oog op tijdelijke en incidentele dienstverrichting.  
 
Voorbeelden van bevoegde autoriteiten zijn de Dienst Uitvoering Onderwijs (hierna: DUO) voor 
gereglementeerde beroepen in het onderwijs (zoals leraar), en de kinderopvang (zoals leidster bij 
een kindercentrum), het CIBG voor de gereglementeerde beroepen in de gezondheidszorg, en het 
Bureau Architectenregister voor het beroep architect.  
28 
 W10151.K-2
