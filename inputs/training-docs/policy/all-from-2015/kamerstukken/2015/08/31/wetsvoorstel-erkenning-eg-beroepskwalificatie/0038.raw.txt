Het waarschuwingsmechanisme geldt voor de sectorale medische beroepen en de dierenarts, voor 
gereglementeerde beroepen met patiëntveiligheidimplicaties, gereglementeerde beroepen in het 
onderwijs aan minderjarigen waaronder mede begrepen het vroegschoolse onderwijs, en 
gereglementeerde beroepen in de kinderopvang waaronder mede begrepen het voorschoolse 
onderwijs.  
 
Procedure 
De minister die het aangaat moet de waarschuwing verrichten in het IMI binnen drie dagen nadat 
ingevolge het verbod of de beperking de uitoefening van het betreffende beroep daadwerkelijk niet 
of slechts beperkt mag geschieden. De waarschuwing bevat de volgende informatie: 
 
 de identiteit van de beroepsbeoefenaar;  
 het beroep ten aanzien waarvan het verbod of de beperking op de beroepsuitoefening geldt;  
 informatie over de rechterlijke instantie of andere bij of krachtens de wet bevoegde instantie  
die het verbod of de beperking heeft opgelegd;  
 de reikwijdte van het verbod of de beperking;  
 de periode gedurende welke het verbod of de beperking van kracht is.  
 
Een bevoegde autoriteit kan via IMI waarschuwingen verrichten, updaten, en verwijderen. De 
beroepsbeoefenaar over wie een waarschuwing wordt verricht in het IMI wordt direct door de 
bevoegde autoriteit op de hoogte gesteld van het besluit tot het verrichten van een waarschuwing; 
tegen dit besluit kan beroep worden aangetekend volgens de Algemene wet bestuursrecht. 
 
De bevoegde autoriteiten van de andere betrokken staten worden onverwijld via IMI in kennis 
gesteld indien een verbod of een beperking eindigt, of indien de einddatum van het verbod of de 
beperking is gewijzigd. Binnen drie dagen nadat het verbod of de beperking is geëindigd worden de 
gegevens uit het IMI verwijderd.                                                                                        
 
Het waarschuwingsmechanisme wordt onderdeel van het IMI. Bij de inrichting van het IMI is gebruik 
gemaakt van ‘privacy by design’, wat inhoudt dat er bij het ontwerp van de voorziening rekening 
gehouden is met eisen uit privacyregelgeving en dat het systeem voldoende waarborgen biedt voor 
adequate gegevensbescherming. Bij de inrichting van het waarschuwingsmechanisme wordt met 
dezelfde regelgeving en waarborgen rekening gehouden. 
 
Artikel 56 bis van de gewijzigde richtlijn schrijft naast het waarschuwingsmechanisme over 
beroepsverboden tevens een waarschuwingsmechanisme voor dat dient te worden gebruikt voor het 
melden van beroepsbeoefenaars die met gebruik van valse beroepskwalificaties hebben geprobeerd 
toegang te krijgen tot een gereglementeerd beroep door een beroep te doen op de procedures van 
de richtlijn. Deze waarschuwingsplicht geldt ten aanzien van alle gereglementeerde beroepen. Ten 
aanzien van de waarschuwing over het gebruik van valse beroepskwalificaties geldt grotendeels 
dezelfde procedure als voor waarschuwingen over beroepsverboden.   
 
Binnengekomen waarschuwingen 
De betrokken bevoegde autoriteit zal via het IMI een bericht krijgen van een binnengekomen 
waarschuwing. De richtlijn laat het aan de betrokken lidstaat wat er met de binnengekomen 
waarschuwing moet gebeuren.  
 
Onderhavig wetsvoorstel bevat een wettelijke grondslag voor de minister die het aangaat om gevolg 
te geven aan waarschuwingen die door andere lidstaten worden gedaan in het IMI over 
beroepsverboden- en beperkingen en valse beroepskwalificaties. Zo kan een onderzoek plaatsvinden 
of de betreffende beroepsbeoefenaar een erkenningsprocedure doorloopt of heeft doorlopen in 
Nederland, en of een waarschuwing betrekking heeft op een beroepsbeoefenaar die werkzaam is in 
38 
 W10151.K-2
