Gezien de bepalingen in dit wetsvoorstel over de verwerking van persoonsgegevens is in april 2015 
advies aangevraagd bij het College bescherming persoonsgegevens (Cbp). Het advies is medio juni 
2015 ontvangen. Het Cbp heeft enkele opmerkingen gemaakt die waar nodig tot aanpassing hebben 
geleid. Het Cbp merkt in het advies op dat ingevolge richtlijn 2013/55 in het 
waarschuwingsmechanisme gegevens dienen te worden opgenomen over de identiteit van de 
desbetreffende beroepsbeoefenaar (de voorgestelde artikelen 31a, tweede lid, en 31b, derde lid, van 
de Algemene wet). Het Cbp adviseert die gegevens te specificeren. Die specificatie is afhankelijk van 
de wijze waarop het IMI – dat door de Europese Commissie wordt beheerd – zal worden ingericht, en 
zal nog worden bezien. Het Cbp merkt tevens op dat ingevolge het voorgestelde artikel 34d van de 
Algemene wet de minister van Onderwijs, Cultuur en Wetenschap een assistentiecentrum aanwijst en 
de taken en bevoegdheden van het assistentiecentrum nader kan bepalen, waaronder taken en 
bevoegdheden inzake de verwerking van persoonsgegevens. Het Cbp adviseert om voorschriften met 
betrekking tot de verwerking van persoonsgegevens bij regelgeving vast te stellen. Met artikel 34d 
bevat het wetsvoorstel evenwel een wettelijke grondslag voor taken en bevoegdheden inzake de 
verwerking van persoonsgegevens, waarbij tevens zij opgemerkt dat een nadere bepaling van de 
taken en bevoegdheden van het assistentiecentrum, ook die inzake de verwerking van 
persoonsgegevens, zal geschieden met in achtneming van het kader dat richtlijn 2013/55 biedt 
aangaande de taken en bevoegdheden van het assistentiecentrum. Het Cbp heeft er voorts op 
gewezen dat het wetsvoorstel grondslagen biedt om een algemene maatregel van bestuur vast te 
stellen op het gebied van het waarschuwingsmechanisme en de Europese beroepskaart die mede kan 
zien op de verwerking van persoonsgegevens. Indien een algemene maatregel van bestuur wordt 
vastgesteld wordt een ontwerp daarvan, indien relevant voor het Cbp, aan het Cbp voorgelegd.  
4.7.2 Verwerking persoonsgegevens waarschuwingsmechanisme 
 
Privacy Impact Assessment (PIA) Rijksdienst 
Voor de gegevensverwerking ten behoeve van het waarschuwingsmechanisme is een Privacy Impact 
Assessment (PIA) uitgevoerd volgens het toetsmodel Privacy Impact Assessment (PIA) Rijksdienst, 
waarin diverse privacy-aspecten zijn belicht. De informatie uit de PIA-toets is in de onderhavige 
paragraaf verwerkt. Onder meer de volgende drie punten kwamen bij het PIA aan de orde: 
 
1. Doel 
De verwerking van persoonsgegevens dient altijd een legitiem doel te hebben. Het 
waarschuwingsmechanisme voor beroepsverboden en voor het gebruik van valse 
beroepskwalificaties draagt bij aan het waarborgen van een hoog niveau van gezondheids- en 
consumentenbescherming. Het gaat om veiligheid van patienten,minderjarigen, en consumenten in 
het algemeen. Het waarschuwingsmechanisme heeft als doel te voorkomen dat beroepsbeoefenaars 
die een beroepsverbod hebben gekregen schade kunnen aanrichten door in een andere lidstaat toch 
hetzelfde beroep uit te oefenen. 
 
2. De waarborgen die op EU-niveau bestaan voor de bescherming van persoonsgegevens  
Het wetsvoorstel is implementatiewetgeving. Dit betekent dat de afwegingen ter zake van de 
verwerking van (bijzondere) persoonsgegevens in het kader van het waarschuwingsmechanisme in 
belangrijke mate zijn gemaakt op Europees niveau. De Nederlandse implementatiewetgever komt 
slechts beperkt een zelfstandige afweging toe. Daarom is gekeken naar het kader dat EU-regelgeving 
schept voor het delen van gegevens binnen EU-lidstaten. 
 
Alle betrokken lidstaten en de Europese Commissie zijn gehouden aan de privacyrichtlijn. De 
verwerking van persoonsgegevens met het oog op het uitwisselen van informatie vindt plaats 
overeenkomstig de Richtlijnen 95/46/EG en 2002/58/EG (richtlĳn betreffende privacy en 
elektronische communicatie) (Art 56 bis lid 4). De verwerking van persoonsgegevens door de 
Europese Commissie gebeurt overeenkomstig Verordening (EG) nr. 45/2001. Verwerking van 
persoonsgegevens in het kader van richtlijn 2013/55 valt daarmee onder het regime van de 
44 
 W10151.K-2
