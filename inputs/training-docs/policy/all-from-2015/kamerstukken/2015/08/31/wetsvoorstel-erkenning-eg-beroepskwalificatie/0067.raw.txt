werken. De richtlijn is ook niet van toepassing op deze beroepen. Om deze reden wordt in onderdeel 
A de mogelijkheid van erkenning van beroepskwalificaties geschrapt en wordt  in onderdeel C 
bepaald dat een kandidaat-gerechtsdeurwaarder alleen mag worden toegevoegd als hij aan de 
nationale opleidingseisen heeft voldaan. Naar huidig recht blijft voor uitsluitend het verkrijgen van de 
titel van kandidaat-gerechtsdeurwaarder wel de mogelijkheid bestaan van erkenning van 
beroepskwalificaties (artikel 25, eerste lid, Gerechtsdeurwaarderswet), nu aan het enkele dragen van 
de titel kandidaat-gerechtsdeurwaarder geen openbaar gezag toekomt. Van het uitoefenen van 
openbaar gezag is in het geval van een kandidaat-gerechtsdeurwaarder pas sprake wanneer deze is 
toegevoegd aan een gerechtsdeurwaarder. 
Verder wordt in onderdeel B een verwijzing naar de Algemene wet aangepast aan de nieuwe 
citeertitel van die wet. 
 
Artikel 6. Wet op het notarisambt 
 
Onderdeel A 
 
In dit onderdeel wordt de definitie van de kandidaat-notaris aangepast. De erkenning van 
beroepskwalificaties ten aanzien van het beroep van kandidaat-notaris staat in het huidige artikel 6 
van de Wet op het notarisambt. Met dit onderdeel wordt de zinsnede met betrekking tot de 
erkenning van beroepskwalificaties van artikel 6 verplaatst naar de definitie van kandidaat-notaris, 
geregeld in artikel 1 van de Wet op het notarisambt. Erkenning van beroepskwalificaties kan worden 
verleend in geval van een elders in de EU behaalde opleidingstitel op het gebied van het notarieel 
recht, na een daartoe door de KNB ingesteld onderzoek en met overeenkomstige toepassing van de 
artikelen 5 tot en met 13 van de Algemene wet erkenning EU-beroepskwalificaties. 
 
Onderdeel B 
 
In de herziene richtlijn is in artikel 2, vierde lid, opgenomen dat deze niet van toepassing is op bij 
een officieel overheidsbesluit benoemde notarissen. In Nederland wordt, naast de notaris, ook de 
toegevoegd notaris bij officieel overheidsbesluit benoemd. Gedurende de benoeming treedt de 
toegevoegd notaris op als vervanger van de notaris.  Deze twee beroepen vallen dus niet onder de 
herziene richtlijn. Hiertoe wordt artikel 6 van de Wet op het notarisambt aangepast. Echter, de 
kandidaat-notaris wordt in Nederland niet benoemd bij officieel overheidsbesluit en valt wel onder de 
herziene richtlijn. Als gevolg van de aanpassingen in artikel 6 van de Wet op het notarisambt is 
ervoor gekozen de positie van de kandidaat-notaris middels een aangepaste definitiebepaling te 
regelen. Zie hiervoor onderdeel A en de toelichting hierbij.  
 
Hoofdstuk 6. Ministerie van Volksgezondheid, Welzijn en Sport 
 
Artikel 1. Wet op de beroepen in de gezondheidszorg 
 
Onderdeel A 
 
Indien een gedeeltelijke toegang tot een van de beroepen als bedoeld in artikel 3, eerste lid, van de 
Wet op de beroepen in de individuele gezondheidszorg (Wet BIG) wordt verleend, zal dat leiden tot 
een inperking van de beroepswerkzaamheden voor het beroep waarvoor de gedeeltelijke toegang is 
gevraagd. Die inperking kan mede betrekking hebben op de handelingen, genoemd in artikel 36 van 
de Wet BIG, de zogenaamde ‘voorbehouden handelingen’. Het BIG-register verschaft het publiek 
informatie over mogelijke beperkingen die aan in de registers ingeschreven beroepsbeoefenaars zijn 
opgelegd. In dat perspectief bezien is het wenselijk dat ook ten aanzien van beroepsbeoefenaars aan 
wie gedeeltelijke toegang is verleend voor het publiek helder is voor welke beroepswerkzaamheden 
de toegang is verleend en voor welke niet. Om die reden zal in het BIG-register worden aangetekend 
voor welke beroepswerkzaamheden de toegang is verleend.   
67 
 W10151.K-2
