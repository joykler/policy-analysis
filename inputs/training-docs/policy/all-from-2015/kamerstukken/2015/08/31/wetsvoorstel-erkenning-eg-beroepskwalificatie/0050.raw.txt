gereglementeerd beroep willen uitoefenen, maar ook voor migrerende beroepsbeoefenaars die hun 
beroep in een andere lidstaat willen uitoefenen, waar dat beroep gereglementeerd is. Artikel 3 wordt 
tevens dienovereenkomstig aangepast.  
 
Onderdeel B, artikel 4 (Reikwijdte) 
 
Omdat de Europese Gemeenschap in 2009 is opgehouden te bestaan en met het Verdrag van 
Lissabon de Europese Unie werd opgericht, wordt de term ‘EG-richtlijn’ in het eerste lid vervangen 
door de term ‘EU-richtlijn’, die mede blijft omvatten de EG-richtlijnen waarop het artikellid reeds ziet.   
 
In Nederland zijn de eisen met betrekking tot de toegang tot en de uitoefening van het 
gereglementeerde beroep van notaris neergelegd in de Wet op het notarisambt. In genoemde wet 
worden drie categorieën van notarissen genoemd: de  notaris, de toegevoegd notaris en de 
kandidaat-notaris. De Wet op het notarisambt verwijst naar de Algemene wet erkenning EG-
beroepskwalificaties wanneer het gaat om erkenning van beroepskwalificaties van migrerende 
beroepsbeoefenaars in voornoemde beroepen.  
Op basis van artikel 2, vierde lid van de gewijzigde richtlijn, worden bij officieel overheidsbesluit 
benoemde notarissen voortaan uitgezonderd van diens werkingssfeer. De reden daarvoor is dat er 
specifieke en uiteenlopende regelingen in de individuele lidstaten bestaan voor toegang tot en 
uitoefening van deze beroepen. Binnen de categorie ‘bij officieel overheidsbesluit benoemde 
notarissen’ vallen de notaris en de toegevoegd notaris, bedoeld in artikel 1, eerste lid, onderdeel a 
respectievelijk onderdeel b, van de Wet op het notarisambt. In artikel 4 van het wetsvoorstel worden 
deze beroepen daarom uitgesloten van de reikwijdte van de Algemene wet. Richtlijn 2005/36 en de 
Algemene wet blijven wel onverminderd van toepassing op de kandidaat-notaris, bedoeld in artikel 1, 
eerste lid, onderdeel c, van de Wet op het notarisambt. De Wet op het notarisambt wordt 
dienovereenkomstig aangepast. 
 
Tevens wordt een nieuw lid aan het artikel toegevoegd om betrekkingen in overheidsdienst uit te 
sluiten van de reikwijdte van de Algemene wet. Op grond van artikel 45, vierde lid, van het EU-
Werkingsverdrag ziet de bevoegdheid van de Europese Unie om regels te stellen ter uitvoering van 
het vrije verkeer van werknemers niet op betrekkingen die binnen de lidstaten worden uitgevoerd in 
overheidsdienst. Het betreft betrekkingen waar het gaat om de uitoefening van openbaar gezag. 
Richtlijn 2005/36 is daarmee niet op deze zogenoemde overheidsberoepen van toepassing. Het 
voorgestelde artikel 4, derde lid, bepaalt dat de Algemene wet niet geldt voor dergelijke 
overheidsberoepen, tenzij bij of krachtens wet ten aanzien van een dergelijk beroep anders is 
bepaald (zie ook de artikelsgewijze toelichting bij hoofdstuk 5 van dit wetsvoorstel, artikelen 3, 4, 5, 
7 en 8). Het hangt van de specifieke wet- en regelgeving voor een dergelijk beroep af of en in 
hoeverre (bijvoorbeeld geheel, deels, overeenkomstig, onverkort) de Algemene wet wel geldt voor 
dat beroep. 
 
Onderdeel C, artikel 4a (Reikwijdte hoofdstuk 2) 
 
De huidige Algemene wet voorziet in procedures voor de toegang tot of de uitoefening van een 
beroep in Nederland, die zien op migrerende beroepsbeoefenaars die in Nederland wensen te 
werken. Nederlandse bevoegde autoriteiten hebben derhalve op basis van de huidige Algemene wet 
slechts verplichtingen ten aanzien van deze migrerende beroepsbeoefenaars.  
Met de komst van de Europese beroepskaart krijgen Nederlandse bevoegde autoriteiten ook 
verplichtingen ten aanzien van migrerende beroepsbeoefenaars die in Nederland een procedure 
starten ten behoeve van beroepsuitoefening in een andere lidstaat. Die verplichtingen zullen op 
grond van de voorgestelde artikelen 30a en 30b worden vervat in lagere regelgeving.  Ten behoeve 
van een duidelijke systematiek,  waar de Algemene wet en de lagere regelgeving op het gebied van 
de Europese beroepskaart deel van zullen uitmaken, wordt met het nieuw voorgestelde artikel 4a 
50 
 W10151.K-2
