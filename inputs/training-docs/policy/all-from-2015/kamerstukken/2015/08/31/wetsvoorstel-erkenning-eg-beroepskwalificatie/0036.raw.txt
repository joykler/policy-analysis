3. het is vastgesteld na een transparante procedure, met betrokkenheid van de desbetreffende 
belanghebbenden uit lidstaten waar het beroep niet is gereglementeerd;  
4. het biedt de onderdanen van alle lidstaten de mogelijkheid de beroepskwalificaties van dit 
kader te verwerven, zonder dat zij vooraf lid hoeven te zijn van een beroepsorganisatie of bij 
een dergelijke organisatie geregistreerd hoeven te zijn.  
 
EU-lidstaten zijn in beginsel verplicht een door de Europese Commissie vastgestelde 
gemeenschappelijke opleidingsproef te organiseren op nationaal niveau.  
 
Vrijstelling 
Net als bij het gemeenschappelijk opleidingskader kan een lidstaat in bepaalde gevallen een beroep 
doen op een vrijstelling van het nationaal vaststellen en organiseren van een gemeenschappelijke 
opleidingsproef. Daarvoor dient aan één van de volgende voorwaarden voldaan te worden:  
 
 het desbetreffende beroep is op het grondgebied van de lidstaat niet gereglementeerd; 
 de inhoud van de gemeenschappelijke opleidingsproef beperkt in onvoldoende mate ernstige 
risico’s voor de volksgezondheid of de veiligheid van de afnemers van de diensten die op zijn 
grondgebied van belang zijn; of 
 de inhoud van de gemeenschappelijke opleidingsproef zou de toegang tot het beroep 
aanzienlijk minder aantrekkelijk maken in vergelijking met de nationale eisen. 
 
Implementatie gemeenschappelijke opleidingsproef 
Het wetsvoorstel bevat een grondslag voor het stellen van nadere regels inzake een vastgestelde 
gemeenschappelijke opleidingsproef. De Europese Commissie heeft de bevoegdheid gekregen om de 
volgende zaken vast te stellen middels: 
A. Gedelegeerde handelingen:  
- Vaststellen van een gemeenschappelijke opleidingsproef, de voorwaarden voor het afleggen 
van en het slagen voor die toets. 
 
Of B. Uitvoeringshandelingen:  
- Opmaken van een lijst van de lidstaten waar de gemeenschappelijke opleidingsproeven 
zullen worden georganiseerd; en  
- de frequentie in een kalenderjaar en andere regelingen die nodig zijn voor het organiseren 
van gemeenschappelijke opleidingsproeven in alle lidstaten.  
3.4.7 Beroepsstages (‘traineeships’)  
De gewijzigde richtlijn voorziet in de erkenning van buitenlandse beroepsstages (artikel 55 bis van de 
gewijzigde richtlijn). Wanneer een beroepsbeoefenaar in spé in de lidstaat waar hij zijn 
beroepskwalificaties heeft behaald toegang wenst te krijgen tot het desbetreffende 
gereglementeerde beroep, en het voor toegang tot dat beroep een voorwaarde is dat de 
beroepsbeoefenaar een beroepsstage heeft volbracht, dient de bevoegde autoriteit een in een andere 
lidstaat gevolgde beroepsstage als zodanig te erkennen. Ten aanzien van beroepsstages die niet in 
een andere lidstaat maar in een derde land zijn gevolgd, is de bevoegde autoriteit verplicht om bij de 
behandeling van een verzoek om toegang te krijgen tot een gereglementeerd beroep rekening te 
houden met een dergelijke beroepsstage.  
 
Voor de erkenning van, dan wel het rekening houden met, moet  wel worden voldaan aan door de 
bevoegde autoriteit gepubliceerde richtsnoeren, onder meer over de organisatie van de beroepsstage 
die elders is gevolgd. Het gaat dan met name over de rol van de supervisor van de beroepsstage. 
Tevens kan de duur van het deel van de beroepsstage dat in de andere betrokken lidstaat of een 
derde land mag worden gevolgd, tot een redelijke periode worden beperkt. 
 
36 
 W10151.K-2
