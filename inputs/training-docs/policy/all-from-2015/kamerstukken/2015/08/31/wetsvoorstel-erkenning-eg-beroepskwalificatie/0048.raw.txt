vestiging (neergelegd in hoofdstuk 2 van de Algemene wet) en een procedure voor 
beroepsbeoefenaars die door zich te melden bij een bevoegde autoriteit in Nederland, hier tijdelijk en 
incidenteel een dienst kunnen verrichten (hoofdstuk 3 van de Algemene wet). Beide procedures 
hebben derhalve betrekking op beroepsuitoefening in Nederland, waardoor Nederlandse bevoegde 
autoriteiten op basis van de huidige Algemene wet voornamelijk ten aanzien van deze 
beroepsbeoefenaars verplichtingen hebben.  
 
Met de komst van de Europese beroepskaart krijgen Nederlandse bevoegde autoriteiten additionele 
verplichtingen ten aanzien van migrerende beroepsbeoefenaars die in een andere lidstaat hun beroep 
willen uitoefenen (‘uitgaande beroepsbeoefenaars’). Uitgaande beroepsbeoefenaars in een beroep 
waarvoor een Europese beroepskaart is geïntroduceerd, kunnen namelijk op twee verschillende 
manieren toegang tot of uitoefening van hun beroep in een andere lidstaat bewerkstelligen. De 
uitgaande beroepsbeoefenaar kan er in dat geval voor kiezen direct in de lidstaat van ontvangst een 
erkenningsprocedure te starten op basis van bestaande nationale erkenningsprocedures (conform de 
oorspronkelijke richtlijn). Hij heeft echter op basis van de gewijzigde richtlijn ook de mogelijkheid om 
een procedure voor aanvraag van de Europese beroepskaart te starten bij de bevoegde autoriteit in 
Nederland. De introductie van de Europese beroepskaart (artikelen 4 bis tot en met 4 sexies van de 
gewijzigde richtlijn) betekent dus dat Nederlandse bevoegde autoriteiten verplichtingen kunnen 
hebben ten aanzien van dergelijke uitgaande beroepsbeoefenaars. De term ‘migrerende 
beroepsbeoefenaar’ omvat dientengevolge de volgende categorieën van beroepsbeoefenaars:  
 
a. migrerende beroepsbeoefenaars die erkenning van beroepskwalificaties wensen in het kader 
van vestiging in Nederland; 
b. migrerende beroepsbeoefenaars die in Nederland tijdelijk en incidenteel diensten willen 
verrichten; 
c. migrerende beroepsbeoefenaars die in Nederland tijdelijk en incidenteel diensten willen 
verrichten die implicaties hebben voor de openbare veiligheid of volksgezondheid; 
d. migrerende beroepsbeoefenaars die erkenning van beroepskwalificaties wensen in het kader 
van vestiging in een andere lidstaat;  
e. migrerende beroepsbeoefenaars die in een andere lidstaat tijdelijk en incidenteel diensten 
willen verrichten; en 
f. migrerende beroepsbeoefenaars die in een andere lidstaat tijdelijk en incidenteel diensten 
willen verrichten die implicaties hebben voor de openbare veiligheid of volksgezondheid.  
 
Gereglementeerd beroep 
De definitie van ‘gereglementeerd beroep’ is aangepast. De huidige definitie verwijst naar bijlage I 
van richtlijn 2005/36/EG. Een beroep dat wordt uitgeoefend door de leden van de verenigingen of 
organisaties die zijn genoemd in die bijlage, is een gereglementeerd beroep. De verwijzing naar 
bijlage I is aangepast in verband met de aanpassing van de definitie van ‘richtlijn’ (onderdeel 11). 
Laatstgenoemde aanpassing houdt in dat een verwijzing naar richtlijn 2005/36 een zogenoemde 
statische verwijzing is, waardoor wijzigingen van richtlijn 2005/36 ná richtlijn 2013/55 eerst in 
Nederlandse regels moeten worden omgezet. Wat betreft de genoemde verwijzing naar bijlage I 
wordt door onderdeel 7 niet voorzien in een statische verwijzing, maar gelden de wijzigingen van 
bijlage I automatisch in Nederland. Als Nederland besluit om gebruik te maken van de mogelijkheid 
om verenigingen of organisaties op die bijlage te zetten, is geen verdere omzetting nodig om te 
regelen  – want dat zou juist de reden zijn om een vereniging of organisatie op de bijlage te zetten - 
dat het betreffende beroep een gereglementeerd beroep in de zin van de Algemene wet is. 
 
IMI 
De gewijzigde richtlijn stelt het voor bevoegde autoriteiten verplicht om bij de uitvoering van een 
aantal van hun taken gebruik te maken van het internemarktinformatiesysteem (IMI). In 
Verordening (EU) nr. 1024/2012 betreffende de administratieve samenwerking via het 
48 
 W10151.K-2
