kan de Commissie regels stellen die nodig zijn om de integriteit, vertrouwelijkheid en nauwkeurigheid 
van de gegevens op de Europese beroepskaart en in het IMI-bestand te waarborgen en de 
voorwaarden en procedures voor de afgifte van de Europese beroepskaart aan de houder, met 
inbegrip van de mogelijkheid om het IMI-bestand te downloaden of te actualiseren. 
 
In januari 2011, nog voordat richtlijn 2013/55 werd aangenomen, heeft de Europese Commissie een 
steering group opgezet, een expertgroep die bestond uit vertegenwoordigers van ministeries van 
economische zaken, volksgezondheid, en onderwijs uit de EU-lidstaten. Daarin werd een aantal 
beroepen besproken dat eventueel in aanmerking zou kunnen komen voor invoering van een 
Europese beroepskaart (de verpleegkundige, arts, apotheker, fysiotherapeut, ingenieur, berggids en 
makelaar in onroerend goed). In oktober 2013 heeft de Europese Commissie via de lidstaten een 
oproep gedaan aan mogelijke belanghebbenden om hun interesse voor de invoering van een 
Europese beroepskaart voor een of meerdere van deze beroepen aan te geven. Vervolgens heeft de 
Commissie tussen april en juni 2014 een publieke consultatie gehouden om de wenselijkheid van 
invoering van de Europese beroepskaart voor elk van de bovengenoemde beroepen in kaart te 
brengen. Uiteindelijk is op 24 juni 2015 door de Commissie een uitvoeringshandeling vastgesteld bij 
richtlijn 2013/55, die voor de volgende 5 beroepen de Europese beroepskaart invoert: de 
verpleegkundige, de apotheker, de fysiotherapeut, de berggids en de makelaar in onroerend goed.  
 
Implementatie Europese beroepskaart  
De werking van de Europese beroepskaart en de te volgen procedures worden geïmplementeeerd in 
lagere regelgeving. Het wetsvoorstel bevat hiervoor de grondslag. Voor delegatie naar lagere 
regelgeving is gekozen omdat de Europese beroepskaart enkel zal gelden voor speciaal daarvoor 
door de EU-lidstaten geselecteerde beroepen. Genoemde delegatiebepalingen bieden tevens de 
grondslag voor het implementeren van de uitvoeringshandelingen op het gebied van de Europese 
beroepskaart.  
 
4. Implementatie in Nederlandse wet- en regelgeving 
4.1 Inleiding 
De EU-lidstaten zijn verplicht richtlijnen van de EU in nationaal recht om te zetten. Voor de 
implementatie van de gewijzigde richtlijn wordt aangesloten bij de wijze waarop de oorspronkelijke 
richtlijn is geïmplementeerd. In grote lijnen betekent dat dat algemene bepalingen over 
gereglementeerde beroepen neerslaan in de Algemene wet, en dat bepalingen over specifieke 
beroepen - waaronder de sectorale beroepen - neerslaan in wetgeving die op het betreffende beroep 
ziet. Naast aanpassing van de wet vereist de implementatie tevens wijziging van lagere regelgeving. 
Onderhavig wetsvoorstel voorziet in de benodigde aanpassing van de Algemene wet en van 
beroepsspecifieke wetgeving.  
 
Transponeringstabel 
In hoofdstuk III van deze memorie van toelichting is een overzicht opgenomen waarin wordt 
aangegeven in welke artikelen van dit wetsvoorstel de verschillende bepalingen van de gewijzigde 
richtlijn zijn geïmplementeerd. 
4.2 Gevolgen Caribisch Nederland  
De eilanden Bonaire, Sint Eustatius en Saba (hierna Caribisch Nederland of CN) worden op basis van 
het Europees recht aangemerkt als zogeheten Landen en Gebieden Overzee (LGO’s) van het 
Europees deel van Nederland. LGO’s zijn niet-Europese landen en gebieden die bijzondere 
betrekkingen onderhouden met een lidstaat van de EU. Op basis van het Verdrag betreffende de 
werking van de Europese Unie kunnen LGO’s en de EU in haar geheel, onderling economische 
betrekkingen tot stand brengen om de economische en sociale ontwikkeling van de LGO’s te 
40 
 W10151.K-2
