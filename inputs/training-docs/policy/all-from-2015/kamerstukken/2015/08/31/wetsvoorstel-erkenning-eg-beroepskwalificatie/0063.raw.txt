rechtskarakter van de betreffende beslissing is bepalend voor welke rechtsmiddelen de 
beroepsbeoefenaar ter beschikking staan tegen de beslissing. Zo kan het bij een ontslag door de 
werkgever gaan om een civielrechtelijke procedure tegen het ontslag, en kan het bijvoorbeeld bij een 
doorhaling in een register gaan om een besluit in de zin van de Algemene wet bestuursrecht 
waartegen op grond van die wet bezwaar en beroep kan worden ingesteld. Wat betreft de 
rechtsbescherming van de betrokkene kan ook worden gewezen op artikel 56bis, zesde lid, van de 
richtlijn. Ingevolge dat lid kan tegen het besluit van een lidstaat om een waarschuwing in het IMI op 
te nemen de betrokkene beroep aantekenen in die lidstaat.      
 
Bij of krachtens algemene maatregel van bestuur kunnen nadere regels worden gesteld over het 
gebruik van de informatie met betrekking tot de binnengekomen waarschuwing (vijfde lid).  
 
Onderdeel W, artikel 32a (Beroepsstage) 
 
In voorgesteld artikel 32a wordt artikel 55 bis van de gewijzigde richtlijn ge√Ømplementeerd. Indien 
het voor het verkrijgen van toegang tot een gereglementeerd beroep in Nederland is vereist dat een 
beroepsstage is gevolgd, en het aan een bevoegde autoriteit is om een oordeel te geven over de 
toereikendheid van een door de betreffende beroepsbeoefenaar gevolgde beroepsstage, dient deze 
bevoegde autoriteit een in een andere lidstaat doorlopen beroepsstage toereikend te achten, mits is 
voldaan aan in beleidsregels op te nemen voorwaarden. Die beleidsregels moeten in ieder geval zien 
op de organisatie van de beroepsstage en de rol van de supervisor tijdens de beroepsstage (artikel 
32a, derde lid). Het tweede lid van artikel 32a geeft aan dat de bevoegde autoriteit bij een verzoek 
om toelating tot een beroep op basis van in Nederland behaalde beroepskwalificaties rekening dient 
te houden met een stage die in een derde land is doorlopen. 
 
Onderdeel Y, artikel 34 (Uitwisseling van informatie voor beoordeling rechtmatigheid) 
 
De reeds bestaande mogelijkheid voor bevoegde autoriteiten om bevoegde autoriteiten van andere 
lidstaten in het kader van een erkenningsprocedure te verzoeken om informatie over strafrechtelijke 
sancties of tuchtrechtelijke verboden die aan een beroepsbeoefenaar zijn opgelegd, dient voortaan te 
worden toegepast met gebruik van het IMI. De Europese Commissie draagt er zorg voor dat in het 
IMI, voor zover nog noodzakelijk, technische aanpassingen worden gedaan om bovenstaande 
uitwisseling van informatie mogelijk te maken.  
 
Onderdeel Z, artikel 34c (Elektronische procedures) 
 
Alle procedures die in de wet zijn opgenomen dienen via elektronische weg beschikbaar te zijn 
(artikel 57 bis, eerste lid, van de gewijzigde richtlijn). Dit houdt onder meer in dat alle formulieren 
die nodig zijn voor het kunnen doorlopen van de procedure online beschikbaar moeten zijn en online 
kunnen worden afgewikkeld. Genoemde procedures omvatten alle formaliteiten en vereisten 
behorend bij de procedures voor erkenning van beroepskwalificaties in hoofdstuk 2, tijdelijke en 
incidentele dienstverrichting in hoofdstuk 3 en de Europese beroepskaart in hoofdstuk 3a. Op grond 
van het tweede lid van voorgesteld artikel 34c geldt de genoemde verplichting niet voor de 
uitvoering van aanpassingsstages en proeven van bekwaamheid (artikel 57 bis, tweede lid, van de 
gewijzigde richtlijn). Elektronische procedures kunnen plaatsvinden via het centraal loket of 
rechtstreeks via de bevoegde autoriteit. Bestaande schriftelijke procedures aangeboden door 
bevoegde autoriteiten kunnen gehandhaafd blijven, mits deze bevoegde autoriteiten tevens in de 
elektronische procedures voorzien. De functie van het centraal loket wordt vervuld door Antwoord 
voor bedrijven. Op de website kunnen bezoekers van deze website elektronisch worden 
doorverwezen naar de website van de voor hun beroep aangewezen bevoegde autoriteit in 
Nederland.   
 
Onderdeel AA, artikel 35 (Registratie) 
63 
 W10151.K-2
