bij het waarschuwingsmechanisme voor beroepsverboden – maar geldt voor alle gereglementeerde 
beroepen. Het bovengenoemde met betrekking tot het verrichten, wijzigen en intrekken van een 
waarschuwing en de rechtsbescherming van de betrokkene, geldt ook voor het 
waarschuwingsmechanisme voor valse beroepskwalificaties (zie het voorgestelde artikel 31b, derde 
lid, van de Algemene wet). 
 
II. ARTIKELSGEWIJZE TOELICHTING  
 
Hoofdstuk 1. Wijziging van de Algemene wet erkenning EG-beroepskwalificaties 
 
Artikel 1 
 
Onderdeel A, artikel 1 (Definities) 
 
Algemeen 
Het huidige artikel 1 omvat het merendeel van de in de Algemene wet gehanteerde definities. Met de 
implementatie van de wijzigingsrichtlijn worden hieraan enkele nieuwe definities toegevoegd. Dit 
gebeurt hoofdzakelijk vanwege de nieuw geïntroduceerde onderwerpen, zoals de Europese 
beroepskaart en het internemarktinformatiesysteem (IMI). Verder worden de bestaande begrippen 
“beroepservaring” en “proeve van bekwaamheid” inhoudelijk aangescherpt. Hierna volgt een 
toelichting op de nieuw voorgestelde definities. 
 
Dwingende redenen van algemeen belang 
Een definitie van ‘dwingende redenen van algemeen belang’ is opgenomen naar aanleiding van de 
invoering van de gedeeltelijke toegang. Op basis van artikel 12, tweede lid respectievelijk artikel 28, 
vierde lid, kan de bevoegde autoriteit weigeren gedeeltelijke toegang te verlenen aan een 
migrerende beroepsbeoefenaar dan wel een dienstverrichter die in beginsel aan de vereisten voor het 
verkrijgen van gedeeltelijke toegang voldoet, indien hiervoor dwingende redenen van algemeen 
belang aanwezig zijn. Uit de begripsbepaling blijkt dat van een dergelijke reden sprake is indien die 
reden in de rechtspraak van het Hof van Justitie van de Europese Unie als zodanig is erkend. Voor 
deze definitie is aangesloten bij de definitie van dwingende redenen van algemeen belang in de 
Dienstenwet en artikel 3, eerste lid, onderdeel m, van de gewijzigde richtlijn. Voor een toelichting op 
de toepassing van dwingende redenen van algemeen belang in relatie tot de gedeeltelijke toegang, 
zie de artikelsgewijze toelichting bij voorgesteld artikel 12 van dit wetsvoorstel. 
 
Een leven lang leren 
Migrerende beroepsbeoefenaars moeten de mogelijkheid hebben om op alle daarvoor geschikte 
manieren aan te tonen dat zij gekwalificeerd zijn voor hun beroep. Vanuit die gedachte wordt in de 
richtlijn het beginsel van een leven lang leren opgenomen. Dit beginsel ziet op alle leeractiviteiten die 
gedurende het gehele leven ontplooid worden om kennis, vaardigheden en competenties aan te leren 
dan wel te verwerven die bijdragen aan het goed kunnen (blijven) uitoefenen van een beroep. Bij 
geconstateerde wezenlijke verschillen tussen de beroepskwalificaties die een beroepsbeoefenaar 
bezit en de beroepskwalificaties welke in de lidstaat waar hij zijn beroep wil uitoefenen zijn vereist, 
dient de bevoegde autoriteit voortaan tevens te bezien of deze verschillen kunnen worden 
gecompenseerd met kennis, vaardigheden of competenties die de beroepsbeoefenaar heeft opgedaan 
in het kader van ‘een leven lang leren’. Dit beginsel (artikel 3, eerste lid, onderdeel l, van de 
gewijzigde richtlijn) wordt geïmplementeerd in artikel 1 van de Algemene wet. 
 
Europese beroepskaart 
De huidige Algemene wet voorziet in twee procedures voor de toegang tot of de uitoefening van een 
beroep in Nederland; een procedure voor migrerende beroepsbeoefenaars die erkenning van 
beroepskwalificaties aanvragen om alhier hun beroep uit te kunnen oefenen in het kader van 
47 
 W10151.K-2
