gewijzigd). Bijlage III van de richtlijn verdwijnt omdat het kwalificatieniveau van de afgeronde 
gereglementeerde opleiding niet langer van belang zal zijn bij de toepassing van artikel 7. Daarom 
wordt in artikel 7 de verwijzing naar bijlage III van de richtlijn geschrapt. De lidstaten dienen 
voortaan op grond van artikel 57, eerste lid, onderdeel d, van de herziene richtlijn via hun centraal 
loketten een lijst bekend te maken met de opleidingen die in de desbetreffende lidstaat worden 
aangemerkt als gereglementeerde opleidingen vallend onder artikel 11, onderdeel c, onder ii), van 
de richtlijn (in de Algemene wet geimplementeerd in artikel 9, onderdeel c, onder 2°). 
 
Onderdeel F, artikel 8 (Geen erkenning beroepskwalificaties bij vier niveaus verschil) 
 
Huidig artikel 8 van de Algemene wet schrijft voor dat bevoegde autoriteiten, in uitzondering op 
hetgeen is geregeld in de huidige artikelen 6 en 7, erkenning van beroepskwalificaties moeten 
verlenen indien een migrerende beroepsbeoefenaar toegang wenst tot een beroep waarvoor in 
Nederland een opleiding van vier jaar op universitair of hoger onderwijs-niveau is vereist (het niveau 
in artikel 9, onder a), en de desbetreffende beroepsbeoefenaar zelf een opleiding op 
hogeronderwijsniveau of een beroepsopleiding met een duur van tussen de één en drie jaar heeft 
afgerond (het niveau bedoeld in artikel 9, onder c). Het doel van het huidige artikel 8 is het 
faciliteren van migrerende beroepsbeoefenaars die in de lidstaat van ontvangst hun beroep kunnen 
uitoefenen na het afsluiten van een hogeronderwijsdiploma of een middelbare beroepsopleiding van 
korter dan drie jaar, maar aan wier beroep in Nederland het bezit van een hogeronderwijsdiploma ter 
afsluiting van een opleiding met een voltijdse cursusduur van minstens vier jaar is vereist. Naar 
aanleiding van de wijzigingsrichtlijn wordt artikel 6 van de Algemene wet gewijzigd, waardoor een 
beroepsbeoefenaar die in het bezit is van het diploma, certificaat of bekwaamheidsattest dat in de 
lidstaat van oorsprong of herkomst verplicht is gesteld aan de uitoefening van het aldaar 
gereglementeerde beroep, voortaan in Nederland erkenning moet krijgen van zijn 
beroepskwalificatie, ongeacht het kwalificatieniveau daarvan. Met de wijziging van artikel 6 verliest 
huidig artikel 8 zijn betekenis, en komt het derhalve te vervallen. 
 
In plaats daarvan wordt een nieuw artikel 8 opgenomen waarin artikel 13, vierde lid, van de 
gewijzigde richtlijn wordt geïmplementeerd. Daarin wordt geregeld dat hoewel een verschil in 
kwalificatieniveaus in beginsel geen reden kan zijn om erkenning van beroepskwalificaties te 
weigeren, de bevoegde autoriteit toch kan besluiten geen erkenning van beroepskwalificaties te 
verlenen als er een verschil van vier kwalificatieniveaus is; het grootst denkbare verschil in 
kwalificatieniveaus binnen het kader van de richtlijn. Hiervan is sprake indien een migrerende 
beroepsbeoefenaar een bekwaamheidsattest van het niveau in artikel 9, onder e, bezit, en toegang 
tot of uitoefening van een gereglementeerd beroep wenst waarvoor in Nederland een 
beroepskwalificatie op het niveau in artikel 9, onder a, verplicht is gesteld.  
 
Onderdeel G, artikel 9 (Kwalificatieniveaus) 
 
Artikel 9 bevat een omschrijving van de vijf kwalificatieniveaus waarin beroepskwalificaties kunnen 
worden onderscheiden. In artikel 9, onderdelen a en b, wordt ingevolge artikel 11, onderdeel e 
respectievelijk onderdeel d, van de gewijzigde richtlijn het begrip ECTS ingevoerd, zodat bevoegde 
autoriteiten het kwalificatieniveau van een opleiding niet alleen kunnen vaststellen door te kijken 
naar de duur van de opleiding maar ook aan de hand van het aantal ECTS dat aan die opleiding is 
verbonden.  
Het kwalificatieniveau, bedoeld in onderdeel c, onder 2°, wordt aangepast voor zover het de daarin 
omschreven opleiding met een bijzondere structuur betreft. Naar aanleiding van het vervallen van 
bijlage II bij de richtlijn - waarin genoemde opleidingen per beroepssector en lidstaat werden 
vermeld – vervalt de verwijzing naar bijlage II en worden de omschrijving van het begrip en de eisen 
aan de opleidingen met een bijzondere structuur in onderdeel c, onder 2°, uitgebreid.  
Of in een individueel geval sprake is van een opleiding met een bijzondere structuur die van het 
vereiste niveau is, zal de bevoegde autoriteit voortaan moeten bepalen aan de hand van de criteria 
52 
 W10151.K-2
