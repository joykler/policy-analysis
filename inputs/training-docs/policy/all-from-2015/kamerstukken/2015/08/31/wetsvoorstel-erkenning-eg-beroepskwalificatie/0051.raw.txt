verduidelijkt dat hoofdstuk 2 alleen ziet op de migrerende beroepsbeoefenaar die in het kader van 
vestiging een gereglementeerd beroep wenst uit te oefenen in Nederland. 
 
Onderdeel D, artikel 6 (Vereisten erkenning beroepskwalificaties) 
 
Verschil in kwalificatieniveaus en beginsel van een leven lang leren 
De eisen voor het verkrijgen van erkenning van een bekwaamheidsattest, een certificaat of een 
diploma met het oog op toegang tot of uitoefening van een gereglementeerd beroep in Nederland in 
het kader van vestiging, worden versoepeld.  
 
Op grond van artikel 6 van de huidige Algemene wet zijn bevoegde autoriteiten slechts verplicht om 
bij een aanvraag voor erkenning van beroepskwalificaties in het kader van vestiging de 
beroepskwalificaties van een migrerende beroepsbeoefenaar te erkennen, als hij een opleidingstitel 
of bekwaamheidsattest bezit dat niet meer dan één kwalificatieniveau lager is dan het in Nederland 
vereiste niveau voor uitoefening van het desbetreffende beroep. Op basis van het gewijzigde artikel 
6 (eerste lid) zal voornoemde eis van maximaal één niveau verschil niet langer bestaan en zijn 
bevoegde autoriteiten in beginsel verplicht een bekwaamheidsattest, certificaat of diploma te 
erkennen wanneer dat in de lidstaat van oorsprong of herkomst verplicht wordt gesteld aan de 
uitoefening van het desbetreffende beroep, en van een kwalificatieniveau is als bedoeld in artikel 9 
van de Algemene wet. (Artikel 13, eerste lid, van de gewijzigde richtlijn.) 
 
Minder beroepservaring vereist 
Ook worden de eisen versoepeld die gelden voor de migrerende beroepsbeoefenaar afkomstig uit een 
niet-reglementerende lidstaat die erkenning van beroepskwalificaties wenst te verkrijgen in het kader 
van vestiging op basis van zijn beroepservaring. Op basis van de huidige richtlijn dient een 
migrerende beroepsbeoefenaar afkomstig uit een lidstaat waar zijn beroep niet is gereglementeerd, 
voor erkenning van zijn beroepservaring aan te tonen dat hij in de tien jaar voorafgaand aan de 
aanvraag minstens twee jaar zijn beroep heeft uitgeoefend in de lidstaat van oorsprong of herkomst 
en in het bezit is van een opleidingstitel of bekwaamheidsattest van een niveau tenminste 
gelijkwaardig aan het in Nederland vereiste niveau. Naar aanleiding van artikel 13, tweede lid, van 
de gewijzigde richtlijn wordt artikel 6 gewijzigd en zal slechts één jaar beroepservaring, opgedaan in 
de laatste tien jaar, worden geëist. Daarnaast zal het voldoende zijn dat de beoefenaar een 
opleidingstitel of bekwaamheidsattest bezit dat is afgegeven in een andere lidstaat, ongeacht het 
niveau van die opleidingstitel of dat bekwaamheidsattest. 
 
Onderdeel E, artikel 7 (Gereglementeerde opleiding) 
 
Artikel 7 van  de huidige Algemene wet schrijft voor dat van een migrerende beroepsbeoefenaar 
geen beroepservaring wordt geëist in het kader van de erkenningsprocedure, indien de 
desbetreffende beroepsbeoefenaar een gereglementeerde opleiding heeft afgesloten op het 
kwalificatieniveau als bedoeld in artikel 9, onderdelen a, b, c of d. Artikel 7 voorkomt dat 
beroepsbeoefenaars die in de lidstaat van oorsprong of herkomst een gereglementeerde opleiding 
hebben gevolgd, nadeel ondervinden bij het laten erkennen van die opleiding omdat het 
desbetreffende beroep niet is gereglementeerd in de lidstaat van oorsprong of herkomst. Op basis 
van de voorgestelde wijzigingen in artikel 7 wordt aan het verkrijgen van erkenning van een 
gereglementeerde opleiding niet langer een vereist kwalificatieniveau gekoppeld; het is voldoende 
dat de desbetreffende beroepsbeoefenaar in de lidstaat van oorsprong een gereglementeerde 
opleiding heeft afgerond. (Artikel 13, tweede lid, van de gewijzigde richtlijn.) 
 
In het huidige artikel 7 wordt verwezen naar bijlage III van de richtlijn, waarin opleidingen zijn 
opgenomen waaraan het kwalificatieniveau als bedoeld in artikel 9, onderdeel c, wordt 
toegeschreven (zie voor een toelichting op dit kwalificatieniveau, de artikelsgewijze toelichting bij 
onderdeel G van dit wetsvoorstel, waarmee het huidige artikel 9 van de Algemene wet wordt 
51 
 W10151.K-2
