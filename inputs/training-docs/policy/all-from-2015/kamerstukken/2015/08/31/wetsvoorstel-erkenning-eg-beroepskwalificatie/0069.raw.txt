Volksgezondheid, Welzijn en Sport ten behoeve van de betrokkene als beoefenaar van het 
desbetreffende beroep een beroepskaart heeft afgegeven, is het uiteraard niet langer nodig die 
bescheiden over te leggen. Het nieuwe derde lid regelt dat. 
 
 
Hoofdstuk 7. Overgangs- en slotbepalingen 
 
Artikel 2 (Samenloop wetsvoorstel tot wijziging Gerechtsdeurwaarderswet)  
 
Naar huidig recht komt aan de drager van de titel kandidaat-gerechtsdeurwaarder geen openbaar 
gezag toe. Een kandidaat-gerechtsdeurwaarder is iemand die een door de Minister van Veiligheid en 
Justitie erkende opleiding heeft voltooid. Hij kan als zodanig geen ambtshandelingen verrichten en 
hem komt geen openbaar gezag toe. Dat komt pas als een kandidaat-gerechtsdeurwaarder wordt 
toegevoegd door een gerechtsdeurwaarder. In de huidige wet wordt dan ook onderscheid gemaakt 
tussen een kandidaat-gerechtsdeurwaarder en een toegevoegd kandidaat-gerechtsdeurwaarder. In 
oorsprong was een toegevoegd kandidaat-gerechtsdeurwaarder iemand die door te worden 
toegevoegd de benodigde ervaring in de praktijk kon opdoen alvorens hij werd benoemd tot 
gerechtsdeurwaarder. In de praktijk blijft een groot aantal van hen permanent werkzaam voor en 
toegevoegd aan een gerechtsdeurwaarder zonder een zelfstandige benoeming te ambiëren. 
Het wetsvoorstel tot wijziging van de Gerechtsdeurwaarderswet (Kamerstukken  34 047) wijzigt de 
opzet van stage in de wet en de titulatuur van  degenen die bevoegd zijn tot het verrichten van 
ambtshandelingen. De pure opleidingstitel vervalt, zodat de benaming van gerechtsdeurwaarder (al 
dan niet voorafgegaan door “kandidaat-“ of “toegevoegd”) alleen gebruikt wordt in situaties waarin 
iemand bevoegd is tot het verrichten van ambtshandelingen. In het geval van uitoefening van 
openbaar gezag is het wenselijk om alleen met de nationale kwalificaties voor deze beroepen te 
werken en is de richtlijn niet van toepassing. Na inwerkingtreding van de nieuwe 
Gerechtsdeurwaarderswet zullen alle dragers van genoemde titels openbaar gezag uitoefenen en is 
de richtlijn daarmee op geen van de gerechtsdeurwaarders in Nederland van toepassing. 
Om eventuele onvoorziene wetstechnische consequenties van de samenloop van deze voorstellen te 
kunnen ondervangen is met betrekking tot de inwerkingtreding van deze wet bepaald dat deze wet in 
werking treedt op een bij koninklijk besluit te bepalen tijdstip, dat voor de verschillende artikelen of 
onderdelen daarvan verschillend kan worden vastgesteld.   
 
III. TRANSPONERINGSTABEL 
 
Richtlijn 2013/55/EU (gewijzigd/nieuw Algemene wet erkenning EU- Bijzonderheden  
ingevoegd artikel in richtlijn 2005/36/EG) beroepskwalificaties/andere wet-
/regelgeving 
Titel I. Algemene bepalingen     
Artikel 1. Doel     
Artikel 1, tweede lid   Behoeft naar zijn aard geen implementatie 
Artikel 2. Toepassingsgebied     
Artikel 2, eerste lid, tweede alinea   Behoeft naar zijn aard geen implementatie 
Artikel 2, vierde lid  Artikel 4, tweede lid, Algemene wet  
erkenning EU-beroepskwalificaties 
Artikel 3. Definities     
Artikel 3, eerste lid, onderdelen f; h; j t/m n  Artikel 1 Algemene wet erkenning EU-  
beroepskwalificaties 
Artikel 3, tweede lid, derde alinea  Behoeft naar zijn aard geen implementatie 
Artikel 4. Gevolgen van de erkenning     
69 
 W10151.K-2
