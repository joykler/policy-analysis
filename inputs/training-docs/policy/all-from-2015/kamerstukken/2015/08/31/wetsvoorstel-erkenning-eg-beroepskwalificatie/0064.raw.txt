Artikel 60 van de oorspronkelijke richtlijn bevat een informatieverplichting van Nederland aan de 
Europese Commissie. Ten behoeve van het voldoen aan die informatieverplichting is het noodzakelijk 
dat de bevoegde autoriteiten bepaalde gegevens registreren. Het huidige artikel 35 van de Algemene 
wet voorziet daarin. Op grond van richtlijn 2013/55 is de informatieverplichting aan de Europese 
Commissie uitgebreid. Dientengevolge voorziet het voorgestelde artikel 35 in een uitbreiding van de 
gegevens die de bevoegde autoriteiten dienen te registreren. 
 
Onderdeel AB, artikel 57 (Citeertitel) 
 
Omdat de Europese Gemeenschap in 2009 is opgehouden te bestaan en met het Verdrag van 
Lissabon de Europese Unie werd opgericht, wordt de citeertitel gewijzigd in: Algemene wet erkenning 
EU-beroepskwalificaties. Verwijzingen in andere wetgeving naar de huidige citeertitel worden 
overeenkomstig aangepast. 
 
 
Hoofdstuk 2. Ministerie van Binnenlandse Zaken en Koninkrijksrelaties  
 
Artikel 1. Wet op de architectentitel 
 
Onderdeel A 
 
Aan artikel 1 worden twee definitiebepalingen toegevoegd. Met het definiëren van de term 
beroepservaringperiode wordt er blijk van gegeven dat deze dient te worden aangemerkt als een 
beroepsstage in de zin van artikel 1 van de richtlijn. Het is wenselijk de term beroepservaringperiode 
te blijven hanteren, omdat de term “stage” doelt op de situatie waarin een student tijdens zijn 
opleiding kennis maakt met de beroepspraktijk, terwijl de beroepservaringperiode dient te worden 
doorlopen na de studie. Verder wordt de term “IMI” gedefinieerd voor het in de herziene richtlijn 
voorgeschreven elektronisch informatiesysteem. 
 
Onderdeel B 
 
In artikel 3 worden enkele wijzigingen aangebracht in verband met de in de richtlijn voorgeschreven 
informatie-uitwisseling via het IMI en het op elektronische wijze beschikbaar stellen van informatie. 
Verder is het zesde lid (nieuw) aangepast naar aanleiding van de aanwijzing van het 
assistentiecentrum op grond van artikel 34d van de Algemene wet erkenning EU-
beroepskwalificaties. 
 
Onderdeel C 
 
De minimumopleidingseisen van de Nederlands architectuuropleidingen zijn opgenomen in artikel 9, 
eerste lid, onder a, b en c en zijn zodanig geformuleerd dat deze niet hoeven te worden aangepast 
aan de nieuwe minimumopleidingseisen van artikelen 46, 47 en 49 van de richtlijn. De 
herformulering van de artikelen 46, 47 en 49 leiden wel tot enkele technische wijzigingen in artikel 9 
van de Wet op de architectentitel. Verder is de verwijzing naar de Algemene wet aangepast aan de 
voorgestelde nieuwe citeertitel van deze wet. 
 
Onderdeel D 
 
In de artikelen 10, eerste lid, onder d, 11, eerste lid, onder d, en 12, eerste lid, onder d, wordt de 
verwijzing naar de Algemene wet aangepast in de verband met de voorstelde nieuwe citeertitel van 
deze wet. 
 
Onderdelen E en F 
64 
 W10151.K-2
