Daarnaast is het voor toepasselijkheid van artikel 31b, anders dan bij artikel 31a, wel noodzakelijk 
dat de beroepsbeoefenaar een beroep heeft gedaan op een procedure op grond van de Algemene 
wet. Als de beroepsbeoefenaar tijdens die procedure (ongeacht de uitkomst ervan) valse 
beroepskwalificaties gebruikt of heeft gebruikt, moet dat ingevolge het voorgestelde artikel 31b 
worden gemeld. Voor de toepasselijkheid van artikel 31b is tevens vereist dat de uitspraak van de 
rechter of andere bij of krachtens de wet bevoegde instantie met betrekking tot het gebruik van een 
valse beroepskwalificatie specifiek ziet op het gebruik daarvan binnen het kader van een van 
bovengenoemde procedures van de Algemene wet.   
 
Het voorgestelde artikel 31b, derde lid, bepaalt dat artikel 31a, tweede tot en met achtste lid, van 
overeenkomstige toepassing zijn op het waarschuwingsmechanisme bij gebruik van valse 
beroepskwalificaties. Dat betekent onder meer dat ook voor de uitvoering van artikel 31b bij of 
krachtens algemene maatregel van bestuur regels gesteld kunnen worden over de uitspraken die 
gemeld moeten worden en de noodzakelijke verwerking van persoonsgegevens.  
 
Artikel 31c (Binnengekomen waarschuwingen van het waarschuwingsmechanisme) 
Voorgesteld artikel 31c wordt opgenomen naar aanleiding van het waarschuwingsmechanisme dat de 
richtlijn invoert, en biedt een grondslag voor de verantwoordelijke Minister om gevolg te geven aan 
waarschuwingen die door andere lidstaten worden verricht in het IMI over beroepsverboden- en 
beperkingen alsmede over het gebruik van valse beroepskwalificaties. De Minister die het aangaat 
kan waarschuwingen ontvangen over een beroepsbeoefenaar van een gereglementeerd beroep dat 
bij of krachtens wet onder zijn verantwoordelijkheid valt. Uit bestaande wet- en regelgeving van een 
gereglementeerd beroep blijkt welke eisen er gesteld worden aan het mogen uitoefenen van het 
beroep en vloeit voort welke consequenties verbonden kunnen zijn aan het niet langer voldoen aan 
gestelde eisen. Deze eisen en consequenties kunnen verschillen per beroep. Het is belangrijk hierin 
maatwerk te kunnen leveren. Daarom is het aan de Minister die het aangaat om op een passende 
wijze gevolg te geven aan een waarschuwing. In het tweede en derde lid worden niet-limitatief 
manieren genoemd waarop een binnengekomen waarschuwing door de verantwoordelijk minister kan 
worden verwerkt. De Minister die het aangaat zal onder meer de mogelijkheid hebben te 
onderzoeken of de betreffende beroepsbeoefenaar een erkenningsprocedure doorloopt of heeft 
doorlopen in Nederland, en of een waarschuwing betrekking heeft op een beroepsbeoefenaar die 
werkzaam is in Nederland in een gereglementeerd beroep, en zo ja, waar hij dan werkt. Het tweede 
lid bevat een wettelijke basis dat derden desgevraagd de hiervoor benodigde informatie verstrekken 
aan de Minister die het aangaat. De Minister die het aangaat zal voorts onder meer de mogelijkheid 
hebben te kunnen beoordelen of een derde over een binnengekomen waarschuwing zou moeten 
worden geïnformeerd, en hier zo nodig toe over te gaan (derde lid). Ingeval op grond van dit artikel 
een besluit als bedoeld in artikel 1:3 van de Algemene wet bestuursrecht wordt genomen, kan de 
verwerking onder meer inhouden het bewaren van gegevens in verband met een ontvangen 
waarschuwing voor zover dit noodzakelijk is met het oog op de afhandeling van een bezwaar of 
beroep tegen dat besluit. In dat geval worden alleen die gegevens die met het oog op voornoemd 
doel noodzakelijk zijn om te bewaren opgeslagen, en alleen voor zolang als ze met het oog op dat 
doel bewaard moeten blijven. Het verwerken op grond van artikel 31c hoeft niet noodzakelijkerwijs 
een besluit in de zin van de Awb te behelzen.  
De Minister die het aangaat kan navraag doen bij de lidstaat die de waarschuwing in het IMI heeft 
gezet naar meer informatie over de waarschuwing, bijvoorbeeld naar de reden dat betrokkene een 
beroepsverbod of –beperking opgelegd heeft gekregen (vierde lid). 
Voor zover de minister bij de uitvoering van voorgesteld artikel 31c persoonsgegevens verwerkt, is 
de Wet bescherming persoonsgegevens van toepassing. Dit betekent onder meer dat de verwerking 
van persoonsgegevens noodzakelijk moet zijn met het oog op een zwaarwegend algemeen belang, 
en dat passende waarborgen worden geboden ter bescherming van de persoonlijke levenssfeer van 
de betrokkene. Het gevolg van een binnengekomen waarschuwing kan uiteindelijk zijn dat de 
betreffende beroepsbeoefenaar niet langer in Nederland zijn beroep mag uitoefenen, of dat - indien 
bij een beroep aan de orde - andere concrete maatregelen tegen hem genomen worden. Het 
62 
 W10151.K-2
