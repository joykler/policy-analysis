Nederland in een gereglementeerd beroep, en zo ja, waar hij dan werkt, en zou ertoe kunnen worden 
overgegaan om derden te informeren over de ontvangen waarschuwing. 
  
3.4.11 Europese beroepskaart 
 
Algemeen 
Richtlijn 2013/55 introduceert de Europese beroepskaart (artikelen 4 bis tot en met 4 sexies van de 
gewijzigde richtlijn). Dit is een nieuwe procedure voor het erkennen van beroepskwalificaties, 
respectievelijk het verlenen van toegang tot een beroep met het oog op tijdelijke en incidentele 
dienstverrichting. De nieuwe procedure zal naast de procedures uit de oorspronkelijke richtlijn 
2005/36 bestaan. Een Europese beroepskaart kan door de Europese Commissie worden ingevoerd 
voor zowel beroepen die vallen onder het algemeen stelsel van erkenning als voor de sectorale 
beroepen. De Europese beroepskaart zal een elektronisch document worden dat door een bevoegde 
autoriteit aan een beroepsbeoefenaar kan worden verstrekt. Het is een  bewijs dat de 
beroepskwalificaties van de beroepsbeoefenaar erkend zijn met het oog op vestiging in een 
ontvangende lidstaat, of dat de beroepsbeoefenaar voldoet aan de eisen om tijdelijk en incidenteel 
diensten te kunnen verrichten in een ontvangende lidstaat. Voor de Europese beroepskaart zal 
tevens een waarschuwingsmechanisme gelden, vergelijkbaar met het waarschuwingsmechanisme 
voor beroepsverboden uit de richtlijn. Dit waarschuwingsmechanisme zal zien op alle houders van 
een Europese beroepskaart.   
 
Momenteel kunnen bevoegde autoriteiten stuiten op een aantal problemen bij het uitvoeren van de 
erkenningsprocedures. Het kan bijvoorbeeld lastig zijn voor een bevoegde autoriteit om te 
beoordelen wat het kwalificatieniveau is van een bepaalde opleiding omdat de verstrekte 
documenten daarover onduidelijk zijn. Ook kan een afgegeven diploma nog niet bekend zijn bij de 
bevoegde autoriteit van de ontvangende lidstaat, waardoor deze nog nader geverifieerd moet worden 
op zijn authenticiteit. Dergelijke problemen moeten afnemen door de Europese beroepskaart. De 
vereenvoudiging van erkenningsprocedures die de Europese beroepskaart zal brengen is gelegen in 
de digitalisering van de procedures en het anders beleggen van bepaalde taken. De taken zullen 
verdeeld zijn tussen de lidstaat van herkomst en de lidstaat van ontvangst. Doorgaans zullen de 
aanvraag en de verificatie van documenten geschieden in de lidstaat van herkomst, en de afgifte van 
de beroepskaart in de lidstaat van ontvangst. De exacte taakverdeling hangt af van de vraag of het 
gaat om vestiging of dienstverrichting. De procedure zal daarnaast sneller gaan doordat 
beslistermijnen voor de bevoegde autoriteiten worden bekort. Naar verwachting zal de Europese 
beroepskaartprocedure voordelen opleveren voor zowel bevoegde autoriteiten als 
beroepsbeoefenaars.  
 
EU-lidstaten besluiten over een Europese beroepskaart per beroep 
Het invoeren van de Europese beroepskaart voor een bepaald beroep geschiedt door de Europese 
Commissie met instemming van de lidstaten indien is voldaan aan de volgende voorwaarden: 
a) er is sprake van een aanzienlijke mobiliteit of een potentieel aanzienlijke mobiliteit in de 
betrokken beroepsgroep; 
b) de betrokken belanghebbenden hebben daarvoor voldoende belangstelling laten blijken; 
en 
c) het beroep dan wel de opleiding tot het bewuste beroep zijn in een substantieel aantal 
lidstaten gereglementeerd. 
 
De wijzigingsrichtlijn geeft de Europese Commissie de bevoegdheid om in het kader van de uniforme 
uitvoering van de richtlijn uitvoeringshandelingen vast te stellen die door de lidstaten dienen te 
worden ge√Ømplementeerd dan wel uitgevoerd. Daarbij kan gedacht worden aan maatregelen die 
nodig zijn voor de eenvormige toepassing van de Europese beroepskaart, zoals de verwerking van 
schriftelijke aanvragen en de te verstrekken vertalingen ter ondersteuning van een aanvraag. Verder 
39 
 W10151.K-2
