beschikbaar zijn. Hierbij is het van belang dat beroepskwalificaties in de EU snel, eenvoudig en 
betrouwbaar kunnen worden erkend.  
 
Bovenstaand hoofddoel kan worden bereikt met behulp van de volgende subdoelen: 
 
 vereenvoudiging van de huidige procedures voor het verkrijgen van erkenning van 
beroepskwalificaties of van toegang tot een gereglementeerd beroep met het oog op 
tijdelijke en incidentele dienstverrichting; 
 verbetering van de transparantie en de toegankelijkheid van de huidige procedures; 
 flexibilisering van arbeids- en dienstenmarkt; 
 betere dienstverlening aan de burgers; en 
 het bevorderen van automatische erkenning van beroepskwalificaties voor meer 
gereglementeerde beroepen.  
 
De verdergaande arbeids- en dienstenmobiliteit die richtlijn 2013/55 beoogt gaat gepaard met 
eventuele risico’s voor de ontvangers van de diensten. Daarom wordt in richtlijn 2013/55 meer 
aandacht besteed aan de bescherming van de belangen van patiënten, minderjarigen en 
consumenten.   
 
Transparantie-exercitie  
Een van de doelen van richtlijn 2013/55 is om de transparantie en informatievoorziening over alle 
gereglementeerde beroepen in de EU te verbeteren, met name ten behoeve van de 
beroepsbeoefenaar die overweegt om in een andere lidstaat te gaan werken.  
 
In de richtlijn erkenning beroepskwalificaties is daarom een verplichting voor de EU-lidstaten (artikel 
59) opgenomen tot het actief screenen, evalueren en moderniseren van hun wettelijke bepalingen 
inzake de toegang tot beroepen of beroepstitels. Doel van de wederzijdse evaluatie is het 
moderniseren van nationale regels die de toegang tot beroepen beperken, om zo mobiliteit, nieuwe 
banen en het concurrentievermogen binnen Europa te vergroten.  
 
Alle EU-lidstaten wordt gevraagd om oog te hebben voor de gevolgen van reglementering van 
beroepen en daarbij te letten op zowel de noodzaak en proportionaliteit van reglementering alsook 
het cumulatieve effect dat reglementering vanuit de lidstaten ten aanzien van eenzelfde beroep met 
zich meebrengt. De EU-lidstaten wordt daarom door de gewijzigde richtlijn verplicht te inventariseren 
en mee te delen welke beroepen nationaal gereglementeerd zijn. Daarbij moeten ze een degelijke 
motivering geven voor de reglementering en dienen ze hun bevindingen onderling met elkaar te 
bespreken.  
 
Nationaal actieplan/wederzijdse evaluatie 
De wederzijdse evaluatie tussen de EU-lidstaten resulteert in een database van alle 
gereglementeerde beroepen binnen de EU. Daarnaast maakt elke lidstaat een nationaal actieplan 
waarin de in de eigen lidstaat gereglementeerde beroepen worden beoordeeld op proportionaliteit. 
Het Nederlandse ‘Nationaal actieplan gereglementeerde beroepen’ is op 23 maart 2015 naar de 
Tweede Kamer gestuurd en zal in 2015 naar de Europese Commissie worden verzonden.  
3.4 Inhoud richtlijn 2013/55 
Om tot een oplossing te komen voor de uit de richtlijnevaluatie naar voren gekomen knelpunten, zijn 
de EU-lidstaten overeengekomen richtlijn 2005/36 aan te passen. Een aantal onderdelen is gewijzigd 
en tevens zijn enkele volledig nieuwe onderdelen geïntroduceerd. Hieronder worden de aanpassingen 
besproken en wordt tevens de wijze van implementatie toegelicht.  
30 
 W10151.K-2
