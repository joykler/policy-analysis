1 
 
 
> Retouradres Postbus 20301 2500 EH  Den Haag 
 
 Directoraat-Generaal 
Rechtspleging en 
Aan de Voorzitter van de Tweede Kamer 
Rechtshandhaving 
der Staten-Generaal 
Directie Rechtshandhaving en 
Postbus 20018 Criminaliteitsbestrijding 
Georganiseerde Criminaliteit 
2500 EA  DEN HAAG 
  
Turfmarkt 147 
2511 DP  Den Haag 
Postbus 20301 
2500 EH  Den Haag 
www.rijksoverheid.nl/venj 
  
  
 
Ons kenmerk 
678029 
  
Datum 31 augustus 2015 Bij beantwoording de datum 
en ons kenmerk vermelden. 
Onderwerp nadere informatie inzake 'bolletjesvluchten vanaf Eindhoven Airport' 
Wilt u slechts één zaak in uw 
brief behandelen. 
  
 
Op 7 juli jongstleden beantwoordde ik, mede namens de Staatssecretaris van 
Infrastructuur en Milieu, de schriftelijke vragen van de leden Leenders, Recourt en 
Rebel (allen PvdA) over het bericht “Ambtenaren: geen ‘bolletjesvluchten’ vanaf 
Eindhoven Airport” (2015Z09563), ik zei daarin toe uw Kamer inzake bepaalde 
onderwerpen nader te informeren zodra er uitsluitsel zou zijn. 
Inmiddels kan ik u, mede namens de Staatssecretaris van IenM, het volgende 
meedelen. 
 
Het staat luchtvaartmaatschappijen in het Koninkrijk op grond van de huidige 
wetgeving vrij om vluchten uit te voeren op het Caribisch deel van het Koninkrijk. 
Arkefly was voornemens dit najaar te starten met vluchten op Curaçao en Aruba 
vanaf Eindhoven Airport (EAP). Zodra dit voornemen bekend werd is er intensief 
overleg opgestart tussen de betrokken private en overheidspartijen aangezien 
voor vluchten uit deze landen een zogenaamd 100%-controleregime geldt. Het 
bleek niet mogelijk om op EAP de benodigde 100%-controle van passagiers en 
hun bagage uit te voeren, gezien de korte voorbereidingstijd en de grote 
benodigde investeringen afgezet tegen het kleine aantal vluchten (twee per week) 
en het feit dat niet was gegarandeerd dat Arkefly deze vluchten tot in lengte van 
jaren zou blijven uitvoeren. Het niet beschikbaar hebben van een robuust 
controlesysteem op EAP zou betekenen dat de deur voor drugssmokkel naar 
Eindhoven wijd open zou worden gezet en dat was geen optie.  
Arkefly heeft daarom in goed overleg met de overheid besloten de geplande 
vluchten op Curaçao en Aruba te verplaatsen naar Schiphol, van waar deze 
luchtvaartmaatschappij al meer vluchten uitvoert naar deze bestemmingen. 
Het is onwenselijk dat vanaf luchthavens als EAP gevlogen wordt op 
bestemmingen met een sterk verhoogd risicokarakter ten aanzien van 
drugssmokkel. Daarom  wordt gewerkt aan een aanpassing van de Luchtvaartwet 
die nog dit najaar in consultatie zal gaan. 
 
De 100%-controles op Schiphol zijn in 2003 begonnen om problemen rondom de 
zogeheten bolletjeslikkers aan te pakken. Zij waren (en zijn) op dit moment 
alleen van toepassing op vluchten uit Curaçao, Aruba, Sint Maarten, Bonaire, 
Suriname en Venezuela. Het intercontinentaal vliegen vanaf regionale luchthavens 
was bij de start van de 100%-controles  nog niet aan de orde. De voorgenomen 
aanpassing van de luchtvaartwet zal geen afbreuk doen aan het staand 
kabinetsbeleid om te stimuleren dat vakantievluchten zoveel mogelijk 
plaatsvinden vanaf regionale luchthavens, teneinde de beschikbare ruimte op 
  
 Pagina 1 van 2
