scholen niet gehouden moeten worden aan het gebruik van vooraf goedgekeurde 
programma’s, maar dat scholen ruimte moeten hebben om hun eigen methodes te 
kiezen die aansluit bij de praktijk op de school. De raad acht het verstandig als scholen 
daarbij gebruik maken van de reeds vergaarde kennis over wat evidence based 
methodes zijn.  
 
De regering volgt het advies van de Onderwijsraad. Het wetsvoorstel laat scholen vrij 
om te kiezen voor een eigen methode. De regering is, met de Onderwijsraad, van 
mening dat de gekozen aanpak effect dient te sorteren en dat daarop voldoende zicht 
bestaat. Daartoe is het van groot belang dat de school naast hun sociaal pedagogische 
visie, zich bij de keuze voor methode ook rekenschap geeft van de bewezen effectiviteit 
daarvan. Het onderzoek door de Commissie Anti-pestprogramma’s naar anti-
pestprogramma’s is hierbij een belangrijk hulpmiddel.  
 
7. Positie van Caribisch Nederland 
 
De scholen in Caribisch Nederland zijn hard bezig om de basiskwaliteit in 2016 op orde 
te krijgen. Op dit moment kunnen ze niet nog een extra verplichting dragen. Het is 
echter wel van groot belang dat ook daar de sociale veiligheid op school de aandacht 
krijgt die het verdient. Daarom stellen we voor de bepalingen op te nemen in de wet- en 
regelgeving van Caribisch Nederland, maar deze bepalingen pas op een later te bepalen 
moment in werking te laten treden. Het wetsvoorstel is voor een uitvoeringstoets 
voorgelegd aan de schoolbesturen in Caribisch Nederland. De Rijksdienst Caribisch 
Nederland heeft het wetsvoorstel ter consulatie aan de scholen voorgelegd, aangezien zij 
direct betrokken zijn bij de uitvoering ervan. Er zijn alleen positieve reacties 
binnengekomen. Er zijn twee vragen gesteld over het wetsvoorstel. De eerste betrof de 
vraag of er extra middelen ter beschikking worden gesteld voor de uitwerking van de 
verplichtingen uit het wetsvoorstel. Het antwoord dat hiervoor geen extra middelen 
beschikbaar zijn, is gecommuniceerd. Het zorgdragen voor de sociale veiligheid is 
immers een basistaak van scholen, die moet worden bekostigd uit de reguliere 
lumpsum. De tweede vraag ging over de benadering van pesten, gebruik/misbruik van 
internet, seksuele intimidatie, conflicthantering, geweld en agressie. De vraag was of 
scholen niet beter konden worden aangespoord om één document over sociale veiligheid 
op te stellen, waarin al deze varianten voorkomen. In antwoord hierop is aangegeven 
dat het aan de scholen zelf is om te bepalen hoe ze hun beleid ten aanzien van sociale 
veiligheid vormgeven en uitvoeren.  
 
8. Administratieve lasten 
 
Onder administratieve lasten wordt verstaan ‘tijd en geld gemoeid met het voldoen aan 
informatieverplichtingen aan de overheid’. Het wetsvoorstel verplicht scholen de 
veiligheidsbeleving van hun leerlingen te monitoren en deze gegevens toegankelijk te 
maken voor de inspectie. Voor veel schoolbesturen is het monitoren van de sociale 
veiligheidsbeleving en het welbevinden van leerlingen reeds staande praktijk. Uit het 
Onderwijsverslag 2012/2013 blijkt dat in de afgelopen jaren in het primair onderwijs 
ruim 70 a 80% van de scholen inzicht heeft in de veiligheidsbeleving van leerlingen. In 
het voortgezet onderwijs is dit percentage zelfs 80 a 95%. Het wetsvoorstel zal voor hen 
niet leiden tot een verhoging van de administratieve lastendruk.  
 
Een deel van de besturen monitort op dit moment de sociale veiligheidsbeleving en het 
welbevinden van leerlingen nog niet. Voor hen betekent verplichte monitoring van de 
sociale veiligheid op de school een toename van de administratieve lasten. Deze scholen 
moeten gegevens verzamelen ten behoeve van hun beleid voor sociale veiligheid. Deze 
16 
W10536.K-2
