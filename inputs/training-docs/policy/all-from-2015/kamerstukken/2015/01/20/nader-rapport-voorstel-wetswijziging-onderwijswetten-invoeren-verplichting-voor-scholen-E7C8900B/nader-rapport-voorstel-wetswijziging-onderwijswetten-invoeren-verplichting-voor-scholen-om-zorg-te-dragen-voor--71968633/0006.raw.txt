d. De inspectie rapporteert in het jaarlijkse Onderwijsverslag dat de overgrote 
meerderheid van de scholen over een veiligheidsbeleid beschikt dat zich richt op het 
voorkomen en omgaan met incidenten. De inspectie wijst er daarbij echter op dat beleid 
alleen niet voldoende is, maar de manier waarop dat in de praktijk vorm krijgt bepalend 
is. Ook de Monitor Sociale Veiligheid in en rond scholen (2014) wijst op de beperkingen 
van een focus die zich beperkt tot de aanwezigheid van beleid, zoals blijkt uit zo’n 43 
resp. 30% van de schoolleiders in het primair en voortgezet onderwijs, die aangeven niet 
over een expliciet beleid en registratie van incidenten te beschikken. Beide illustreren dat 
de aanwezigheid van een adequaat veiligheidsbeleid dat leeft in de dagelijkse praktijk, 
niet vanzelfsprekend is. Zoals in het voorafgaande naar voren kwam, is bovendien van 
belang dat een veiligheidsbeleid niet zonder meer leidt tot een veilige school: de 
gegevens over sociale onveiligheid zijn nodig om te kunnen vaststellen of verbetering of 
aanpassing van beleid nodig is. In de wet worden de centrale elementen om actief 
invulling te geven aan de sociale veiligheid daarom verplicht gesteld, te weten de 
aandacht voor bevordering van sociale veiligheid als een belangrijke opdracht, het 
benoemen van een functionaris (coördinator) die daar ‘het gezicht’ van is en tevens 
fungeert als aanspreekpunt voor leerlingen en ouders en het stelselmatig zorgen voor 
goede informatie (monitoring gericht op actuele en representatieve gegevens) over de 
resultaten van het veiligheidsbeleid, ten einde ervoor te kunnen zorgen dat het beleid 
doeltreffend is en zo nodig kan worden bijgesteld. Het toezicht door de inspectie is gericht 
op signaleren en het voorkomen van risico’s, door scholen die onvoldoende invulling 
geven aan een adequaat veiligheidsbeleid daarop aan te spreken. Deze elementen zullen 
effectief bijdragen aan een doeltreffende realisering van een veilig schoolklimaat door een 
school. Het wetsvoorstel biedt scholen duidelijkheid over wat van hen wordt verwacht en 
geeft de inspectie een basis om waar nodig op de realisering daarvan toe te zien.   
 
e. De opmerking van de Afdeling dat de samenhang tussen verschillende aspecten van 
het functioneren van een school verloren kan gaan door het aanbrengen van een 
specifieke focus is in zijn algemeenheid waar. Maar de praktijk laat zien dat het leggen 
van deelaccenten niet ten koste gaat van een integrale benadering. Zo noemt artikel 11, 
derde lid, van de WOT, meer aspecten van kwaliteit die gedeeltelijk samenvallen met 
deugdelijkheidseisen (zoals bijvoorbeeld het element van leertijd, dat deels wordt 
ingevuld door wettelijke eisen rond onderwijstijd, maar waarbij tevens aandacht 
geschonken wordt aan de vraag of de onderwijstijd effectief gebruikt wordt). De huidige 
praktijk van het inspectietoezicht, waar in situaties van falende realisering van sociale 
veiligheid het accent altijd ligt op verbinding met andere tekorten, onderstreept de 
verwachting dat versterking van de wettelijke basis als katalysator van bredere 
kwaliteitsverbetering het geval zal zijn, door ook andere, gerelateerde tekortkomingen bij 
acties tot verbetering te betrekken. Versterking van het gewicht van één element van 
overigens nauw verbonden onderdelen zal veeleer leiden tot het tegenovergestelde: door 
een relatief herkenbaar onderdeel te belichten en scholen aan te spreken als de kwaliteit 
daarvan ontoereikend is, wordt de binding met gerelateerde onderdelen versterkt, 
vanwege de noodzaak van een bredere benadering en – wil succesvol handelen mogelijk 
zijn – verbetering van onderliggende mechanismen die raken aan bijvoorbeeld 
schoolklimaat, pedagogisch handelen en het systeem van kwaliteitszorg van de school.  
 
f. Zoals in het Plan van aanpak tegen pesten (Kamerstukken II, 2012/13, 29 240, nr. 52) 
is aangekondigd vormt het formele kader, neergelegd in het voorliggende wetsvoorstel, 
het sluitstuk van het plan van aanpak. Het wetsvoorstel maakt een einde aan de 
onduidelijkheid voor scholen over hun verantwoordelijkheid en biedt de inspectie de 
handvatten voor toezicht die nu node ontbreken. De PO-Raad en de VO-raad hebben op 
6
