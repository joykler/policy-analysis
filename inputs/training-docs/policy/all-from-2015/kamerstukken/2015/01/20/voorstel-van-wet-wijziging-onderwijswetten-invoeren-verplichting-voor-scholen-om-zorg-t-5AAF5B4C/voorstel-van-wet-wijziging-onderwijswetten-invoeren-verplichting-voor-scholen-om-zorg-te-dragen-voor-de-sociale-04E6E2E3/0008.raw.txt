aan het sociale veiligheidsbeleid en werken aan een sociaal veilig schoolklimaat. 
Ondanks dat geeft 15 procent van de ondervraagde leerlingen aan gedurende het 
3
schooljaar op school te zijn gepest. In elke klas worden gemiddeld twee leerlingen 
structureel gepest, soms dag in, dag uit. Tevens blijkt uit het Onderwijsverslag dat het 
aantal meldingen bij de vertrouwensinspecteurs van de inspectie rond psychisch en 
fysiek geweld in de afgelopen jaren is toegenomen, waaronder de meldingen rondom 
pesten. Deze cijfers in combinatie met de verschillende ernstige incidenten die zich de 
afgelopen jaren op diverse scholen hebben voorgedaan, vormen voor de regering 
aanleiding om scholen te verplichten zorg te dragen voor de sociale veiligheid van 
leerlingen op structurele wijze en pesten aan te pakken.  
 
Voor veel schoolbesturen betekent een wettelijke explicitering van de 
verantwoordelijkheid voor sociale veiligheid niets nieuws. Zij voeren veiligheidsbeleid 
samen met hun scholen. Hun scholen hebben waarden als verdraagzaamheid en respect 
verankerd in het pedagogisch beleid. Ook hebben veel scholen zicht op de 
veiligheidsbeleving van hun leerlingen. Er is ook een groep scholen die dit echter niet 
doet. De inspectie rapporteert in het Onderwijsverslag 2012/2013 het percentage 
scholen dat inzicht heeft in de beleving van de sociale veiligheid en incidenten. In de 
schooljaren 2011/12 en 2012/13 lag dit percentage in het basisonderwijs op circa 80 
respectievelijk 70% en in het voortgezet onderwijs op circa 80 respectievelijk 95%. 
Belangrijker nog is dat het sociale veiligheidsbeleid steeds goed wordt afgestemd op de 
sociale veiligheid en de beleving van de sociale veiligheid door de leerlingen, het beleid 
rondom preventie en de afhandeling van incidenten in de praktijk leeft en steeds actief 
wordt gerealiseerd, en bij de praktijk en de veranderingen daarin aansluit. Vaak 
beperken deze afspraken zich tot een verzameling van protocollen en verwordt het tot 
een papieren tijger. De plannen gaan onvoldoende in op de implementatie van 
veiligheidsbeleid in de school en op de vraag wat daarvoor nodig is. De afspraken leven 
te weinig binnen de school en worden daardoor niet voldoende in de praktijk gebracht. 
Aangezien de regering meent dat de verantwoordelijkheid voor sociale veiligheid een 
plicht is waaraan elke school moet voldoen, is verankering van deze 
verantwoordelijkheid in de wet het aangewezen middel. Het vormt daarmee een 
deugdelijkheidseis.  
 
Monitoring van de veiligheidsbeleving van leerlingen is essentieel bij de beoordeling van 
het veiligheidsbeleid. Een school kan alleen beleid voeren als zij inzicht heeft in de 
feitelijke en ervaren veiligheidsbeleving en het welbevinden van leerlingen. De 
(geanonimiseerde en geaggregeerde) gegevens komen ter beschikking van de inspectie. 
Door wettelijke verankering komt de inspectie in positie om effectief toezicht te houden 
op de sociale veiligheid op scholen, en indien daar aanleiding toe is, kan zij handhavend 
optreden. In paragraaf 3 en 4 wordt dit nader uitgewerkt.  
 
1.3 Aanleiding en achtergrond 
De Kinderombudsman, het ministerie van OCW en de inspectie zagen zich, na de 
ernstige incidenten van de afgelopen jaren, geconfronteerd met een toename van 
klachten van boze ouders, leerlingen, leraren en schoolleiders. Deze meldingen waren 
uiteenlopend en betroffen veelal het onvermogen van scholen, ouders en leerlingen om 
gezamenlijk pesten aan te pakken. Vanwege de invloed van sociale veiligheid op de 
prestaties en het welbevinden van leerlingen, besloot de regering in te grijpen en te 
komen met een plan van aanpak tegen pesten. Op 25 maart 2013 heeft de regering, 
mede namens de Kinderombudsman, het plan van aanpak tegen pesten aan de Tweede 
Kamer gestuurd (Kamerstukken II, 2012/2013, 29 240, nr. 52).  
                                                
3
 “De staat van het onderwijs, onderwijsverslag 2012/2013”, Inspectie van het Onderwijs, 2014.  
8 
W10536.K-2
