Onderdeel A 
In de artikelen 4c van de Wet op het primair onderwijs, 5a van de Wet op de 
expertisecentra, 3b van de Wet op het voortgezet onderwijs, 6a van de Wet primair 
onderwijs BES en 4a van de Wet voortgezet onderwijs BES wordt de verplichting voor 
schoolbesturen om zorg te dragen voor een sociaal veilig schoolklimaat, waaronder het 
tegengaan van pesten, geregeld. Zoals in paragraaf 3 van het algemeen deel van de 
memorie van toelichting is aangegeven, gaat het om de volgende verplichtingen: 
 
1. Het bevoegd gezag moet sociaal veiligheidsbeleid voeren. Tevens moet het bevoegd 
gezag adequaat kunnen reageren op situaties op school waarin wordt gepest.  
2. Het bevoegd gezag monitort de sociale veiligheid van leerlingen op school. Daarbij 
wordt gebruik gemaakt van een instrument dat een representatief en actueel beeld geeft 
van de sociale veiligheid op school. De monitor moet de school en de inspectie inzicht 
kunnen geven in hoe het is gesteld met de sociale veiligheid van leerlingen op school.  
3. De taken van het coördineren van het beleid in het kader van het tegengaan van 
pesten en het fungeren als aanspreekpunt in het kader van pesten worden belegd bij 
één persoon. Het fungeren als aanspreekpunt is vooral ten behoeve van de leerlingen en 
ouders die te maken hebben met incidenten in het kader van pesten.  
 
De verplichtingen die zijn opgenomen in de Wet primair onderwijs BES en de Wet 
voortgezet onderwijs BES gaan gelden vanaf een later te bepalen tijdstip. Zie verder 
paragraaf 5 van het algemeen deel van de memorie van toelichting. Dit wetsvoorstel 
bevat geen wijziging van de Wet educatie en beroepsonderwijs. In het funderend 
onderwijs behoort het meer tot de basistaken om kinderen breed te vormen en om deze 
kinderen zo optimaal mogelijk te begeleiden tot sociale en zelfstandige volwassenen. 
Ook is de zorgplicht van groter belang in deze sectoren omdat de leerlingen een jongere, 
meer kwetsbare leeftijd hebben.  
 
Onderdeel B 
In de artikelen 13, eerste lid, van de Wet op het primair onderwijs, 22, eerste lid, van de 
Wet op de expertisecentra, 24a, eerste lid, van de Wet op het voortgezet onderwijs, 16, 
eerste lid, van de Wet primair onderwijs BES en 51, eerste lid, van de Wet voortgezet 
onderwijs BES wordt de verplichting voor het bevoegd gezag geregeld om in de 
schoolgids aan te geven wie de persoon is bij wie de taken in het kader van het 
coördineren van het beleid tegen pesten en het fungeren als aanspreekpunt zijn belegd. 
Verder is met de inwerkingtreding van de wet tot wijziging van enkele onderwijswetten 
in verband met het bestrijden van verzuim en voortijdig schoolverlaten (Stb. 2011, 443) 
per abuis een tweede onderdeel k toegevoegd aan artikel 13, eerste lid, van de Wet op 
het primair onderwijs, een tweede onderdeel i, aan artikel 22, eerste lid, van de Wet op 
de expertisecentra en een tweede onderdeel h, aan artikel 24a, eerste lid, van de Wet 
op het voortgezet onderwijs. Dit wordt tevens gerepareerd.  
 
Onderdeel C 
In de artikelen 188c van de Wet op het primair onderwijs, 173c van de Wet op de 
expertisecentra,123c van de Wet op het voortgezet onderwijs, 167c van de Wet primair 
onderwijs BES en 218a Wet voortgezet onderwijs BES is een evaluatiebepaling 
opgenomen. De effecten van de maatregelen in het kader van de sociale veiligheid 
worden na vijf jaar geëvalueerd. De regering besteedt zoals gebruikelijk het onderzoek 
aan bij een wetenschappelijk onderzoeksbureau en zal zich laten adviseren over 
bijvoorbeeld opzet van het onderzoek en populatie door onafhankelijke 
wetenschappelijke deskundigen. Op deze wijze wordt geborgd dat een zo objectief 
mogelijke en onafhankelijke maatstaf zal worden gekozen. Ook de ervaring die nu wordt 
opgedaan door het Nationaal Regieorgaan Onderwijsonderzoek bij het onderzoek naar 
18 
W10536.K-2
