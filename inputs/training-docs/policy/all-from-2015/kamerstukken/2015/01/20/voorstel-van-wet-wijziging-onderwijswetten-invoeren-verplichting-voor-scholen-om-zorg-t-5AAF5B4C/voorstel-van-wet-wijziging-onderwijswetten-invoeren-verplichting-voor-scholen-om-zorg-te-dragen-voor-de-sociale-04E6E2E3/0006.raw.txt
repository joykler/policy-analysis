MEMORIE VAN TOELICHTING 
 
Deze memorie van toelichting wordt gegeven mede namens de Staatssecretaris van 
Economische Zaken. 
 
A. ALGEMEEN                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                    
1. Inleiding en opbouw 
1.1. Kern van het wetsvoorstel 
1.2. Probleemanalyse  
1.3  Aanleiding en achtergrond  
1.4 Nut en noodzaak van het wetsvoorstel  
2. Doel en inhoud wetsvoorstel  
3. Verplichtingen 
3.1. Algemeen 
3.2. Zorgdragen voor de sociale veiligheid  
3.3. Taken in het kader van het tegengaan van pesten 
3.4. Monitoring sociale veiligheid en welbevinden van leerlingen 
4. Inspectietoezicht 
5. Reacties onderwijsorganisaties en uitkomst internetconsultatie 
6. Advies Onderwijsraad 
7.  Positie van Caribisch Nederland 
8. Administratieve lasten 
9. Gevolgen voor uitvoering 
10. Financiële gevolgen 
 
1. INLEIDING EN OPBOUW 
 
1.1 Kern van het wetsvoorstel 
De regering vindt dat alle kinderen recht hebben op een onbezorgde schooltijd, die in 
het teken staat van ontwikkelen, ontdekken en leren. Kinderen moeten veilig zijn op 
school, zodat ze in staat zijn om te leren en zich te ontwikkelen. Met dit wetsvoorstel 
worden schoolbesturen in het funderend onderwijs, dus in het basisonderwijs, het 
voortgezet onderwijs en het (voortgezet) speciaal onderwijs, verplicht om zorg te dragen 
voor een sociaal veilige schoolomgeving waarbij aandacht wordt besteed aan pesten. 
Hiertoe regelt het wetsvoorstel drie concrete verplichtingen: 
- het voeren van sociaal veiligheidsbeleid; 
- het beleggen van de taken: coördineren van het beleid ten aanzien van pesten 
en fungeren als aanspreekpunt in het kader van pesten bij een persoon;  
- de monitoring van de sociale veiligheid van leerlingen, zodanig dat het een 
actueel en representatief beeld geeft. Hieronder valt ook het welbevinden van 
leerlingen. 
 
Dit wetsvoorstel richt zich op sociale veiligheid van leerlingen op school. Hieronder wordt 
ten minste verstaan: een school is veilig als de psychische, sociale en fysieke veiligheid 
van leerlingen niet door handelingen van andere mensen wordt aangetast. 
Schoolbesturen worden met dit wetsvoorstel verplicht om zorg te dragen voor de sociale 
veiligheid op al hun scholen voor al hun leerlingen en om pesten actief tegen te gaan. 
Het gaat hierbij om een vergaande inspanningsverplichting voor scholen om zorg te 
dragen voor de veiligheid van leerlingen en een veilig schoolklimaat op hun scholen. 
Scholen worden aangesproken op de inspanning die ze plegen om al hun leerlingen een 
sociaal veilige leeromgeving te bieden en de mate waarin die als toereikend kan worden 
gezien. Hoewel van scholen niet kan worden gevraagd te waarborgen dat zich geen 
incidenten voordoen, spelen bij beantwoording van de vraag of van een toereikende 
6 
W10536.K-2
