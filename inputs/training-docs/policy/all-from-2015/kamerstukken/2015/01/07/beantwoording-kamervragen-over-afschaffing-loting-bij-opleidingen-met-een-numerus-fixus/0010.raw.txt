Onze referentie 
 
684993 
selectieprocedures onuitvoerbaar kunnen worden als studenten bij een onbeperkt 
 
aantal opleidingen aan de selectieprocedure mee mogen doen.  
 
De leden van de CDA-fractie vragen een toelichting op de nieuwe voorwaarden die 
gaan meetellen bij de selectie. Zij zijn het ermee eens dat het goed is om breder 
te kijken naar cognitieve en non-cognitieve eigenschappen.  
 
Voor het antwoord op deze vraag, verwijs ik naar het antwoord op de vraag van 
de leden van de SP-fractie naar de nadere voorwaarden. Zoals daar aangegeven, 
gaan de onderwijsinstellingen over de inhoud van de selectiecriteria en hebben de 
nadere voorwaarden enkel betrekking op het proces eromheen.  
 
De CDA-fractie vraagt verder of het huidige systeem van loting tot veel studie-
uitval leidde. 
 
Er is geen onderzoek gedaan naar de relatie tussen loting en uitval. Er is ook 
geen reden aan te nemen dat loting op zich tot veel studie-uitval leidt. Wel 
verdient selectie de voorkeur boven loting, omdat dit beter kan bijdragen aan een 
inhoudelijke match tussen student en opleiding. Zie ook mijn antwoord op de 
vraag van de PvdA-fractie of selectie van studenten op basis van inhoudelijke 
criteria betere resultaten oplevert. 
 
De fractieleden van het CDA vragen wat de knelpunten van het huidige systeem 
waren, waar het nieuwe systeem een oplossing voor biedt. 
 
Loting is minder geschikt dan decentrale selectie om studenten met een bepaald 
profiel aan te trekken, terwijl we juist streven naar meer geprofileerde 
opleidingen. Daarnaast is loting minder geschikt om studenten invloed te geven 
op hun eigen toelating (lot in eigen hand). 
  
De fractieleden vragen verder of je met een gemiddeld eindcijfer van acht of 
hoger scoort, bijvoorbeeld door hoge cijfers zwaarder te wegen. 
 
Voor het antwoord op deze vraag verwijs ik u naar het antwoord op de vraag van 
de PvdA-fractie naar de toelating van studenten met goede eindexamencijfers. 
Verder kan ik mij een zwaardere weging van eindexamencijfers voorstellen. 
Daarbij moet dan wel een betekenisvolle invulling worden gegeven aan de 
wettelijke eis dat minstens twee soorten criteria worden gehanteerd.  
 
De fractieleden vragen ook wat er gebeurt met de ‘ministersplaatsen’ voor 
studenten in Caribisch Nederland, Aruba, Curaçao en Sint Maarten. Wat was de 
reden voor het instellen van deze plaatsen en waarom is deze reden niet meer 
valide? 
 
De ministersplaatsen maken deel uit van het proces van de centrale loting en 
worden daarom samen met de centrale loting afgeschaft. De ministersplaatsen 
zijn in het verleden ingesteld om te garanderen dat een beperkt aantal studenten 
vanuit Caribisch Nederland, Aruba, Curaçao en Sint Maarten kan deelnemen aan 
numerusfixusopleidingen. In de toekomstige situatie zullen instellingen alle 
opleidingsplaatsen verdelen op basis van decentrale selectie. Dit zorgt voor een 
optimale match tussen student en opleiding. Het past niet in die systematiek om 
 
 Pagina 10 van20
