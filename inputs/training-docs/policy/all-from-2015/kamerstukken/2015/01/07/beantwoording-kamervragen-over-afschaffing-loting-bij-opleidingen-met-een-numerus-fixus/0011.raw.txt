Onze referentie 
 
684993 
plaatsen specifiek voor bepaalde groepen studenten te reserveren. Wel moeten 
 
onderwijsinstellingen in hun selectiecriteria- en procedures rekening houden met 
de belangen van deze groep (aspirant-) studenten, zodat ook zij een eerlijke kans 
hebben. Dat is geborgd in artikel 7.53, derde lid, WHW, dat in werking treedt bij 
de afschaffing van de centrale loting. Ik ga er daarom vanuit dat ook in de 
toekomst voldoende Caribische studenten deel zullen kunnen blijven nemen 
aan numerusfixusopleidingen. Instellingen kunnen bijvoorbeeld gebruik maken 
van digitale middelen als Skype om ervoor te zorgen dat Caribische studenten op 
afstand deel kunnen nemen aan een selectieprocedure.  
 
De leden van de CDA-fractie vragen verder of de huidige wijze van vaststellen van 
de capaciteit hetzelfde blijft en hoe dit op een decentrale wijze wordt toegepast.  
 
De capaciteit van een opleiding wordt nu decentraal vastgesteld en dat blijft zo. 
Een instelling dient voor 1 december per opleiding het maximumaantal studenten 
vast te stellen dat voor de eerste maal kan worden ingeschreven voor de 
propedeutische fase. De vaststelling geldt voor het studiejaar erna.  
 
Voorts vraagt het CDA hoe overheid en medische universitaire faculteiten erop 
aansturen dat de capaciteit van (vervolg)opleidingen aansluit op de reële 
zorgbehoefte. 
 
De capaciteit van geneeskundeopleidingen wordt formeel door de instelling 
vastgelegd in overleg met de vereniging van universiteiten (VSNU), de 
Nederlandse Federatie van Universitair Medische Centra (NFU) en de minister van 
OCW. Hierbij wordt rekening gehouden met het advies van het ‘Capaciteitsorgaan 
voor medische en tandheelkundige vervolgopleidingen’. Over het aantal 
basisartsen dat wenselijk is en de daarvoor noodzakelijk instroom wordt met het 
veld overlegd. De capaciteit van de medische vervolgopleidingen wordt 
vastgesteld door de minister van VWS, eveneens in overleg met de NFU en met 
gebruik van het advies van het capaciteitsorgaan. 
 
De leden van de CDA-fractie vragen daarnaast of ik kan ingaan op de opmerking 
van de Koninklijke Nederlandsche Maatschappij tot bevordering der Geneeskunst 
(KNMG) dat er tot op heden weinig bewijs is dat door decentrale selectie de 
kwaliteit van de student en de toekomstige arts toeneemt.  
 
Uit onderzoek van de Erasmus Universiteit blijkt dat geselecteerde studenten 
11
hogere cijfers halen voor coschappen dan ingelote studenten. Er loopt meer 
onderzoek naar de effecten van decentrale selectie, maar de resultaten daarvan 
zijn nog niet beschikbaar. Verder kan motivatie een rol spelen bij decentrale 
selectie en kan decentrale selectie op die manier bijdragen aan studiesucces.  
 
De leden van de D66-fractie merken op dat het afschaffen van de centrale loting 
niet mag leiden tot instelling van de numerus fixus als oneigenlijk instrument voor 
selectie.  
 
                                                
 
11
 Urlingss-Strop, Themmen, Stijnen en Splinter, Medical Education 45, 2011 
 
 Pagina 11 van20
