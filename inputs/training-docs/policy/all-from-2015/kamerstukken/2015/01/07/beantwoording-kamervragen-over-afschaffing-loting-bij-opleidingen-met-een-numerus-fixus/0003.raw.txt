Onze referentie 
 
684993 
 
 
De leden van de CDA-fractie hebben kennisgenomen van de brief van de minister 
waarin zij haar voornemen toelicht om de loting af te schaffen bij de 
numerusfixusopleidingen. Alhoewel deze leden de ambitie van de minister delen 
om te komen tot een betere match tussen student en opleiding, hebben zij nog 
wel een aantal vragen. 
 
De leden van de D66-fractie hebben kennisgenomen van het besluit van de 
minister om de centrale loting bij numerusfixusopleidingen af te schaffen. Deze 
leden steunen deze keuze, maar willen wel een paar kanttekeningen plaatsen, 
waarbij rekening moet worden gehouden bij het afschaffen en de invoering van 
decentrale selectie. 
 
2.Achtergrond 
 
De leden van de PvdA-fractie lezen dat door het afschaffen van de centrale loting 
1
in de Wet kwaliteit in verscheidenheid hoger onderwijs de selectie op basis van 
inhoudelijke criteria zal plaatsvinden. De leden vragen in hoeverre selectie van 
studenten op basis van inhoudelijke criteria betere resultaten oplevert. Welke 
inhoudelijke criteria zijn bewezen effectief met betrekking tot de bijdrage aan 
studiesucces? Zij vragen tevens hoe de minister ervoor gaat zorgen dat 
onderwijsinstellingen gebruik maken van evidence-based selectiecriteria om 
studenten te selecteren. Verder lezen de leden dat de selectie op basis van het 
cijferlijst wordt afgeschaft. De leden vinden dit een goede ontwikkeling mits de 
prikkel bij leerlingen om uitmuntende resultaten te halen niet zal verdwijnen. In 
de brief aan de Kamer wordt de verwachting uitgesproken dat ook in de 
toekomstige situaties studenten met goede eindexamencijfers zullen worden 
toegelaten, de leden vragen waar deze verwachting op gebaseerd is. Op welke 
wijze zullen leerlingen geprikkeld worden om te blijven streven naar uitmuntende 
resultaten, zo vragen de voornoemde leden.  
 
De leden van de SP-fractie vragen naar de ontwikkeling van 
2
numerusfixusopleidingen. Uit een eerder advies van de Onderwijsraad blijkt dat 
het aantal opleidingen met een numerus fixus de afgelopen jaren enorm is 
toegenomen. Over de afgelopen tien jaar gaat het om bijna een verviervoudiging. 
Deze leden vragen de minister toe te lichten waar deze stijging door wordt 
veroorzaakt en of zij dit een wenselijke ontwikkeling acht. 
Waaruit gaan de nadere voorwaarden bestaan die de minister bij ministeriële 
regeling wil vastleggen en in hoeverre past dit in haar wens om de invulling van 
de decentrale selectie aan de onderwijsinstellingen te laten? Deze leden zien op 
dit punt graag een nadere toelichting. 
 
De leden van de CDA-fractie vragen ook een nadere toelichting op de nieuwe 
voorwaarden die gaan meetellen bij de selectie. Deze leden zijn het met de 
minister eens dat het goed is om breder te kijken naar cognitieve en non-
cognitieve eigenschappen. Dit doet recht aan het feit dat studiesucces door 
diverse factoren wordt beïnvloed, zoals persoonlijkheidskenmerken, eerdere 
                                                
 
1
 Stbl. 2013, nr. 298 
2
 Kamerstuk 33 750-VIII, nr. 100 
 
 Pagina 3 van20
