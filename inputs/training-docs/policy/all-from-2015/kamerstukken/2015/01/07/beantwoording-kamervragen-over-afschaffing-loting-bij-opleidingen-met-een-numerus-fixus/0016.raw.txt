Onze referentie 
 
684993 
De leden van de CDA-fractie vragen verder wat de ervaringen zijn met de huidige 
 
decentrale selectie.  
 
In  2003 vond  evaluatie plaats door de Begeleidingscommissie Decentrale 
Toelating, met de rapporten ‘ De juiste student op de juiste plaats’ en ‘ Lot in 
eigen hand’. De commissie signaleerde dat instellingen minder gebruik maakten 
van decentrale selectie dan verwacht. Studenten wilden wel gebruik maken van 
decentrale selectie, maar konden dat niet doordat sommige instellingen niet 
decentraal wilden selecteren.  
 
Sindsdien zijn er selectiemethodieken ontwikkeld die een positief effect op 
studiesucces laten zien. Zie hiervoor mijn antwoord op de vraag van de PvdA of 
selectie op basis van inhoudelijke criteria betere resultaten oplevert.  
 
Inmiddels verdeelt een meerderheid van de numerusfixusopleidingen haar 
plaatsen via decentrale selectie. Dit blijkt tot weinig beroepsprocedures te leiden. 
Wel moeten, zoals ik in mijn brief van 1 september jl. aangeef, de selectiecriteria 
en –methodieken transparanter worden.  
 
Het CDA vraagt ook of de voorgestelde decentrale selectie door de instelling zelf 
uitgevoerd wordt en zo ja, of er dan een kans bestaat dat sommige factoren bij 
de ene instelling zwaarder wegen dan bij de andere instelling. Dan zouden er nog 
steeds geen gelijke kansen zijn voor alle studenten.  
 
De decentrale selectie zal door de instelling zelf uitgevoerd worden. Het is daarbij 
goed mogelijk en juist de bedoeling, dat sommige factoren bij de ene instelling 
zwaarder wegen dan bij een andere. Opleidingen moeten zich van elkaar kunnen 
onderscheiden en selectiecriteria zo wegen dat ze de studenten selecteren die het 
best bij hun opleiding passen. 
 
Daarnaast willen de CDA-fractie weten hoe ik bevorder dat instellingen 
transparante informatie verspreiden over de selectiecriteria.  
 
Ik wil de transparantie van selectiecriteria en –procedures met 
vertegenwoordigers van de instellingen verder uit laten werken. Dit gebeurt in de 
werkgroep van onderwijsinstellingen, die ik in mijn brief noemde. De werkgroep 
wordt gefaciliteerd door Studielink.  
 
Ik ben me terdege bewust dat de studentenorganisaties kritiek hebben op de 
transparantie van de selectiecriteria en –methodieken. De studentenorganisaties 
zijn ook betrokken bij de werkgroep. Ik kan mij voorstellen dat ik, als dat nodig 
blijkt, voorschriften zal vaststellen in de ministeriële regeling met de nadere 
voorwaarden voor decentrale selectie bij opleidingen met een numerus fixus. Ik 
streef ernaar deze ministeriële regeling in de loop van 2015 te publiceren.    
 
De leden van de D66-fractie vinden het essentieel dat de toelatingsprocedure 
voor de studenten helder, eerlijk en transparant is. Duidelijk moet zijn op basis 
van welke punten geselecteerd of afgewezen wordt. 
  
Ik ben het, zoals ook blijkt uit eerdere antwoorden aan leden van de PvdA-fractie 
en de CDA-fractie, eens met de leden van de D66-fractie. 
 
 Pagina 16 van20
