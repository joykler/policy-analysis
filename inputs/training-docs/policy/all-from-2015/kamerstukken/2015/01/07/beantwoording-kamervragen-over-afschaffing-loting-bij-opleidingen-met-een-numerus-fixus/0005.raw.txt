Onze referentie 
 
684993 
hoe de minister gaat waarborgen dat de gestelde criteria in overeenstemming zijn 
 
met de Wet kwaliteit in verscheidenheid hoger onderwijs. Ook vragen de leden 
welke rol de inspraak en de medezeggenschapsraden spelen in de vormgeving 
van de selectieprocedure en -criteria. Is een adviesrecht van de 
medezeggenschapsorganen hierin afdoende? Deze leden horen graag van de 
minister of zij van mening is dat het initiatiefrecht hier van toepassing kan zijn en 
zo nee, waarom het initiatiefrecht niet van toepassing kan zijn. De leden vinden 
dat de verschillende medezeggenschapsorganen, zoals medezeggenschapsraad en 
de opleidingscommissies het beste bekend zijn met een opleiding en zij het beste 
kunnen oordelen over de meest toepasselijke wijze van selecteren. Zij vragen of 
de minister deze opvatting deelt. Daarnaast horen de eerder genoemde leden of 
de medezeggenschapsorganen ook inspraak hebben op het bepalen van de kosten 
van de selectieprocedures en vragen of het toekennen van een instemmingsrecht 
hierbij volgens de minister een optie is.  
 
De leden van de D66-fractie zien een belangrijke rol weggelegd voor de 
studentvertegenwoordigers in de medezeggenschap om de toelatingsprocedure 
eerlijk en transparant in te richten. Hoe worden zij hierbij betrokken, zo vragen 
deze leden. 
 
4.2 Transparantie 
 
De leden van de PvdA-fractie lezen dat er in de brief wordt gesteld dat er van 
onderwijsinstellingen wordt verwacht dat ze transparant zullen zijn over de 
selectieprocedure. De leden zijn van mening dat de aankomende studenten een 
goed beeld moeten krijgen over de selectieprocedure van een onderwijsinstelling, 
zodat ze een weloverwogen keuze kunnen maken. Ook met betrekking tot de 
studievoorlichting die van belang is voor de aanmelddeadline voor een studie die 
een toelatingsprocedure hanteert. De leden vragen dan ook hoe de minister erop 
gaat toezien dat instellingen medio 2016 hun selectiecriteria op orde hebben. Wat 
zijn de gevolgen voor instellingen die hun toelatingseisen dan nog niet op orde 
hebben, zo vragen zij. Worden die instellingen dan uitgesloten van de 
mogelijkheid tot decentrale selectie? En zo nee, op welke wijze wordt er dan 
gegarandeerd dat aankomende studenten niet de dupe worden van ondeugdelijke 
selectieprocedures, zo vragen de voornoemde leden. 
 
De leden van de CDA-fractie vragen een nadere toelichting op de nieuwe 
decentrale selectie. De leden vragen de minister aan te geven wat de ervaringen 
zijn met de huidige decentrale selectie. Wordt de voorgestelde decentrale selectie 
door de instelling zelf uitgevoerd en zo ja, bestaat er dan een kans dat sommige 
factoren bij de ene instelling zwaarder wegen dan bij de andere instelling zodat er 
alsnog geen sprake is van gelijke kansen voor alle studenten? Zij vragen hoe de 
minister gaat bevorderen dat de instellingen transparante informatie hierover 
verspreiden. Zou de minister in haar antwoord willen meenemen dat de 
studentenorganisaties nu kritiek hebben op de informatievoorziening vanuit de 
instellingen op dit punt die volgens hen verre van transparant is, zo vragen de 
eerder genoemde leden. 
 
De leden van de D66-fractie vinden het essentieel dat de toelatingsprocedure 
voor de studenten helder, eerlijk en transparant is. Duidelijk moet zijn op basis 
van welke punten geselecteerd wordt en ook moet voor afgewezen studenten 
 
 Pagina 5 van20
