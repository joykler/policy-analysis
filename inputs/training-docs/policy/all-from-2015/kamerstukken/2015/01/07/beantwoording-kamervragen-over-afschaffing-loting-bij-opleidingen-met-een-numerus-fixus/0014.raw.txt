Onze referentie 
 
684993 
Ook vragen de leden welke rol de inspraak en de medezeggenschapsraden spelen 
 
in de vormgeving van de selectieprocedure en -criteria. Is een adviesrecht van de 
medezeggenschapsorganen voldoende? De fractieleden horen graag van de 
minister of zij meent dat het initiatiefrecht hier van toepassing kan zijn en zo nee, 
waarom niet. De leden van de PvdA vinden dat de verschillende 
medezeggenschapsorganen, zoals medezeggenschapsraad en de 
opleidingscommissies het beste bekend zijn met een opleiding en dat zij het beste 
kunnen oordelen over de meest toepasselijke wijze van selecteren. Zij vragen of 
de minister deze opvatting deelt. Daarnaast horen de eerder genoemde leden of 
de medezeggenschapsorganen ook inspraak hebben op het bepalen van de kosten 
van de selectieprocedures en vragen zij of het toekennen van een 
instemmingsrecht hierbij volgens de minister een optie is.  
 
De studentengeleding van de medezeggenschapsraden heeft adviesrecht op de 
regeling voor selectiecriteria en -procedure (artikel 9.33a, tweede lid onder d, en 
artikel 10.20a, tweede lid onder d, van de WHW). Dat betekent dat het college 
van bestuur voor het vaststellen van de regeling advies vraagt bij de 
studentengeleding van de medezeggenschap. Het college van bestuur moet de 
medezeggenschapsraad zo snel mogelijk schriftelijk laten weten wat het met het 
advies doet. Als het advies maar deels of niet helemaal wordt gevolgd, moet het 
college van bestuur de medezeggenschapsraad in de gelegenheid stellen nader 
overleg met hen te voeren voordat het besluit definitief wordt genomen. Het 
adviesrecht is dus geen formaliteit. Daarom vertrouw ik er op dat de studenten in 
de medezeggenschap voldoende kunnen deelnemen aan de vormgeving van de 
selectieprocedure en â€“criteria, en scherp kunnen letten op eerlijkheid en 
transparantie. Het betrekken van de medezeggenschap is belangrijk, gezien de 
systematiek van de wet is adviesrecht het meest voor de hand liggend. 
 
De leden van de D66-fractie zien een belangrijke rol weggelegd voor de 
studentvertegenwoordigers in de medezeggenschap om de toelatingsprocedure 
eerlijk en transparant in te richten. De fractieleden vragen hoe de 
studentenvertegenwoordigers hierbij worden betrokken. 
 
Ik deel de opvatting dat de opleidingscommissies het meest bekend zijn met de 
inhoud van de opleiding. Daarom wordt met het wetsvoorstel Versterking 
bestuurskracht ook in de WHW vastgelegd dat het adviseren over de kwaliteit van 
de opleiding de hoofdtaak is van de opleidingscommissie. De opleidingscommissie 
is echter geen onderdeel van de medezeggenschap en kent formeel dus ook geen 
adviesrecht op dit punt. 
 
Dat neemt niet weg dat ik het raadzaam vind om de opleidingscommissies van de 
opleidingen te betrekken bij het vormgeven van de wijze tot selecteren. Hierbij is 
ook een rol weggelegd voor de medezeggenschapsraden, die de 
opleidingscommissies kunnen benaderen voor inbreng.  
 
  
 
 Pagina 14 van20
