Onze referentie 
 
684993 
selectiecriteria, bijvoorbeeld op non-cognitieve eigenschappen. Dan is zo’n 
 
student mogelijk minder geschikt, en krijgt hij of zij geen plaats.  
 
Ten slotte vragen de fractieleden van de PvdA hoe leerlingen worden geprikkeld 
om te streven naar uitmuntende resultaten. 
 
Het streven naar een ambitieus studieklimaat is een van de belangrijkste opgaven 
voor het Nederlands onderwijs. Een kwaliteitscultuur komt alleen tot stand met 
gezamenlijke inspanning van instelling, docent en student. Ik heb daarom 
afspraken gemaakt met de instellingen over investeren in onderwijsintensiteit, de 
kwaliteit van docenten en excellentie (studenten in excellentietrajecten).  
 
De leden van de SP-fractie vragen naar de ontwikkeling van 
numerusfixusopleidingen. Zij wijzen erop dat uit een eerder advies van de 
Onderwijsraad blijkt dat het aantal opleidingen met een numerus fixus over de 
afgelopen jaren bijna is verviervoudigd. De SP-fractie vraagt verder wat de 
stijging veroorzaakt en of dit een wenselijke ontwikkeling is.  
 
Het aantal opleidingen waarvoor een numerus fixus is aangevraagd, is ruim 
verdrievoudigd. Er is echter een belangrijk verschil tussen de opleidingen die een 
fixus hebben aangevraagd en de opleidingen die daadwerkelijk studenten 
weigeren op basis van een fixus. Eigenlijk hebben alleen de meest bekende 
numerusfixusopleidingen (geneeskunde, diergeneeskunde, tandheelkunde, 
mondzorgkunde, fysiotherapie) altijd veel meer aanmeldingen dan beschikbare 
plaatsen. Bij de meeste andere opleidingen die een numerus fixus hebben 
aangevraagd worden geen studenten geweigerd, omdat het aantal 
opleidingsplaatsen voldoende blijkt voor het aantal aanmeldingen. Dit wordt ook 
wel een ‘fictieve fixus’ genoemd. Hoewel hier soms goede redenen voor kunnen 
zijn, vind ik een ‘fictieve fixus’ in de kern onwenselijk. Ik heb de 
onderwijsinstellingen daarom opgeroepen terughoudend te zijn met het 
aanvragen van een numerus fixus. Wel kan een fixus soms wenselijk zijn als 
voorzorgsmaatregel, omdat een ongecontroleerde groei van het aantal studenten 
de kwaliteit van het onderwijs onder druk kan zetten. Daar heb ik begrip voor. 
 
De leden van de SP-fractie vragen verder welke nadere voorwaarden ik bij 
ministeriële regeling wil vastleggen.  
 
De belangrijkste nadere voorwaarden zijn de in de brief genoemde landelijke 
regels voor het aantal selectieprocedures per jaar, de uitzondering voor sterk 
overschreven studies, het totale aantal selectieprocedures per opleiding en de 
landelijke deadlines. Daarnaast wordt de nieuwe situatie nog verder uitgewerkt en 
dit leidt mogelijk nog tot meer voorwaarden.  
 
De SP-leden vragen ten slotte hoe nadere voorwaarden passen bij de wens om de 
invulling van de decentrale selectie aan de onderwijsinstellingen te laten.  
 
De nadere voorwaarden gaan niet over de inhoud van de selectiecriteria en 
methodieken, maar over het proces eromheen. Dit geeft helderheid voor de 
student. Zonder die voorwaarden kan een wildgroei aan aanmelddeadlines 
ontstaan, omdat alle instellingen eigen keuzes maken. Ook zouden de 
 
 Pagina 9 van20
