Onze referentie 
 
684993 
helder zijn waarom zij niet zijn geselecteerd. 
 
 
4.3 Aantal selectieprocedures per jaar 
 
De leden van de PvdA-fractie lezen dat het aantal selectieprocedures per jaar nu 
wordt gesteld op maximaal twee numerusfixusopleidingen, dit kan ook dezelfde 
opleiding zijn op twee verschillende instellingen. De leden vragen of de minister 
kan onderbouwen hoe deze maximering van het aantal selectieprocedures zich 
verhoudt tot de matchingsprocedure.  
 
De leden van de SP-fractie vragen de minister in hoeverre de keuzevrijheid van 
een student wordt beperkt door het aantal keer dat hij of zij aan een 
selectieprocedure kan meedoen te maximeren en of zij haar besluit verder kan 
toelichten. 
 
Tot slot vragen de leden van de CDA-fractie de minister te bevestigen dat er in 
het nieuwe systeem minder mogelijkheden zijn voor de studenten om mee te 
doen aan een selectie voor een numerusfixusopleiding. Zij vragen tevens of de 
minister nog een nadere toelichting kan geven op het aantal selectiemomenten en 
het vervroegen van de deadline van mei naar januari. Wat zijn de praktische 
gevolgen hiervan voor de studenten en wat gebeurt er met hun inschrijving als zij 
onverhoopt zakken voor hun examen? Telt deze inschrijving dan wel mee, zo 
vragen de voornoemde leden. 
 
4.4. Eigen bijdrage toelatingsprocedures 
 
Verder lezen de leden van de PvdA-fractie dat er in de Wet kwaliteit in 
verscheidenheid hoger onderwijs is vastgesteld dat er een eigen bijdrage mag 
worden verwacht van de studenten voor de selectieprocedure. Er kan verwacht 
worden dat een betere match zorgt voor minder uitval tijdens de studie, wat (op 
termijn) instellingen een besparing oplevert vanwege toegenomen studiesucces. 
De leden vragen in hoeverre deze rendementswinst de bijdragekosten van het 
selectieprocedure overstijgt en in hoeverre dit door onderwijsinstellingen wordt 
meegenomen in de berekening van de bijdragekosten. In de brief aan de Kamer 
geeft de minister zelf aan dat de voorkeur uitgaat naar de situatie waarin de 
bijdragekosten nul euro bedragen of beduidend lager liggen dan de genoemde 50 
tot 100 euro. Echter, de leden vragen tot in hoeverre dit in de praktijk zal 
voorkomen. Immers, de bijdragekosten zijn een eenvoudige bron van inkomsten 
voor scholen waar controle over de daadwerkelijke kosten ontbreekt. Zij vragen 
of de minister ervoor kan zorgen dat onderwijsinstellingen hun keuze kunnen 
onderbouwen (een ‘pas toe of leg uit’-principe). In hoeverre is er door de minister 
een richtlijn opgesteld voor de onderwijsinstellingen waarbij wordt voorkomen dat 
de onderwijsinstellingen de maximale bijdrage vragen van studenten, zo vragen 
de voornoemde leden.  
 
De leden van de SP-fractie vinden dat met het invoeren van een eigen bijdrage 
een onnodige financiële drempel wordt opgeworpen. Wanneer een instelling het 
maximale bedrag hanteert, loopt dat bij meerdere aanmeldingen op tot wel 300 
euro. Deze leden dringen er dan ook op aan de eigen bijdrage voor inschrijving 
voor de selectieprocedure niet in te voeren. 
 
 
 Pagina 6 van20
