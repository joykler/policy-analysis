Onze referentie 
 
684993 
januari. In mei liggen de deadlines voor aanmelding voor de loting en voor 
 
opleidingen zonder numerus fixus.  
 
Verder mogen opleidingen op grond van de bestaande regelgeving de deadline 
voor decentrale selectie ook op een later tijdstip zetten. Met name hbo-
opleidingen maken van die mogelijkheid gebruik. Van belang is daarom dat er 
goede voorlichting is, in ieder geval op de havo en op het mbo, over de deadline 
van 15 januari voor decentrale selectie. Studenten die zakken voor hun examen 
worden niet ingeschreven. Dat is ook zo in de huidige situatie.  
 
4.4. Eigen bijdrage toelatingsprocedures 
 
De leden van de PvdA-fractie lezen dat in de Wet kwaliteit in verscheidenheid 
hoger onderwijs staat dat een eigen bijdrage mag worden verwacht van de 
studenten voor de selectieprocedure. Er kan verwacht worden dat een betere 
match zorgt voor minder uitval tijdens de studie. Het toenemende studiesucces 
levert instellingen (op termijn) een besparing op. De leden vragen in hoeverre 
deze rendementswinst de bijdragekosten van de selectieprocedure overstijgt en of 
de onderwijsinstellingen dat meenemen in de berekening van de bijdragekosten. 
 
De leden veronderstellen dat de instellingen geld besparen door minder uitval en 
toegenomen studiesucces. Het is echter de vraag in hoeverre een dergelijke 
besparing zich daadwerkelijk zal voordoen. Tegenover de baten van verminderde 
uitval van studenten, staan immers ook opleidingskosten die voor diezelfde 
studenten moeten worden gemaakt. Bovendien worden niet alle aspirant-
studenten die deelnemen aan de toelatingsprocedure toegelaten. Daardoor is het 
verband  tussen een eventuele besparing en de kosten niet één op één aan te 
geven.  
 
Ik zou het liefst zien dat de bijdrage in de kosten nul euro is of beduidend lager 
ligt dan de genoemde 50 tot 100 euro. De leden van de PvdA-fractie hebben mij 
gevraagd of dat realistisch is. De bijdrage in de kosten kunnen immers een 
eenvoudige bron van inkomsten zijn voor onderwijsinstellingen. De leden van de 
PvdA-fractie vragen of ik ervoor kan zorgen dat onderwijsinstellingen hun 
invulling van deze eigen bijdrage kunnen onderbouwen. Ze vragen of ik een 
richtlijn heb opgesteld voor de onderwijsinstellingen om te voorkomen dat de 
onderwijsinstellingen de maximale bijdrage vragen van studenten?  
 
Tevens merken de leden van de CDA-fractie op dat ik aangeef dat de kosten voor 
de toelating waarschijnlijk tussen de 50 en 100 euro zullen gaan liggen, en het 
liefste dat helemaal geen kosten worden doorberekend aan de student. De 
fractieleden vragen hoe ik dat ga bewerkstelligen en wat ik doe als de instellingen 
een hogere bijdrage vragen voor het toelatingsonderzoek. De fractieleden 
verwijzen naar de ervaringen met de kosten voor het instellingscollegegelden, die 
(zonder onderbouwing) voor een aantal studies behoorlijk omhoog zijn gegaan. 
 
 
Zoals ik u al op 1 september jl. schreef, kom ik tegelijkertijd met de afschaffing 
van de centrale loting met een AMvB, waarin ik regel hoeveel een instelling 
maximaal aan een student mag vragen voor een toelatingsprocedure. In de 
voorbereiding van deze AMvB zal ik met instellingen en 
 
 Pagina 18 van20
