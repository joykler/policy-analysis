Onze referentie 
 
684993 
 
 
4.3 Aantal selectieprocedures per jaar 
 
De leden van de PvdA-fractie vragen of ik kan uitleggen hoe de maximering van 
het aantal selectieprocedures tot twee numerusfixusopleidingen zich verhoudt tot 
de matchingsprocedure.  
 
Voor matching zou het optimaal zijn als studenten een ongelimiteerde keuze 
hebben. Dat maakt de selectie voor instellingen echter niet uitvoerbaar. 
Instellingen zouden immers selectiecriteria en –procedures moeten kiezen die 
uitvoerbaar zijn voor zeer grote aantallen studenten, die bovendien in hetzelfde 
jaar aan meerdere opleidingen aan de selectie kunnen deelnemen. Dat zou 
minder recht doen aan inhoudelijke matching.  
 
Voor een goede inhoudelijke matching is gekozen voor maximaal twee 
numerusfixusopleidingen waarvoor een student zich kan aanmelden. Dat is meer 
dan in de huidige situatie, waarin studenten maar bij één numerusfixusopleiding 
aan de selectieprocedure mogen meedoen. Dit kunnen ook twee dezelfde 
opleidingen zijn. Zo kan een student ontdekken of hij of zij beter past bij 
bijvoorbeeld psychologie bij de ene universiteit of juist bij de andere universiteit.  
 
De leden van de SP-fractie vragen in hoeverre de keuzevrijheid van een student 
wordt beperkt door het aantal keer dat hij of zij aan een selectieprocedure kan 
meedoen te maximeren.  
 
Ik verwijs hiervoor naar het antwoord op de vraag van de leden van de PvdA-
fractie naar de verhouding tussen het maximumaantal selectieprocedures en de 
matchingsprocedure. 
 
De leden van de CDA-fractie vragen of ik kan bevestigen dat er in het nieuwe 
systeem minder mogelijkheden zijn voor studenten om mee te doen aan een 
selectie voor een numerusfixusopleiding.  
 
In het nieuwe systeem hebben studenten juist meer mogelijkheden om mee te 
doen aan een decentrale selectieprocedure. Ze hebben twee mogelijkheden, waar 
er voorheen maar één mogelijkheid was. Daarbij kunnen ze ook twee dezelfde 
opleidingen kiezen, op een aantal uitzonderingen na: geneeskunde, 
tandheelkunde, mondzorgkunde en fysiotherapie. Bij deze opleidingen kan aan 
één selectieprocedure worden deelgenomen. 
 
Tevens vragen de CDA-leden toelichting op het aantal selectiemomenten en het 
vervroegen van de deadline van mei naar januari. Zij willen weten wat de 
praktische gevolgen hiervan zijn voor studenten die zakken voor hun examen. Zij 
willen weten of de inschrijving dan nog meetelt.  
 
Voor een toelichting hierop verwijs ik naar het antwoord op de vraag van de leden 
van de PvdA-fractie naar de verhouding tussen het maximumaantal 
selectieprocedures en de matchingsprocedure.  
 
Wat betreft het vervroegen van de deadline van mei naar januari, is er sprake van 
een misverstand. De deadline voor decentrale selectie is namelijk nu al 15 
 
 Pagina 17 van20
