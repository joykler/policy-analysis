Onze referentie 
 
684993 
zijn begeleid door de Commissie ‘Ruim baan voor talent’ (eindrapport Wegen voor 
 
talent, Kamerstukken II, 2007-2008, 29 388, nr. 15).  
 
Voorbeelden van inhoudelijke criteria die een aantoonbaar positief effect op 
studiesucces hadden, zijn: 
• Onderwijsprestaties (gemeten via proefstuderen) bij psychologie aan de 
7
UvA; 
• Een combinatie van cognitieve en non-cognitieve eigenschappen (gemeten 
respectievelijk via een toets over een medisch onderwerp en via eerdere 
8
extracurriculaire activiteiten) bij geneeskunde aan de EUR; 
• Eerdere onderwijsprestaties (gemeten via eindexamencijfers) bij het 
9
Amsterdam University college. 
 
De fractieleden vragen daarnaast hoe ik ervoor zorg dat onderwijsinstellingen 
gebruik maken van wetenschappelijk onderbouwde selectiecriteria om studenten 
te selecteren.  
 
De universiteiten hebben onderling afgesproken de effecten van selectie op 
kwaliteit en studiesucces te evalueren en op basis daarvan de selectiecriteria en -
methoden waar nodig aan te passen (factsheet Studiesucces, www.vsnu.nl). Dit 
vind ik een uitstekend initiatief dat zal leiden tot zo veel mogelijk evidence-based 
werken. Ik zal de Vereniging Hogescholen oproepen ook een dergelijke afspraak 
te maken.  
 
Ik wil wel opmerken dat ik verwacht dat het niet altijd mogelijk zal zijn 
wetenschappelijk bewijs te gebruiken. Dat kan zijn omdat de selectiecriteria nog 
nooit eerder zijn toegepast en er dus nog geen bewijs bestaat. Het is ook mogelijk 
dat het bewijs dat van een andere opleiding komt niet zonder meer ook geldt voor 
de eigen opleiding. Verder is wetenschappelijk bewijs lastig op te bouwen, omdat 
onderwijs geen laboratorium is, waarbij studiesucces eenduidig toe te schrijven is 
aan de gehanteerde selectiecriteria. Er zijn immers geen controlegroepen, waarbij 
het enige verschil tussen de groepen is dat de ene groep geselecteerd is en de 
andere groep niet. Dergelijke studies zijn nog wel mogelijk zolang loting bestaat. 
In dat geval wordt, bij dezelfde opleiding, het studiesucces van ingelote studenten 
vergeleken met het studiesucces van geselecteerde studenten. Dergelijk 
onderzoek wordt momenteel onder andere gedaan bij geneeskunde. 
 
Verder vragen de fractieleden van de PvdA waar de verwachting op is gebaseerd 
dat ook in de toekomst studenten met goede examencijfers worden toegelaten.  
 
10
Uit verschillende studies blijkt dat eindexamencijfers een goede indicatie zijn 
voor later studiesucces. Dit blijkt ook uit de ervaringen van de 
geneeskundeopleidingen. Er zijn wel uitzonderingen. Het is mogelijk dat een 
student met goede examencijfers bijzonder slecht scoort op andere 
                                                
 
7
 Visser, Van der Maas, Engels-Freeke& Vorst, Tijdschrift voor Hoger Onderwijs 30 (3), 
2012 (30)3 
8
 Urlings-Strop, Stijnen,Themmen en Splinter, Medical Education 43, 2009 
9
 Reumer en Van der Wende, Center for Studies in Higher Education. 15.10, 2010 
10
 Reumer en Van der Wende, Center for Studies in Higher Education. 15.10, 2010 
 
 Pagina 8 van20
