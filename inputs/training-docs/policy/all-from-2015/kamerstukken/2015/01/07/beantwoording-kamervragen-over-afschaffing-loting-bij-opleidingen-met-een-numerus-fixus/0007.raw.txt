Onze referentie 
 
684993 
De leden van de CDA-fractie merken op dat de minister aangeeft dat de kosten 
 
voor de toelating waarschijnlijk tussen de 50 en 100 euro zullen gaan liggen, 
maar er bij voorkeur geen kosten worden doorberekend aan de student. De 
minister geeft aan dat zij liever heeft dat de instellingen deze kosten in het geheel 
niet doorberekenen. Zij vragen hoe de minister dit gaat bewerkstelligen en wat zij 
gaat doen als de instellingen hogere kosten gaan vragen voor het 
toelatingsonderzoek. Deze leden verwijzen naar de ervaringen met de kosten voor 
het instellingsgeld die behoorlijk omhoog zijn gegaan (en zonder onderbouwing) 
voor een aantal studies. 
 
5. Hoe nu verder 
 
De leden van de PvdA-fractie vragen hoe het zogenaamde ‘fileprobleem’, waarbij 
de plaatsing van studenten pas verder kan gaan als andere studenten zich 
afmelden, zal worden opgelost wanneer het zich voor doet. Zij vragen of de 
minister hier nadere toelichting op kan geven. In hoeverre worden studenten dan 
alsnog met een centrale selectie geconfronteerd en wat zouden de gevolgen 
hiervan voor studenten zijn? Krijgen studenten dan bijvoorbeeld een 
opleidingslocatie toegewezen, zo vragen deze leden.  
 
Verder vragen de leden van de SP-fractie of afgewezen studenten in bezwaar 
kunnen gaan, en op welke wijze een eventuele bezwaarprocedure is of wordt 
vormgegeven. Zijn instellingen verplicht een dergelijke procedure te organiseren? 
Deze leden vragen welke gevolgen de eventuele invoering van het leenstelsel 
heeft op de student die na een (of meerdere) afwijzing in een later jaar toch wel 
wordt toegelaten. Wordt er een regeling getroffen waardoor deze student de 
opgebouwde schuld wordt kwijtgescholden van de tweede keuze studie, waar hij 
of zij inmiddels aan was begonnen, zo vragen de voornoemde leden. 
Deze leden vragen de minister verder in te gaan op de mogelijkheid van centrale 
plaatsing. Wordt deze optie ook door de in de brief aan de Kamer genoemde 
werkgroep verder uitgewerkt, zo vragen de voornoemde leden. 
 
II Reactie van de minister 
 
1. Algemeen 
 
Met belangstelling heb ik kennisgenomen van het verslag van het schriftelijk 
overleg naar aanleiding van mijn brief over afschaffing van loting bij 
numerusfixusopleidingen. Hieronder beantwoord ik de vragen die in het 
schriftelijk overleg zijn gesteld.  
 
2.Achtergrond 
 
De leden van de PvdA-fractie vragen in hoeverre selectie op basis van 
inhoudelijke criteria betere resultaten oplevert. Ook willen de leden van de PvdA-
fractie weten welke inhoudelijke criteria een bewezen effect hebben op 
studiesucces.  
 
Selectie van studenten levert betere resultaten op naarmate opleidingen een 
duidelijker profiel hebben. Ze kunnen dan scherper op de voor die opleiding 
relevante selectiecriteria selecteren. Dit blijkt uit de experimenten met selectie die 
 
 Pagina 7 van20
