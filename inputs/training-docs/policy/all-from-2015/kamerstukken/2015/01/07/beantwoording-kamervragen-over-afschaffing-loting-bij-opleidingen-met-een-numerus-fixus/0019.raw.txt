Onze referentie 
 
684993 
studentenvertegenwoordigers overleggen over het maximumbedrag en over hoe 
 
hierover verantwoording wordt afgelegd. Ik zal daarbij steeds aangeven dat mijn 
voorkeur uitgaat naar een eigen bijdrage van nul euro, of in elk geval van minder 
dan de genoemde 50 tot 100 euro.  
 
De leden van de SP-fractie vinden een eigen bijdrage een onnodige financiële 
drempel. Wanneer een instelling het maximale bedrag hanteert, loopt dat bij 
meerdere aanmeldingen op tot wel 300 euro. De SP dringt er daarom op aan om 
geen eigen bijdrage voor inschrijving voor de selectieprocedure in te voeren.  
 
Ik meen dat een bijdrage van de aspirant-student in de kosten van de 
toelatingsprocedure ervoor kan zorgen dat de kosten van de toelatingsprocedure 
niet geheel ten laste komen van het budget voor het primaire proces. Daarnaast 
kan een bijdrage ervoor zorgen dat een student zorgvuldig afweegt aan welke 
toelatingsprocedures wordt deelgenomen. Hiermee voorkom ik dat de instellingen 
onnodig met kosten worden geconfronteerd. Daar staat wel tegenover dat de 
kosten de toegankelijkheid voor het hoger onderwijs niet mogen beperken. 
Relevant hiervoor is ook de wettelijke bepaling dat instellingen een student 
financieel ondersteunen als een kandidaat de bijdrage niet kan betalen. Ik kom op 
dit punt terug in de genoemde AMvB. 
5. Hoe nu verder 
 
De leden van de PvdA-fractie vragen hoe een eventueel ‘fileprobleem’ wordt 
opgelost. Zij vragen een toelichting en willen weten of studenten bij een 
fileprobleem alsnog met een centrale selectie geconfronteerd worden. Zij vragen 
of studenten dan bijvoorbeeld een opleidingslocatie toegewezen krijgen.  
 
Zoals ik in mijn vorige brief schreef, zal de werkgroep van onderwijsinstellingen 
en studentenvertegenwoordigers zich over de vraag buigen hoe het fileprobleem 
kan worden voorkomen. Dit zal begin 2015 tot voorstellen leiden. Een 
mogelijkheid is een systeem van centrale plaatsing. Daarbij wordt centraal 
informatie verzameld over de voorkeuren van studenten en over de ranking van 
studenten door instellingen op basis van de decentrale selectie. Die informatie 
wordt gebruikt om studenten te plaatsen via een algoritme. Bij centrale plaatsing 
blijft de selectie decentraal. Studenten worden dus niet alsnog met een centrale 
selectie geconfronteerd. Zij krijgen wel een opleidingslocatie toegewezen, maar 
dat is dan een opleidingslocatie waar de student zich voor heeft aangemeld en 
waar de student succesvol door de selectie heen is gekomen.  
 
De leden van de SP-fractie vragen of afgewezen studenten bezwaar kunnen 
indienen, en hoe een eventuele bezwaarprocedure wordt vormgegeven. Zijn 
instellingen verplicht een dergelijke procedure te organiseren? 
 
Net zoals nu zal een afgewezen aspirant-student gebruik kunnen maken van de 
rechtsbeschermingsprocedure uit de WHW. Allereerst staat een interne 
rechtsprocedure open en daarna de externe rechtsbeschermingsprocedure bij het 
College van Beroep voor het Hoger Onderwijs.  
 
De leden van de SP-fractie vragen ten slotte welke gevolgen de eventuele 
invoering van het leenstelsel heeft op de student die na een (of meerdere) 
afwijzingen in een later jaar alsnog wordt toegelaten. Zij willen weten of er een 
 
 Pagina 19 van20
