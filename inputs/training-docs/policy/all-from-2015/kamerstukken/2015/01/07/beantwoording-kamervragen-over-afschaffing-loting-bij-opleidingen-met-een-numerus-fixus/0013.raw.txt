Onze referentie 
 
684993 
3. Proces 
 
 
De leden van de SP-fractie vragen mij de standpunten van de verschillende 
onderwijskoepels toe te lichten.  
 
De VSNU wil het net als ik mogelijk maken dat een student zich voor twee 
opleidingen gelijktijdig aan kan melden voor de selectie. Daarbij zouden echter 
niet, zoals in mijn voorstel, twee dezelfde opleidingen gekozen mogen worden 
(dus bijvoorbeeld niet twee psychologieopleidingen), maar enkel twee 
verschillende opleidingen. De Vereniging Hogescholen kan zich goed in mijn 
voorstel voor twee keuzemogelijkheden vinden.  
Over het totaal aantal selectieprocedures per opleiding hadden de koepels geen 
sterk uiteenlopende standpunten. Verder waren alle koepels voor een landelijke 
deadline en konden zij uit de voeten met de voorgestelde data. Daarbij wilde de 
VSNU de aanmelddeadline naar voren halen, vanwege de uitvoering van de 
selectie (richting 1 december). De Vereniging Hogescholen gaf juist aan dat 
hogescholen de voorgestelde deadline erg vroeg vonden.  
De leden van de CDA-fractie vragen mij aan te geven wat de VSNU, de Vereniging 
Hogescholen, ISO en LSVb vinden van mijn voorstel. Op welke punten hebben zij 
bezwaren en wat is hun alternatief op dat punt? 
 
Voor de standpunten van de VSNU en de Vereniging Hogescholen verwijs ik naar 
het antwoord op de vraag van de leden van de SP-fractie naar de standpunten 
van de onderwijskoepels. ISO en LSVb vinden dat studenten zoveel mogelijk 
keuze zouden moeten hebben, en hebben een voorkeur voor drie 
keuzemogelijkheden in plaats van de door mij voorgestelde twee. LSVb vindt 
verder dat de uitzondering voor geneeskunde, tandheelkunde, mondzorgkunde en 
fysiotherapie nu nog niet gemaakt zou moeten worden. De LSVb wil dat eerst 
wordt onderzocht of gezamenlijke selectiemethodieken een oplossing kunnen 
bieden om een groter aantal selectieprocedures uitvoerbaar en betaalbaar te 
houden. ISO en LSVb konden zich vinden in mijn voorstellen voor het aantal 
selectieprocedures, de landelijke deadline en de voorgestelde data. Daarbij gaf 
het ISO aan de voorgestelde datum wel erg vroeg te vinden vanwege de tijd die 
scholieren nodig hebben om hun studiekeuze te maken. Ten slotte zijn zowel ISO 
als LSVb tegen de door mij voorgestelde eigen bijdrage voor de selectiekosten.  
 
4. Keuze op hoofdlijnen 
 
4.1. Rol medezeggenschap bij vormgeven toelatingsprocedure 
 
De leden van de PvdA-fractie lezen dat de onderwijsinstellingen de inhoudelijke 
invulling van de selectieprocedure en -criteria zullen bepalen. De leden vragen 
hoe ik wil garanderen dat de criteria in overeenstemming zijn met de Wet 
kwaliteit in verscheidenheid hoger onderwijs.  
 
De Inspectie van het Onderwijs houdt toezicht op de naleving van wet- en 
regelgeving. Het gaat dan onder meer om de wettelijke eis dat minimaal twee 
verschillende soorten inhoudelijke criteria worden gebruikt in de 
selectieprocedure.  
 
 
 Pagina 13 van20
