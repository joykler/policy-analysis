> Retouradres Postbus 20011 2500 EA Den Haag 
 
Directoraat - generaal 
Aan de Voorzitter van de Tweede Kamer der Staten - 
Bestuur en 
Generaal 
Koninkrijksrelaties 
Postbus 20018 
Directie Koninkrijksrelaties 
2500 EA  Den Haag 
Turfmarkt 147 
Den Haag 
Postbus 20011 
2500 EA  Den Haag 
www.rijksoverheid.nl 
Kenmerk 
2015-0000041133 
Uw kenmerk 
  
 
Datum 28 januari 2015 
Betreft Beantwoording VSO eerste aanzet actieplan kinderrechten 
 
 
 
Hartelijk dank voor uw reactie op, en vragen over, de eerste aanzet van het 
actieplan Kinderrechten zoals ik die op 20 november naar uw Kamer heb 
gestuurd. Ik onderschrijf uw notie dat met dit actieplan en de instelling van de 
interlandelijke Taskforce en de Taskforce voor Caribisch Nederland een goede stap 
is gezet naar (verdere) verbetering van de leefsituatie van kinderen in het 
Koninkrijk. Zoals de D66 fractie terecht opmerkt, is het van belang een 
onderscheid te maken tussen Curaçao, Sint Maarten en Aruba enerzijds en de 
Openbare Lichamen van Caribisch Nederland anderzijds. Doel van het actieplan is 
immers vast te leggen op welke thema’s en op welke wijze de Taskforce de 
samenwerking wil stimuleren tussen de landen in het Koninkrijk der Nederlanden 
om de kinderrechtensituatie te verbeteren. Die samenwerking doet geen afbreuk 
aan de eigen verantwoordelijkheid van de afzonderlijke landen in het Koninkrijk. 
Elk land moet immers zijn eigen plan trekken om de kinderrechtensituatie te 
verbeteren in zijn land. Die eigen plannen van de landen komen onder andere 
naar voren wanneer begin 2015 de landen naar aanleiding van de “list of issues” 
van de VN schriftelijk zullen rapporteren. Deze “list of issues” is in november 2014 
opgesteld door het internationaal comité voor de kinderrechten over de werking 
van het Internationaal Verdrag inzake de Rechten van het Kind. In de rapportage 
van het Koninkrijk der Nederlanden zal dus (ook) specifieke informatie (waar 
gevraagd in de “list of issues”) per land beschikbaar worden gesteld. In het geval 
van (Caribisch) Nederland betekent dit ondermeer dat de Taskforce kinderrechten 
en huiselijk geweld Caribisch Nederland die is ingesteld in juni 2014 tijdens de 
CN-week, zich over het afzonderlijke plan voor (Caribisch) Nederland zal buigen.  
 
De D66 fractie vraagt om een concreet tijdpad. Middels de verdere uitwerking van 
de speerpunten, het samenbrengen van betrokken organisaties in de landen en de 
samenwerking die in en rondom de Taskforce op gang is gekomen, is er gestart 
met de uitvoering van het actieplan. Het tijdpad voor de komende maanden ziet 
er als volgt uit: 
 
Februari 2015:  
- de Interlandelijke Taskforce kinderrechten werkt de eerste aanzet van het 
actieplan verder uit naar een definitief actieplan dat op de Koninkrijksconfe-
rentie in april 2015 gepresenteerd kan worden. 
 
 
Pagina 1 van 7
