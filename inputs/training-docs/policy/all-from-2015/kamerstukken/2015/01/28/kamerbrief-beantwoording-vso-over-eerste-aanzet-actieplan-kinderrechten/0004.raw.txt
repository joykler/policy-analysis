de drie eilanden wordt neergezet. Op basis van de ervaring met de basisaanpak 
zal in 2016 onder andere worden bezien welke uitvoeringswetgeving nodig is 
Datum 
28 januari 2015 
zodat op termijn de aanvaarding van het Verdrag van Istanboel (inzake geweld 
tegen vrouwen en huiselijk geweld) kan plaatsvinden. 
Kenmerk 
2015-0000041133 
 
De eerste stap in het tegengaan van geweld tegen kinderen is het onderschrijven 
van de uitgangspunten zoals die zijn vastgelegd in het Internationaal Verdrag 
inzake de Rechten van het Kind. Alle landen in het Koninkrijk hebben dat verdrag 
ondertekend en geratificeerd. Wat vervolgens nodig is, zijn alternatieve 
handelingswijzen om kinderen te disciplineren. Daarbij helpt  een open houding 
over opvoeding en opvoedingsproblemen, zodat ervaringen uitgewisseld kunnen 
worden en sneller alternatieven, anders dan geweld boven tafel komen. De 
Taskforce kan hierin een nuttige rol vervullen door kennis en ervaring van 
bijvoorbeeld alternatieve handelingswijzen uit te wisselen en die meer bekendheid 
geven in het gehele Koninkrijk.  
Signalering van huiselijk geweld is een essentieel aandachtspunt in de aanpak van 
huiselijk geweld. Dit wordt terecht opgemerkt door de D66-fractie. Hiervoor is het 
belangrijk dat duidelijk is hoe verantwoordelijkheden bij signalering van huiselijk 
geweld zijn verdeeld. De eerder genoemde invoering van een basisaanpak 
huiselijk geweld, training van professionals en het casusoverleg dienen dit doel. 
Verder is het benoemen van een regisseur die het hulpverleningsproces om een 
gezin begeleidt ook complementair aan de hiervoor genoemde maatregelen.  
 
Voorts benadrukken deze leden het belang van eerlijke wetgeving en behandeling 
voor de wet van kinderen en zij vragen zich af of het aangepast kan worden dat 
16- en 17-jarige kinderen als volwassenen worden behandeld in het strafrecht. 
Evenals hiervoor reeds is vermeld geldt dat de landen Curaçao, Sint Maarten en 
Aruba primair zelf verantwoordelijk zijn voor – aan te passen – wet- en 
regelgeving. In Caribisch Nederland is het op Nederlands-Antilliaanse leest 
geschoeide wetboek van strafrecht BES en het wetboek van strafvordering BES 
van toepassing. Overigens bestaat er op dit punt geen verschil met Europees 
Nederland, waar ook - afhankelijk van de persoon van de dader, de ernst van het 
delict en de omstandigheden - op 16- en 17-jarigen het volwassenstrafrecht kan 
worden toegepast. 
 
De leden van D66 vragen of als gevolg van de nieuwe Jeugdwet ook op de 
Nederlandse gemeente in Caribisch Nederland de Advies- en Meldpunten 
Kindermishandeling worden samengevoegd met de Steunpunten Huiselijk Geweld 
en welke gevolgen dat heeft voor de herkenbaarheid en toegankelijkheid. De 
landen in het Koninkrijk hebben ieder een of meer Advies- en Meldpunten 
Kindermishandeling, of voeren die op dit moment in. De Openbare Lichamen 
hebben geen Advies- en Meldpunten Kindermishandeling, de nieuwe Jeugdwet 
heeft hier dus geen effect op in CN. In de Taskforce kinderrechten en huiselijk 
geweld Caribisch Nederland komt het onderwerp van het (op termijn) instellen van 
een meldpunt de komende maanden nog wel aan de orde. 
 
Safety net en zinvolle vrijetijdsbesteding 
De D66 fractie vraagt zich af hoe de voor- en naschoolse opvang vormgegeven zal 
worden, of het ook wordt ingezet voor het tegengaan van verveling en of er eisen 
worden gesteld aan professionals en vrijwilligers. De voor- en naschoolse opvang 
dient meerdere doelen. Via de voorschoolse educatie kunnen meer kinderen 
zonder achterstand aan het onderwijs beginnen. De naschoolse opvang helpt 
kinderen bijvoorbeeld met huiswerk, maar ook in het ontplooien van andere 
 
 
Pagina 4 van 7 
 
 
 pagina’s (inclusief voorblad)
