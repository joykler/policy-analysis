talenten. Werkende ouders worden ontlast. Hoewel diverse onderwijsdeskundigen 
zich afvragen of verveling nu belemmerend of juist bevorderlijk is voor 
Datum 
28 januari 2015 
schoolkinderen, zorgt de opzet van het safety net (integraal werken bij jeugd 
betrokken organisaties en instanties en het aanbieden van dagarrangementen om 
Kenmerk 
2015-0000041133 
invulling te geven aan zinvolle vrijetijdsbesteding) er inderdaad tevens voor dat 
kinderen van werkende ouder(s) na schooltijd zich niet hoeven te vervelen.  Voor- 
en naschoolse opvang kunnen op verschillende wijzen vorm worden gegeven: alles 
gebundeld in één school, of een samenwerkingsverband tussen de school en 
andere instanties op andere locaties. Het is aan de landen en Openbare Lichamen 
zelf om daar een goede modus in te vinden. Voor zover instanties voor voor- en 
naschoolse opvang worden gesubsidieerd door de Openbare Lichamen en 
rijksoverheid worden eisen gesteld aan professionaliteit. Tevens worden eisen 
gesteld aan het voldoende aandacht hebben voor mogelijke  kindermishandeling 
en gezonde voeding.  
 
Armoedebestrijding 
Om te zorgen dat rijksoverheid en de openbare lichamen op integrale wijze 
werken aan de ontwikkeling van de eilanden is gekozen voor het opstellen van een 
meerjarenprogramma voor Caribisch Nederland. Hierin zijn door rijksoverheid en 
de openbare lichamen in gezamenlijkheid een drietal prioritaire thema’s benoemd. 
Armoede is, naast economische ontwikkeling en kinderrechten, een van die 
thema’s. Het is evident dat de drie thema’s met elkaar samenhangen en 
vooruitgang op een van de thema’s ook van invloed kan zijn op een of beide 
andere thema’s. De bestrijding van armoede komt zondermeer ten goede aan de 
leefsituatie waar kinderen zich in bevinden. De voorgenomen invoering van 
kinderbijslag op de eilanden is een voorbeeld van armoedebestrijding die de 
leefsituatie van kinderen moet verbeteren. Daarnaast doet het CBS in opdracht 
van het ministerie van SZW o.a. onderzoek naar de situatie omtrent armoede op 
de eilanden. Als de definitieve cijfers bekend zijn zal een afweging worden 
gemaakt in hoeverre maatregelen op het terrein van bijvoorbeeld 
uitkeringsniveaus nodig zijn. De openbare lichamen zijn in eerste aanleg 
verantwoordelijk voor het maken en uitvoeren van armoedebeleid. De openbare 
lichamen hebben reeds maatregelen ingezet t.b.v. de bestrijding van armoede, 
zoals het subsidiëren van maaltijdvoorziening op scholen, het subsidiëren van 
naschoolse opvang, het verstrekken van voedselhulp en het komen tot integraal 
armoedebeleid. In de besluitvorming omtrent het meerjarenprogramma zullen 
bestaande en eventueel nieuwe maatregelen dan ook op elkaar afgestemd worden 
zodat er een zo volledig mogelijk palet aan maatregelen ontstaat.  
 
Gezonde leefstijl 
In antwoord op de vraag van de D66-fractie naar de aandacht binnen het 
onderwijs voor gezonde voeding op scholen meldt de minister dat de basisscholen 
in Caribisch Nederland, binnen het educatiegebied ‘oriëntatie op jezelf en de 
wereld’ onder andere aandacht moeten besteden aan (voedsel)veiligheid en 
gezondheid. Het is aan de scholen zelf om dit in te vullen. Soms gebeurt dit in 
samenwerking met de openbare lichamen, bijvoorbeeld via informatiesessies over 
gezonde voeding. De openbare lichamen en serviceclubs verzorgen ook maaltijden 
voor minderbedeelde kinderen op scholen en in de kinderopvang. Dit gebeurt in 
het kader van de armoedebestrijding, waarvoor de openbare lichamen primair zelf 
verantwoordelijk zijn. 
 
 
 
 
 
Pagina 5 van 7 
 
 
 pagina’s (inclusief voorblad)
