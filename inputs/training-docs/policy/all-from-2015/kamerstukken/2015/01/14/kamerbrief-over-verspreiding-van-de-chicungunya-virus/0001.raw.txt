> Retouradres    
 
www.rijksoverheid.nl 
Aan de Voorzitter van de Tweede Kamer der Staten-
www.facebook.com/minbzk 
Generaal 
www.twitter.com/minbzk 
Postbus 20018 
2500 EA Den Haag 
Kenmerk 
2015-0000025528 
 
Uw kenmerk 
 
  
Datum 14 januari 2015 
Betreft stand van zaken Chikungunya 
 
 
 
Hierbij informeer ik u over de stand van zaken met betrekking tot de verspreiding 
in het Caribisch deel van het Koninkrijk, inclusief de mogelijke aanpak en mogelij-
ke betrokkenheid van Nederland daarbij. Dit conform uw verzoek daartoe bij brief 
d.d. 18 december jl. (kenmerk 2014Z23549/2014D47580). 
 
Chikungunya is een ziekte veroorzaakt door een virus dat wordt overgedragen 
door muggen van het geslacht Aedes. Vooral de gelekoortsmug (Aedes aegypti) 
en de tijgermug (Aedes albopictus) spelen daarbij een belangrijke rol. Beide mug-
gen leven in de nabijheid van menselijke nederzettingen en planten zich daar ook 
voort. Ze zijn lastig te bestrijden en ondanks kortdurende successen bij een inten-
sieve aanpak worden (sub)tropische gebieden toch steeds weer 
ge(her)koloniseerd. Vooral de gelekoortsmug is ook in het Caribisch deel van het 
Koninkrijk in ruime mate verspreid.  
 
Stand van zaken epidemie 
Chikungunyakoorts is reeds vele decennia bekend uit Zuidoost Azië en Afrika waar 
met regelmaat epidemieën zijn beschreven. In Noord- en Zuid-Amerika was de 
ziekte behoudens incidentele importgevallen tot voor 2013 onbekend. In het na-
jaar van 2013 werden de eerste patiënten gediagnosticeerd op St. Martin en 
sindsdien heeft de epidemie zich naar bijna alle landen binnen de (sub)tropische 
regio’s van Noord- en Zuid Amerika alsmede de Caribische regio verspreid. In het 
najaar van 2013 en de winter van 2014 werd vooral Sint Maarten getroffen. In de 
zomer van 2014 was er een flinke epidemie op Sint Eustatius, en in mindere mate 
op Aruba. In het najaar en de winter van 2014/2015 heeft zich een forse epidemie 
op Curaçao voorgedaan welke momenteel zeer duidelijk aan het afnemen is. Bo-
naire lijkt tot dusverre redelijk gespaard gebleven hoewel ook daar patiënten zijn 
gemeld en Saba heeft alleen enkele importgevallen gemeld. Het algemene beeld is 
dat de epidemie momenteel duidelijk over zijn hoogtepunt heen is.  
 
In verband met het intensieve personenverkeer vanuit de regio met het continen-
tale deel van het Koninkrijk zijn er afgelopen maanden ook tientallen importgeval-
len vanuit de regio in Nederland gediagnosticeerd. Het risico voor lokale versprei-
ding in continentaal  Nederland is gezien de afwezigheid van een geschikte vector 
(mug) afwezig. 
 
 
 
Pagina 1 van 2
