.......................... ..................................... .................... 
No.W12.15.0146/III 's-Gravenhage, 26 juni 2015 
 
 
Bij Kabinetsmissive van 30 april 2015, no.2015000774, heeft Uwe Majesteit, op 
voordracht van de Staatssecretaris van Sociale Zaken en Werkgelegenheid, bij de 
Afdeling advisering van de Raad van State ter overweging aanhangig gemaakt het 
voorstel van wet tot vaststelling van een algemene kinderbijslagvoorziening voor de 
openbare lichamen Bonaire, Sint Eustatius en Saba (Wet kinderbijslagvoorziening 
BES), met memorie van toelichting. 
 
Het voorstel voert een kinderbijslagvoorziening in voor de openbare lichamen Bonaire, 
Sint Eustatius en Saba (hierna: Caribisch deel van Nederland). Deze 
kinderbijslagvoorziening vervangt de bestaande fiscale tegemoetkoming voor de 
kosten van kinderen die, vanwege de inkomensafhankelijkheid, niet door alle ouders 
op de openbare lichamen kan worden verzilverd. 
 
De Afdeling advisering van de Raad van State adviseert het voorstel aan de Tweede 
Kamer te zenden, maar de hoogte van het kinderbijslagbedrag nader te motiveren. 
 
Het voorstel bepaalt het recht op kinderbijslag in het Caribisch deel van Nederland en 
ook de hoogte daarvan. Het kinderbijslagbedrag is voor alle eilanden vastgesteld op 
1
$38,00 per kind per maand. Over de hoogte van dit bedrag merkt de toelichting op dat 
dit is bepaald met het oog op de vergelijkbaarheid met het bedrag waar degenen die 
gebruik konden maken van de thans bestaande fiscale tegemoetkoming maximaal op 
2
konden rekenen. Voorts wordt opgemerkt dat het gelegde verband tussen de hoogte 
van het kinderbijslagbedrag BES en het bedrag van de fiscale tegemoetkoming recht 
doet aan de motie Schouten-Van Laar. Die motie verzoekt de regering om de 
3
kinderbijslagregeling BES zodanig vorm te geven dat niemand erop achteruit zal gaan.  
De Afdeling merkt op dat door het relateren van het kinderbijslagbedrag aan de 
maximale fiscale tegemoetkoming en het verwijzen naar de motie Schouten-Van Laar 
de hoogte van dat bedrag niet zelfstandig wordt gemotiveerd. Een dergelijke motivering 
4
acht de Afdeling gewenst. In dit verband zal ook de vraag beantwoord moeten worden 
waarom geen onderscheid is gemaakt tussen de verschillende eilanden, zoals 
5
bijvoorbeeld is gebeurd in de hoogte van het weduwen- en wezenpensioen. 
 
De Afdeling adviseert naar aanleiding van het voorgaande de toelichting aan te vullen. 
 
De Afdeling advisering van de Raad van State geeft U in overweging het voorstel van 
wet te zenden aan de Tweede Kamer der Staten-Generaal, nadat aan het 
vorenstaande aandacht zal zijn geschonken. 
 
                                                
 
1
 Artikel 9 van het voorstel. 
2
 Toelichting, paragraaf 4.2. 
3
 Kamerstukken II 2014/15, 34 000 XV, nr. 36. 
4
 Brief d.d. 31 maart 2015 van het bestuurscollege van het openbaar lichaam Bonaire aan de 
Staatssecretaris van Sociale Zaken en Werkgelegenheid (nr. 2015003270) (waarin wordt verzocht om 
een kinderbijslagbedrag van $84,00 per kind per maand). Zie ook de toelichting, paragraaf 10.1, zesde 
tekstblok. 
5
  Artikelen 11 en 12 van de Wet algemene weduwen- en wezenverzekering BES. 
  
AAN DE KONING
