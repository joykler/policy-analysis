De regering willigt het verzoek van het bestuurscollege Bonaire om pleegouders met een 
formele pleegzorgvergoeding niet uit te sluiten voor de kinderbijslag BES in. Verder 
verzoekt het bestuurscollege Bonaire om voor het kind dat om sociaal-maatschappelijke 
redenen elders op één van de openbare lichamen of in het Europees deel van Nederland 
woont, ook af te wijken van de termijn van ingezetenschap van vijf jaar zoals dit ook 
geregeld is voor zieke en gehandicapte kinderen. De regering acht dit echter niet aan de 
orde. Het begrip sociaal-maatschappelijke omstandigheden is zeer rekbaar en diffuus. 
De regering is van mening dat er geen nieuwe uitzondering hoeft te worden gemaakt. 
De regering brengt onder de aandacht dat als een kind duurzaam tot het huishouden 
van de verzorger behoort, deze verzorger recht kan hebben op kinderbijslag BES. Als 
het kind in een instelling verblijft wordt het kind al verzorgd op basis van de bijdrage 
van de overheid voor het verblijf van het kind in de instelling. De natuurlijke ouders 
maken minder kosten voor de dagelijkse levensbehoeften van het kind als het kind door 
een ander of in een instelling gedurende het grootste deel van de week wordt verzorgd. 
Dit geldt ook voor het verzoek van het bestuurscollege om kinderbijslag BES mogelijk te 
maken ten behoeve van kinderen die elders wonen en het weekend doorbrengen bij de 
natuurlijke ouders.  
 
10.2 Internetconsultatie 
Het concept-wetsvoorstel is voor internetconsultatie op 9 maart 2015 geplaatst op de 
website van de rijksoverheid. De consultatie is afgerond op 27 maart 2015. Er zijn geen 
reacties ontvangen. 
 
Hoofdstuk 11  Gevolgen voor de rechterlijke macht 
 
Er wordt als gevolg van dit wetsvoorstel enige toename van het aantal zaken voor de 
rechterlijke macht verwacht. De omvang is moeilijk in te schatten omdat er tot op heden 
geen kinderbijslagregeling is in Caribisch Nederland. Daarnaast waren er tot nog toe 
geen zaken voor het Openbaar Ministerie en de rechterlijke macht op het gebied van de 
fiscale tegemoetkoming voor kinderen die sinds januari 2011 van toepassing is. Daarop 
afgaand is het de verwachting dat het aantal zaken hooguit een enkel geval per jaar zal 
zijn, gelet op het aantal beroepszaken in de afgelopen vijf jaar met andere sociale 
zekerheidswetgeving die in de openbare lichamen van toepassing is.  
 
Hoofdstuk 12  Controle en handhaving 
 
Op basis van dit wetsvoorstel kan de Minister van Sociale Zaken en Werkgelegenheid 
controlevoorschriften vaststellen. Deze controlevoorschriften gaan niet verder dan strikt 
noodzakelijk is voor de uitvoering van de wet. De rechthebbende, alsmede degene die in 
aanmerking wenst te komen voor kinderbijslag BES, moet deze controlevoorschriften 
opvolgen. Dit houdt bijvoorbeeld in dat hij tijdig vragen moet beantwoorden en 
documenten ter inzage moet aanbieden. Het gaat bij de controlevoorschriften om de 
controle van gegevens voordat de vertegenwoordiging van de Minister van Sociale 
Zaken en Werkgelegenheid de kinderbijslag BES toekent en om de controle of nog 
steeds recht op de kinderbijslag BES bestaat. Naast de controlevoorschriften geldt ook 
een algemene medewerkingsplicht. 
 
De uitwisseling van persoonsgegevens die nodig zijn voor de uitvoering van deze wet 
met de (basis)administraties van het desbetreffende openbare lichaam stelt de 
vertegenwoordiging van de Minister van Sociale Zaken en Werkgelegenheid onder 
andere in staat om de voorwaarde van de toekenning van kinderbijslag BES van het 
wonen van ouder en kind in de openbare lichamen te kunnen handhaven. Daarnaast zal 
voor ieder nieuw kind een aanvraag moeten worden gedaan bij de vertegenwoordiging 
van de Minister van Sociale Zaken en Werkgelegenheid. Voor kinderen die buiten de 
openbare lichamen wonen om onderwijsredenen of in verband met een ziekte of 
handicap moeten de ouders bij vertrek van het kind van het openbaar lichaam en daarna 
 
  16
