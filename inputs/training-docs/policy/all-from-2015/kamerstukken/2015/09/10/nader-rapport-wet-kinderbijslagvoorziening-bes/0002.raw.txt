de mogelijkheid om het bedrag te differentiëren vastgelegd. In de 
memorie van toelichting is dit verduidelijkt. 
 
2. Andere punten 
 
Van de gelegenheid is gebruik gemaakt het wetsvoorstel en de memorie 
van toelichting op enkele punten aan te passen.  
Zo is de oorspronkelijke omschrijving van wat onder een pleegkind dient 
te worden volstaan (zoals vormgegeven in artikel 3, derde lid) aangepast, 
zodat duidelijker wordt wie rechthebbende voor de kinderbijslag is indien 
er geen sprake is van een eigen kind.  
Ook is de tekst van het artikel 5, tweede lid, dat het recht op kinderbijslag 
BES regelt wanneer het kind om redenen van ziekte of handicap of 
onderwijs geen ingezetene meer is, aangepast. Hiermee wordt 
bewerkstelligd dat als het kind ingezetene is van één van de openbare 
lichamen maar niet behoort tot een daarin gesitueerd huishouden omdat 
het in een door de overheid gefinancierde instelling woont, er geen recht 
op kinderbijslag BES bestaat. Zie hiervoor ook hoofdstuk 10 van de 
memorie van toelichting. Tevens is de tekst van artikel 5, derde lid, dat 
regelt dat bij ministeriële regeling kan worden afgeweken van de termijn 
van vijf jaar, aangepast.  
Daarnaast is de inwerkingtredingsbepaling aangepast. 
 
Tevens is van de gelegenheid gebruik gemaakt om de in de memorie van 
toelichting opgenomen raming van de uitvoeringskosten aan te passen.  
Verder heeft de regering niet meer het voornemen de bedragen van de 
kindertoeslagen in de onderstand te wijzigen. De memorie van toelichting 
is hierop aangepast. 
 
Met het oog op de door de Tweede Kamer gewenste invoeringsdatum van 
1 januari 2016 is bovendien een tweetal maatregelen verwerkt in het 
wetsvoorstel. De maatregelen worden genomen om een soepele transitie 
van de fiscale tegemoetkoming naar een systeem van kinderbijslag BES te 
bevorderen. 
De eerste maatregel betreft de verlenging van de betaaltermijn voor de 
aanvragen die in de eerste vier maanden na de inwerkingtredingsdatum 
worden ontvangen. Deze maatregel is verwerkt in artikel 17, vijfde lid, 
van het wetsvoorstel. De andere maatregel betreft het eerder dan de 
beoogde inwerkingtredingsdatum in ontvangst nemen van aanvragen voor 
kinderbijslag BES zodat spoedig na de finale politieke besluitvorming een 
beslissing kan worden genomen over deze aanvragen. Beide maatregelen 
worden nader gemotiveerd in de memorie van toelichting. 
 
Voor het overige zijn ter wille van de leesbaarheid enige redactionele en 
wetstechnische aanpassingen aangebracht. 
 
 
 
 
 
Ik moge U verzoeken het hierbij gevoegde gewijzigde voorstel van wet en de 
gewijzigde memorie van toelichting aan de Tweede Kamer der Staten-Generaal te 
zenden.
