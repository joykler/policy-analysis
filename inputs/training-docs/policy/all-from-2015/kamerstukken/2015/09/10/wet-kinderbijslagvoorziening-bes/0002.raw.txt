Artikel 4. Uitvoerder 
Onze Minister is belast met de uitvoering van deze wet. 
 
HOOFDSTUK 2. KINDERBIJSLAG BES 
 
Paragraaf 1. Kinderbijslag BES 
 
Artikel 5. Rechthebbende 
1. De ingezetene heeft overeenkomstig de bepalingen van deze wet recht op 
kinderbijslag BES voor een kind dat: 
a. ingezetene is; 
b. jonger is dan 18 jaar; en  
c. tot zijn huishouden behoort. 
2. In afwijking van het eerste lid, onderdelen a en c, behoeft het kind geen ingezetene 
te zijn en niet tot het huishouden van de rechthebbende te behoren, indien het om 
onderwijsredenen, dan wel in verband met een ziekte of handicap geen ingezetene is en 
niet tot het huishouden van de rechthebbende behoort. Voor de toepassing van dit lid 
dient het betreffende kind ten minste vijf jaar ingezetene te zijn geweest.  
3. Bij ministeriÃ«le regeling worden nadere regels gesteld met betrekking tot het tweede 
lid, waarbij kan worden bepaald dat in specifieke gevallen voor een kind met een ziekte 
of handicap van de termijn van vijf jaar kan worden afgeweken. 
4. Geen recht op kinderbijslag BES bestaat voor de vreemdeling die op grond van de 
Wet toelating en uitzetting BES niet rechtmatig in de openbare lichamen verblijft. 
 
Artikel 6. Samenloop kinderbijslag BES met studiefinanciering BES en 
studiefinanciering 2000 
1. Geen recht op kinderbijslag BES overeenkomstig de bepalingen van deze wet bestaat 
voor een kind, indien dat kind op de eerste dag van de maand recht heeft op 
studiefinanciering BES op grond van de Wet studiefinanciering BES. 
2. Geen recht op kinderbijslag BES overeenkomstig de bepalingen van deze wet bestaat 
voor een kind, indien dat kind op de eerste dag van de maand recht heeft op 
studiefinanciering op grond van de Wet studiefinanciering 2000.  
3. Voor de toepassing van het tweede lid wordt een reisvoorziening voor de deelnemer, 
bedoeld in artikel 2.3, eerste lid, tweede volzin, van de Wet studiefinanciering 2000, niet 
beschouwd als studiefinanciering in de zin van die wet. 
 
Artikel 7. Samenloop kinderbijslag BES en kinderbijslagregelingen die naar 
aard en strekking overeenkomen met de kinderbijslag BES 
1. Geen recht op kinderbijslag BES overeenkomstig de bepalingen van deze wet bestaat 
voor de persoon die kinderbijslag op grond van de Algemene Kinderbijslagwet of een 
vergelijkbare tegemoetkoming in de kosten van kinderen van een andere mogendheid 
ontvangt.  
2. Geen recht op kinderbijslag BES overeenkomstig de bepalingen van deze wet bestaat 
voor een kalendermaand voor het kind waarvoor, voor die kalendermaand, kinderbijslag 
op grond van de Algemene Kinderbijslagwet of een vergelijkbare tegemoetkoming in de 
kosten van kinderen van een andere mogendheid wordt ontvangen. 
 
Artikel 8. Peildatum  
Recht op kinderbijslag BES over een kalendermaand heeft de rechthebbende die op de 
eerste dag van die kalendermaand voldoet aan de voorwaarden voor het recht op 
kinderbijslag BES.  
 
Artikel 9. Kinderbijslagbedrag BES 
Het kinderbijslagbedrag BES bedraagt over een kalendermaand: 
a. USD 38 per kind, indien rechthebbende ingezetene is van het openbaar lichaam 
Bonaire; 
b. USD 38 per kind, indien rechthebbende ingezetene is van het openbaar lichaam Sint 
Eustatius; 
c. USD 38 per kind, indien rechthebbende ingezetene is van het openbaar lichaam Saba.  
 
  2
