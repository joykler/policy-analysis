De maandelijkse vaststelling en uitbetaling sluit bovendien goed aan bij het ritme waar 
degenen die gebruik maken van de fiscale tegemoetkoming aan gewend zijn. Ook sluit 
het beter aan bij het ritme van de kindertoeslag op grond van het Besluit onderstand 
BES. 
Voor de uitbetaling van de kinderbijslag BES wordt voorgesteld dat als de ouders een 
gezamenlijke huishouding voeren, zij één van hen als ontvanger aanwijzen. Verder 
wordt opgemerkt dat als het kind in een instelling van overheidswege of een 
commerciële instelling woont, de instelling geen rechthebbende is; alleen natuurlijke 
personen kunnen rechthebbenden zijn. 
 
Hoofdstuk 5  Inkomenseffecten 
 
De introductie van een kinderbijslagvoorziening voor Caribisch Nederland zorgt in 
algemene zin voor een positief inkomenseffect. De hoogte van het positieve 
inkomenseffect is afhankelijk van het individuele geval: het aantal kinderen en, indien 
van toepassing, de kindertoeslag in de onderstand, of de fiscale tegemoetkoming, zijn 
de factoren die daarbij een rol spelen.  
 
13
De kinderbijslag BES zal, als gevolg van het voorstel, bij inwerkingtreding 456 USD per 
jaar, per kind bedragen. Dit bedrag is gebaseerd op het maximale bedrag per kind dat 
gezinnen op dit moment voor de eerste twee kinderen via de belastingen kunnen 
verzilveren en waarvan is beoogd dat zij er niet op achteruitgaan in inkomen. Gezinnen 
met meer dan twee kinderen en het maximum aan fiscale tegemoetkoming gaan er op 
vooruit omdat dit voorstel uitgaat van een vast bedrag per kind en geen maximum stelt 
bij twee kinderen. 
 
Gezinnen in de onderstand gaan er eveneens op vooruit. De onderstand is een vorm van 
bijstand. Deze gezinnen ontvangen op dit moment een kindertoeslag voor maximaal drie 
kinderen. Ouders in de onderstand ontvangen de nieuwe kinderbijslag BES naast de 
kindertoeslag.  
De groep huishoudens met kinderen met een inkomen onder de belastingvrije som 
ontvangt op dit moment geen tegemoetkoming voor de kosten in het onderhoud van 
kinderen. Zij zullen deze nu wel gaan ontvangen, waardoor er een positief 
inkomenseffect van 456 USD per kind per jaar ontstaat.  
  
Hoofdstuk 6  Andere wet- en regelgeving 
 
6.1 Belastingwetgeving op de openbare lichamen 
Door de invoering van kinderbijslag in de openbare lichamen Bonaire, Sint Eustatius en 
Saba zullen de artikelen op grond waarvan een fiscale tegemoetkoming wordt toegepast 
op de belasting- en premieheffing vervallen (in de Wet inkomstenbelasting BES en de 
Wet loonbelasting BES). Deze fiscale tegemoetkoming is immers niet meer nodig omdat 
degenen die ingezetene zijn van Caribisch Nederland kinderbijslag BES voor hun 
ingezeten kinderen gaan ontvangen. De vrijgevallen middelen worden ingezet voor de 
financiering van de kinderbijslagvoorziening BES. 
 
In verband met de noodzakelijke wijziging in de belastingwetgeving moet de wet in 
werking treden op 1 januari van een jaar. 
 
6.2 Besluit onderstand BES 
Op basis van het Besluit onderstand BES bestaat aanspraak op een kindertoeslag voor 
maximaal drie kinderen. Het wetsvoorstel regelt dat ook de gezinnen in de onderstand 
kinderbijslag BES krijgen.  
 
 
                                                
13
 Zie voetnoot 5. 
 
  12
