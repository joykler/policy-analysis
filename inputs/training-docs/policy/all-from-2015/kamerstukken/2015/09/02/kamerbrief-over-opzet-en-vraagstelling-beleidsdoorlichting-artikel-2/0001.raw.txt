> Retouradres    
 
www.rijksoverheid.nl 
Aan de Voorzitter van de Tweede Kamer der Staten-
www.facebook.com/minbzk 
Generaal 
www.twitter.com/minbzk 
Postbus 20018 
2500 EA Den Haag 
Kenmerk 
2015-0000334660 
Uw kenmerk 
 
  
Datum 2 september 2015 
Betreft Opzet en vraagstelling beleidsdoorlichting art. 2 HIV BZK 
 
 
 
Naar aanleiding van de motie Harbers c.s. is uw Kamer op 19 november 2014 
toegezegd (Kamerstukken II, 2014-2015, 34 000 nr 52) dat u vooraf wordt 
betrokken bij de opzet en vraagstelling van de beleidsdoorlichtingen. Op 27 mei 
2015 heeft u van de minister van Financiën een brief ontvangen over de 
uitwerking van de motie (Kamerstukken II, 2014-2015, 3400 nr. 59). 
 
In 2016 staat binnen het begrotingshoofdstuk IV Koninkrijksrelaties een 
beleidsdoorlichting gepland voor artikel 2 - Bevorderen autonomie 
Koninkrijkspartners. In deze brief ga ik in op de opzet en reikwijdte van deze 
beleidsdoorlichting, inclusief de daarbij horende kwaliteitseisen. Het uitgangspunt 
bij de vormgeving is de Regeling Periodiek Evaluatieonderzoek (RPE) 2015.  
De beleidsdoorlichting gaat achtereenvolgens in op: 
 De beoogde doelstellingen van het beleid, te weten:  
Het ondersteunen van Aruba, Curaçao en Sint Maarten bij het verbeteren van 
het bestuur, de rechtszekerheid, de economische ontwikkeling, het onderwijs 
en de overheidsfinanciën. 
 De daartoe ingezette beleidsinstrumenten, zoals de 
samenwerkingsprogramma’s en de schuldsanering, en achterliggende 
uitgaven; 
 Doelmatigheid en doeltreffendheid van de ingezette instrumenten.  
 
Ook wordt inzichtelijk gemaakt wat de gevolgen zijn voor het beleid mocht zich de 
situatie voordoen dat er 20% minder budget beschikbaar is. Ik merk daarbij op 
dat een substantieel deel van de beleidsinstrumenten vanaf 2015 reeds wordt 
afgebouwd (zie bijlage).  
 
Reikwijdte 
De beleidsdoorlichting kijkt terug op een periode die start bij de staatkundige 
hervormingen van 10 oktober 2010 tot nu. Conform de RPE heeft de 
beleidsdoorlichting enkel betrekking op de binnen artikel 2 ingezette 
programmagelden (zie Bijlage 1). Apparaat- en pensioenuitgaven worden derhalve 
niet meegenomen.  
 
 
 
 
 
Pagina 1 van 2
