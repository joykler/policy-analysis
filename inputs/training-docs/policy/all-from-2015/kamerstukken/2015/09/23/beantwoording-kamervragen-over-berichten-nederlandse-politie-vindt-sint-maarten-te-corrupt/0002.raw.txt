Ministerie van 
Binnenlandse Zaken en 
2015Z14805 
Koninkrijksrelaties 
Kamervragen van de leden Hachchi en Berndsen-Jansen (beiden D66) aan 
de ministers van Binnenlandse Zaken en Koninkrijksrelaties en van 
Datum 
Veiligheid en Justitie over de berichten dat de Nederlandse Politie Sint 
23 september 2015 
Maarten te corrupt vindt (ingezonden 20 augustus 2015). 
Kenmerk 
 2015-0000535689 
 
Vraag 1 
Kent u de berichten ‘Bouman ontketent rel op eiland’ en ‘Politie vindt St. Maarten 
te corrupt’? 1) 
 
Antwoord 1 
Ja 
  
Vraag 2 
Welke taken en doelstellingen heeft de Nederlandse politie op Sint Maarten, en op 
welke termijn dienen deze doelstellingen bereikt te worden? 
 
Antwoord 2 
Op basis van het protocol inzake gespecialiseerde recherchesamenwerking tussen 
de landen van het Koninkrijk uit 2001 en de Rijkswet Politie van Curaçao, van Sint 
Maarten en van Bonaire, Sint Eustatius en Saba heeft het Recherche 
Samenwerkingsteam tot taak het verrichten van onderzoek naar 
grensoverschrijdende criminaliteit, het verrichten van onderzoek ter uitvoering 
van interregionale en internationale verzoeken tot rechtshulp, en ondersteuning 
geven aan de reguliere recherche bij het verrichten van onderzoek naar andere 
misdrijven die een ernstige inbreuk op de rechtsorde maken. Het Recherche 
Samenwerkingsteam verricht de hierboven genoemde onderzoeken onder het 
lokale strafvorderlijke gezag en met inzet van lokaal toegestane geweld- en 
opsporingsmiddelen. 
 
De versterking van het Recherche Samenwerkingsteam ten behoeve van de 
bestrijding van grensoverschrijdende criminaliteit en misdrijven die gezien de 
ernst of frequentie dan wel het georganiseerde verband waarin ze worden 
gepleegd, een ernstige inbreuk op de rechtsorde maken, komt voort uit het op 24 
mei 2015 overeengekomen protocol tussen Nederland en Sint Maarten. De 
versterking van het Recherche Samenwerkingsteam op Sint Maarten is voorzien 
voor een periode van 24 maanden. 
 
Van zelfstandige taken of doelstellingen van de Nationale Politie is daarbij geen 
sprake. 
 
Vraag 3 
Welke instrumenten en bevoegdheden krijgt de Nederlandse politie op Sint 
Maarten om haar taken uit te voeren en de doelstellingen te behalen? 
 
Antwoord 3 
De Nederlandse politiefunctionarissen die ter beschikking worden gesteld door de 
Nationale Politie aan het Recherche Samenwerkingsteam ontlenen hun 
opsporingsbevoegdheid aan artikel 57a Rijkswet politie. De inzet van de 
functionarissen zal niet anders zijn dan vanaf 10 oktober 2010 het geval is.  
 
 
 
Pagina 2 van 4
