36 Wat is op gemeentelijk niveau de huidige verhouding nieuwbouw, renovatie,  0   
leegstand, sloop van maatschappelijk vastgoed? (een artikel in Binnenlands 
Bestuur van 26 september jl. schetst daar een somber beeld van namelijk). Hoe is 
hier (indien dat ontbreekt) meer evenwicht te krijgen? 
Antwoord: Het betreffende artikel geeft aan dat uit het Kadaster blijkt dat van 
2008 tot 2013 jaarlijks 1,5% is toegevoegd aan de totale voorraad gemeentelijk 
2
vastgoed van 21 miljoen m . De meeste nieuwbouw vindt plaats voor 
onderwijsfuncties. Daar is meestal sprake van een bewuste keuze vanuit eisen voor 
functionaliteit, luchtkwaliteit of duurzaamheid. Gemeenten houden geen 
informatie bij over de verhouding tussen nieuwbouw, renovatie, leegstand en sloop  
De besluitvorming over deze onderwerpen is overigens nadrukkelijk aan de 
gemeente zelf.  
Het Rijk maakt gemeenten op diverse manieren bewust van de risico’s van een 
(potentiële) overmaat aan maatschappelijk vastgoed en van de mogelijkheden tot 
herbestemming (naar onder andere woonfuncties). Bijvoorbeeld via het 
kennistraject als het Nationaal Programma Herbestemming, het Interbestuurlijk 
Programma Bevolkingsdaling en door het beschikbaar stellen van het Expertteam 
(Kantoor)transformatie. 
37 Hoe heeft de grondprijs zich ontwikkeld tussen 2008 en nu, en in hoeverre houdt  0   
dit gelijke tred met de forse daling van de huizenprijzen? Waarderen gemeenten 
grond voldoende af sinds het begin van de crisis? Zo niet, hoeveel zou er nog 
afgewaardeerd moeten worden? 
Antwoord: Op grond van het onderzoek van Ernst en Young naar de financiële 
positie van gemeentelijke grondbedrijven (TK 2014-2015, 27581, nr. 51) bestaat 
de indruk dat gemeenten hun grondprijzen niet evenredig hebben laten dalen met 
de ontwikkeling van de residuele waarden. Ik heb hier door RIGO Research en 
Advies het afgelopen jaar nader onderzoek naar laten doen, dit overeenkomstig 
mijn toezegging tijdens de debatten over de Staat van de Woningmarkt. Het 
rapport inclusief de visie van het kabinet hierop, ontvangt u nog dit najaar van de 
minister van Infrastructuur en Milieu..  
Uit bovengenoemd onderzoek naar de financiële positie van gemeentelijke 
grondbedrijven blijkt dat gemeenten vanaf 2010 een verlies hebben genomen van 
cumulatief €4,0 miljard. Het onderzoek van RIGO R&A becijfert voor de 
komende vijf jaar dat gemeenten nog een verlies kunnen verwachten van €0,3 
miljard tot €2,1 miljard. Dit betreft zowel eigen grondexploitaties als de 
samenwerkingsverbanden in publiek private samenwerking (PPS) of 
gemeenschappelijke regelingen (GR). 
38 In hoeverre heeft de bouwsector last van het feit dat gemeenten de grondprijs niet  0   
snel genoeg naar beneden bijstellen? Is er daarmee een reden de grondprijs anders 
te gaan vaststellen dan nu gebruikelijk is, namelijk als verschil tussen huizenprijs 
en bouwkosten? 
Antwoord: Zoals aangegeven in de brief aan Uw Kamer (TK 2014-2015, 27581, 
nr. 51) gebruiken de meeste gemeenten voor het bepalen van de waarde van de 
grond de residuele grondwaardemethode (waarbij het verschil wordt genomen 
tussen de huizenprijs en de bouwkosten). Alternatief is het hanteren van vaste 
grondquota. Het consistent werken met een bepaalde methodiek, blijkt voor veel 
gemeenten in de praktijk lastig te zijn. Dit wordt onder andere veroorzaakt door: 
eerder aangegane contractuele afspraken van gemeenten met projectontwikkelaars 
en/of bouwers en het financiële belang van de gemeente (bij grondbezit). Dit kan 
leiden tot vertraging in de totstandkoming van (nieuwe) bouwprojecten. 
Met het oog op een goed functioneren van de woningmarkt mag van gemeenten 
worden verwacht dat zij met hun grondprijzen adequaat reageren op nieuwe 
marktomstandigheden en bijvoorbeeld niet alleen ‘residueel’ rekenen in goede 
tijden, maar ook in minder goede tijden’. Dit betekent dat als de huizenprijzen 
stijgen de grond eronder in beginsel ook meer kan opbrengen. En dat als de 
huizenprijzen dalen, de waarde van de grond (en daarmee de grondprijs) navenant 
behoort te dalen. Het gaat er niet om de grondprijzen ‘anders’ te gaan vaststellen, 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  10/52
