bron: Kadaster (18-8-2015), NVM (9-7-2015, nieuwste kwartaalcijfers voorlopig) 
 
Deze toenemende verschillen tussen woningmarkten en delen van woningmarkten 
kunnen terugslaan op groepen in de samenleving die in deze regio’s, wijken en 
buurten wonen. Wanneer de woningmarkt in de ene regio zich minder goed 
herstelt van de crisis dan in de andere, profiteert de bevolking in de regio waar het 
niet zo goed gaat minder van de groei in de woningmarkt dan de bevolking van de 
regio waar het wel goed gaat. Regio’s die er niet zo goed voorstaan kunnen dan 
verder op achterstand komen ten opzichte van de regio’s waar het beter gaat.  
82 Het huurtoeslagbudget wordt al jaren structureel te laag ingeschat. Wanneer wordt  13   
dit structureel aangepast en realistisch geraamd? 
Antwoord: Uit de realisatiecijfers over 2012 tot en met 2014 komt naar voren dat 
de gevolgen van de economische crisis en de afname van het niet-gebruik een 
grotere impact hadden (veel meer instroom dan verwacht) dan was geraamd. Voor 
de effecten van de conjunctuur zijn de macro-economische ramingen van onder 
andere het Centraal Planbureau gebruikt en de tot dan toe geldende doorwerking 
op het volume huurtoeslag. Vanwege de systematiek van de Awir waarbij pas twee 
jaar na dato de toeslagen definitief worden vastgesteld is de informatie over de 
groter dan geraamde stijging van het aantal rechthebbenden pas met vertraging 
beschikbaar (en kon hier dus niet snel op geanticipeerd worden). Over de jaren 
heen zijn achteraf de volumes sociale zekerheid (werkloosheidscijfers en bijstand) 
naar boven bijgesteld, waardoor pas op dat moment bleek dat voor de raming 
huurtoeslag van een te laag volume was uitgegaan. 
In de raming ten behoeve van de begroting 2016 zijn de nieuwe inzichten rond de 
instroom verwerkt, en is rekening gehouden met de laatste werkloosheidscijfers. 
De systematiek van de Awir maakt het moeilijk patronen van stijgende instroom 
tijdig te duiden. Pas na afronding van het proces van definitief toekennen over een 
toeslagjaar kan worden vastgesteld welk deel van de hogere instroom 
daadwerkelijk recht heeft op huurtoeslag.  
In het IBO sociale huur zal ook aandacht worden besteed aan de raming van de 
huurtoeslag.  
 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  25/52
