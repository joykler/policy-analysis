maatregelen of net van kracht is, of dit nog moet worden. In april 2016 worden de 
uitkomsten van het nieuwe Woononderzoek 2015 beschikbaar.  
46 Kunt u aangeven hoeveel sociale huurwoningen er op termijn gesaneerd moeten        10  
worden in krimpgebieden om tot een passende voorraad te komen? Hoeveel 
woningen zijn er op termijn overbodig in krimpgebieden? Kunt u dit per 
krimpgebied specificeren? 
Antwoord: Krimpregio’s hanteren verschillende methoden en termijnen om de 
consequenties van de bevolkingsdaling voor de woningvoorraad te bepalen. 
Sociale en particuliere huurwoningen worden daarbij niet altijd apart 
onderscheiden.  
Bij de heffingsvermindering op de verhuurdersheffing ben ik uitgegaan van de 
volgende opgave uit de krimpregio’s voor te slopen gereguleerde huurwoningen 
voor de jaren 2014 tot en met 2017. Het gaat hier zowel om sociale als om 
particuliere huurwoningen. 
 
Krimpregio        Aantal te slopen gereguleerde huurwoningen 
 
Groningen                 1.440 
Zuid Limburg             4.675 
Zeeuws Vlaanderen        496 
 
47 Hoeveel sociale huurwoningen zijn er gebouwd in 2015 nu de bouwsector weer is  6   
aangetrokken? 
Antwoord: Uit de jaarverslaglegging van corporaties over 2015 die in 2016 
beschikbaar komt, zal blijken hoeveel sociale huurwoningen er gebouwd zijn door 
corporaties.  
48 Hoeveel vierkante meter rijksvastgoed wordt benut voor het huisvesten van urgent  6   
woningzoekenden, zoals statushouders? 
Antwoord: Het is een verantwoordelijkheid van gemeenten om statushouders te 
huisvesten. Gemeenten kunnen op basis van de reallocatieprocedure leegstaand 
rijksvastgoed kopen om het vervolgens te transformeren naar woningen voor 
statushouders. Het Rijksvastgoedbedrijf is bereid om tijdelijke verhuur van 
potentiële panden aan gemeenten mogelijk te maken. Zoals in het TK-debat over 
het bericht "Steeds meer urgente woningzoekenden krijgen voorrang" d.d. 2 
september 2015 door mij is aangegeven, is het Rijkvastgoedbedrijf bezig met het 
screenen van haar af te stoten vastgoed op de mogelijkheden voor huisvesting van 
statushouders. Het Rijksvastgoedbedrijf huisvest zelf geen statushouders.  
Overigens wordt op dit moment door het COA gebruik gemaakt van veel 
leegstaand rijksvastgoed voor de huisvesting van asielzoekers. 
49 Kunt u garanderen dat er voldoende sociale huurwoningen beschikbaar blijven, nu  7 8  
u investeringen in vrije sector-huurwoningen zo stimuleert? 
Antwoord: De beschikbaarheid van woningen in de gereguleerde huursector is op 
basis van gegevens uit het Woononderzoek 2012 ruim voldoende om de doelgroep 
van het huurbeleid te huisvesten, met name voor de EC doelgroep en de doelgroep 
van de huurtoeslag zijn ruim voldoende woningen beschikbaar (zie onderstaande 
tabel). Slechts een klein deel van de gehele huursector in Nederland bevindt zich 
in het geliberaliseerde segment.  
Het aantal woningen onder de aftoppingsgrens is afgenomen tussen 2006 en 2012, 
maar nog steeds is er sprake van een ruime marge met de doelgroep van de 
huurtoeslag. Ook bij de ruimer gedefinieerde EC doelgroep is er een ruime marge 
tussen de omvang van de doelgroep en het aantal woningen onder de 
liberalisatiegrens. Wel wordt een deel van de betreffende woningen bewoond door 
huishoudens die niet tot de doelgroep behoren. Dit is juist de reden dat ik streef 
naar een ontwikkeling van een groter middensegment op de huurmarkt, zodat de 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  14/52
