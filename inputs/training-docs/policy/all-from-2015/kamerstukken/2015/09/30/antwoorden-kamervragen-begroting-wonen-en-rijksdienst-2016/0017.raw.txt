gericht dat meer bestaande sociale huurwoningen beschikbaar komen voor de 
doelgroep van sociale huisvesting. De recentste kwalitatieve 
woningbehoefteramingen dateren van voor de hervormingen. Rond de 
jaarwisseling 2015/2016 is de nieuwe huishoudensprognose van het CBS 
beschikbaar. Daarnaast is in april 2016 het Woononderzoek 2015 beschikbaar. Op 
basis van deze bronnen worden nieuwe scenario’s voor mogelijke toekomstige 
kwantitatieve en kwalitatieve woningbehoefteontwikkelingen opgesteld. Na de 
zomer van 2016 zal ik u hierover informeren. 
55 Kunt u aangeven waarom een voorstel voor een vijfjaarlijkse inkomenstoets voor  8   
huurders wordt voorbereid en niet een jaarlijkse, aangezien bij een jaarlijkse 
toetsing preciezer maatwerk kan worden geleverd door de woningcorporaties? 
Antwoord: In het Woonakkoord is met partijen afgesproken dat de jaarlijkse 
inkomensafhankelijke huurverhoging zou worden afgeschaft. Hiermee is een 
scheefheidsbestrijdende maatregel die specifiek gericht is op hogere inkomens 
verdwenen. In mijn brief d.d. 3 juli 2015 (TK27926 nr. 247) heb ik aangegeven dat 
er voor wordt gekozen om een vijfjaarlijkse inkomenstoets te introduceren om in 
deze lacune te voorzien. Hiermee kan vijfjaarlijks worden bezien of de huurder 
nog passend woont. Indien het inkomen van de huurder hoger is dan de 
betreffende grens geldt vervolgens vijf jaar lang een hogere maximale 
huurverhoging. De huurder kan overigens wel jaarlijks bezwaar maken tegen deze 
extra huurverhoging indien zijn inkomen ten opzichte van de inkomenstoets is 
gedaald. 
56 Kan aangegeven worden wat de effecten zijn op bestrijding van scheefwonen  8   
(duur en goedkoop) bij de invoering van het Sociaal Huurakkoord? 
Antwoord: Met de beperking van de huursomstijging inclusief harmonisatie bij 
woningcorporaties tot inflatie +1% wordt de gemiddelde huurstijging bij 
corporatiehuurders gedempt. Doordat in deze beperking de huurharmonisatie bij 
vrijkomende woningen wordt meegenomen zullen de verschillen in huurprijs 
tussen bestaande en nieuwe huurovereenkomsten naar verwachting minder 
worden, hetgeen de doorstroming bevordert en scheefwonen tegengaat. 
Er zal één maximaal huurverhogingspercentage gelden. Daarbinnen kan een staffel 
worden gehanteerd, gerelateerd aan de afstand van de feitelijke tot de maximale 
huur. Hiermee wordt de prijs-kwaliteitsverhouding van huurwoningen verbeterd. 
Dit zal er toe leiden dat huurders opnieuw afwegen of zij in hun huurwoning 
blijven zitten of een andere woning zoeken. Ook dit zal een effect hebben op het 
scheefwonen. 
Bij deze maatregelen wordt geen rekening gehouden met het inkomen. Dat 
betekent dat ook huurders met een laag inkomen, afhankelijk van de afstand tot de 
maximale huur, een hogere huurverhoging kunnen krijgen en huurders met een 
hoog inkomen een lagere. Daarom is een vijfjaarlijkse inkomenstoets, op grond 
waarvan voor huurders met een hoog inkomen een hogere maximale 
huurverhoging geldt (voor zover niemand in het huishouden de 
pensioengerechtigde leeftijd heeft bereikt).  
57 Kunt u een beeld geven van de effecten op de beschikbaarheid van sociale  8 8  
huurwoningen, nu de liberalisatiegrens de komende drie jaar bevroren wordt? 
Antwoord: In mijn brief van 30 april 2014 (TK 32 847, nr.120) ben ik ingegaan op 
de effecten van de bevriezing van de liberalisatiegrens gedurende drie jaar. Daarin 
heb ik aangegeven dat er geen groot effect wordt verwacht van de bevriezing van 
de liberalisatiegrens op de mogelijkheden voor lagere inkomens om een sociale 
huurwoning te bemachtigen. Ook nu al zijn veel woningen bij een nieuwe 
verhuring te liberaliseren (die daarmee buiten het bereik van de lagere inkomens 
zouden vallen), maar corporaties maken hier slechts beperkt gebruik van. In de 
huidige situatie kan al een zeer aanzienlijk deel van de gereguleerde huurwoningen 
(zo’n 40%) bij vrijkomen in potentie geliberaliseerd worden. Verhuurders kiezen 
er nu voor deze woningen te verhuren met een huur onder de liberalisatiegrens. 
Het precieze effect hangt af van de keuzes van verhuurders in hun huurprijsstelling 
en/of de prestatieafspraken die hierover lokaal gemaakt worden. 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  17/52
