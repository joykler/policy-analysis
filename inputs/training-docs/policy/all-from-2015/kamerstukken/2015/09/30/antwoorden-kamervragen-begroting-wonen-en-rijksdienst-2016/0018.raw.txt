58 In hoeverre onderzoekt het IBO ook afschaffing of verregaande vereenvoudiging  8   
van de huurtoeslag? 
Antwoord: Het kabinet heeft de IBO-werkgroep de opdracht gegeven om een 
beeld te schetsen hoe een beter werkend systeem kan worden gerealiseerd. Het is 
aan de werkgroep van het IBO Sociale Huur om te bepalen welke beleidsvarianten 
hieraan voldoen.  
Het kabinet heeft de werkgroep specifiek gevraagd om te bezien in hoeverre 
vereenvoudiging van de huurtoeslag mogelijk is. De mogelijkheden tot 
vereenvoudiging komen daarmee in het IBO-rapport aan de orde. 
59 Ziet u een mogelijke armoedeval bij bepaalde inkomensgroepen als zij net buiten  8   
de huurtoeslaggrens vallen? 
Antwoord: De huurtoeslag kent een maximale inkomensgrens. Tot deze 
inkomensgrens loopt de huurtoeslag af bij een stijging van het inkomen, maar 
boven deze inkomensgrens is in het geheel geen recht op huurtoeslag. Dit kan bij 
het overschrijden van deze inkomensgrens inderdaad leiden tot een verlies van 
huurtoeslag en daarmee een mogelijke armoedeval.  
Tegenover dit armoedevaleffect staat dat met deze vormgeving, gegeven het 
beschikbare budget, de huurtoeslag zoveel mogelijk ten goede komt aan de 
huishoudens die de toeslag het meest nodig hebben. 
60 Wat zijn de kosten van de uitvoering van huurtoeslag per huishouden per jaar? Is  8   
de uitvoering complexer en relatief duurder dan van andere toeslagen? Zo ja, 
waardoor komt dit? Wat zijn de totale uitvoeringskosten voor de belastingdienst 
van de huurtoeslag? 
Antwoord: Deuitgaven voor de uitvoering van de toeslagenketen zijn structureel 
circa €228 miljoen (zie ook de Effectmeting Toeslagen 2014). De toeslagenketen 
bestaat uit alle bedrijfsonderdelen die een gedeelte van de taken voor de 
inkomensafhankelijke regelingen uitvoeren of daaraan een bijdrage leveren. De 
kosten worden integraal voor de keten bezien, en dus niet specifiek per 
toeslagregeling verbijzonderd, waardoor de kosten niet per toeslagregeling zijn te 
duiden.  
De wet- en regelgeving van de huurtoeslag is complex. De elementen die het 
complex maken, zijn dat er vele toetsingselementen zijn waar de burger rekening 
mee moet houden en de controle hierop door de belastingdienst. Deze elementen 
wijken af van de regels die bij andere toeslagen gelden, bijvoorbeeld de 
uitwonende partner en medebewoners.Voor de uitvoering heeft dit tot gevolg dat 
er veel contactmomenten zijn met de burger. De Belastingdienst heeft met het 
toeslagen verstrekkingensysteem (TVS) 2012 er voor gezorgd dat de burgers 
wijzigingen in de elementen makkelijk kunnen doorgeven.  
61 Welk deel van de huurders van een sociale huurwoning heeft een inkomen boven  8   
de toewijzingsgrens? 
Antwoord: In 2012 had 27% van de huurders van een sociale huurwoning (een 
woning met een huur onder de liberalisatiegrens) een inkomen boven de 
toewijzingsgrens van € 34.085. Het gaat daarbij om 694.000 huishoudens. Het 
Woononderzoek 2015, dat in het voorjaar 2016 beschikbaar komt en dat ik Uw 
Kamer in april 2016 zal toesturen, geeft inzicht in de ontwikkeling in de periode na 
2012.  
62 Worden huurverhogingen in het kader van woningverbetering of renovatie  8   
meegerekend, wanneer bij de huursombenadering een maximale huursomstijging 
van 1% geldt? En geldt dit ook voor huurstijgingen van individuele woningen? 
Graag een toelichting. 
Antwoord: Bij de berekening van de huursomstijging van woningcorporaties wordt 
de totale huursom van de woningcorporatie vergeleken met de huursom van die 
woningen een jaar later. Woningen waarbij woningverbetering of renovatie 
plaatsvindt blijven daarbij, net als nu, buiten beschouwing.  
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  18/52
