63 Waarom is er door het kabinet gekozen voor een vijfjaarlijkse inkomenstoets en  8   
niet voor een jaarlijkse? 
Antwoord: Zie het antwoord bij vraag 52. 
64 Worden de Donnerpunten, die door de nieuwe huurpuntentelling zijn uitgesmeerd  8   
over alle woningen, afgeschaft bij invoering van de huursombenadering? 
Antwoord: Ik ga er vanuit, dat bij Donnerpunten wordt gedoeld op de zogenaamde 
schaarstepunten. Deze zijn afgeschaft met de wijziging van het 
woningwaarderingsstelsel per 1 oktober 2015. Dit betreft een wijziging met 
gelijkblijvende verdiencapaciteit bij verhuurders. 
De huursombenadering zal niet leiden tot een nieuwe wijziging van het 
woningwaarderingsstelsel en gaat opnieuw uit van een gelijkblijvende 
verdiencapaciteit bij verhuurders. 
65 Welke gemiddelde huurprijsstijgingen- of dalingen ontstaan wanneer de  8   
huursombenadering wordt ingevoerd? Kunt u uw antwoord uitsplitsen voor 
verschillende inkomenscategorieën zoals het Nibud hanteert? 
Antwoord: Het voornemen is om per 1 juli 2016 in het huurbeleid de 
inkomensafhankelijke huurverhoging te vervangen door een huursombenadering. 
De maximale individuele huurstijging wordt dan onafhankelijk van het inkomen 
vastgesteld op maximaal 2,5% boven de inflatie. Voor corporaties geldt daarnaast 
de beperking dat de huursom inclusief harmonisatie maar mag stijgen met 
maximaal 1% boven de inflatie per jaar. Daarnaast is het voornemen een 
vijfjaarlijkse inkomenstoets in te voeren voor huishoudens waarin nog niemand de 
pensioengerechtigde leeftijd heeft bereikt. Op grond hiervan kan, als het inkomen 
uitkomt boven € 38.950 de huur met 4% boven de inflatie, in plaats van 2,5% 
boven de inflatie worden verhoogd. Het effect voor de huurstijging bij individuele 
huishoudens hangt af van het inkomen van de huurder, of de woning bij een 
corporatie wordt gehuurd of niet, en in welke mate de verhuurder de ruimte die het 
huurbeleid biedt voor huurstijgingen daadwerkelijk benut. 
Op voorhand is niet exact aan te geven wat de gemiddelde huurstijgingen per 
inkomenscategorie worden, zoals gehanteerd door het NIBUD. 
In het algemeen kan worden aangegeven dat in de corporatiesector de gemiddelde 
huurstijging voor zittende huurders, afhankelijk van in welke mate de 
huurharmonisatie de ruimte binnen de toegestane 1% beslaat, uitkomt op 0,4% à 
0,6%.  
Binnen de particuliere sector hangt de gemiddelde huurstijging af van de mate 
waarin de verhuurder de ruimte voor huurstijgingen daadwerkelijk zal benutten. 
Uit het verleden blijkt dat zij deze ruimte niet geheel benutten. Verhuurders in de 
particuliere sector voeren minder vaak de maximale huurverhoging door dan 
corporaties (zie Huurenquête 2014). 
66 Wanneer is een woning van goede kwaliteit en hoe wordt dit gemeten?  8   
Antwoord: Een goede kwaliteit betekent in de eerste plaats dat een huurwoning 
geen gebreken vertoont. In de tweede plaats wordt de kwaliteit van de woning 
bepaald via het woningwaarderingsstelsel. Het aantal punten, waarbij de WOZ-
waarde per 1 oktober 2015 voor gemiddeld 25% meetelt, geeft een indicatie van de 
kwaliteit van de woning. Hieraan is de maximale huurprijs gekoppeld. 
67 Van hoeveel huishoudens zijn de huurprijzen verlaagd in het afgelopen jaar in  8   
verband met inkomensafhankelijke huurverhoging? 
Antwoord: Uit de CBS-huurenquête is af te leiden dat bij circa 2% van alle 
huurwoningen per 1 juli 2015 een huurverlaging is toegekend. Dat zijn circa 
60.000 huurwoningen. Dit is niet te herleiden tot huishoudens.  
  
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  19/52
