72 Kunt u aangeven hoe groot het woningtekort in Nederland momenteel is en hoe  9 9  
groot het zal zijn in 2020 uitgaande van de actuele verwachting? Welk effect op de 
wachtlijsten en koopprijzen heeft deze toenemende schaarste? 
Antwoord: Het rijk heeft op dit moment geen raming van de woningbehoefte en 
eventuele woningtekorten danwel toenemende schaarste op basis van actuele 
cijfers. Wel is er op basis van de recentste huishoudensprognose van het CBS 
(2013) een beeld van de toenemende woningbehoefte. Hiervoor verwijs ik u naar 
de antwoorden op de vragen 54 en 70. 
Rond de jaarwisseling 2015/2016 is de nieuwe huishoudensprognose van het CBS 
beschikbaar. Daarnaast is in april 2016 het Woononderzoek Nederland 2015 
beschikbaar. Op basis van deze bronnen zal worden nieuwe scenario’s voor 
mogelijke toekomstige kwantitatieve en kwalitatieve 
woningbehoefteontwikkelingenopgesteld. Na de zomer van 2016 zal ik u hierover 
nader informeren. 
73 Kunt u aangeven voor hoeveel woningen er bouwrijpe grond beschikbaar is in de  9 9  
schaarstegebieden en voor hoeveel nieuwe woningen er momenteel 
bouwvergunningen zijn afgegeven? Is dit voldoende om de komende 10 jaar te 
voldoen in de vraag naar woningen in die regio’s? Kunt u dit per coropgebied 
specificeren? 
Antwoord: Landelijk werden in 2014 circa 40.000 bouwvergunningen verleend, in 
de eerste helft van 2015 bijna 31.000: een verdubbeling ten opzichte van dezelfde 
periode in 2014. Over de capaciteit (bouwrijpe grond) om de komende 10 jaar in 
de vraag naar woningen te voldoen op coropniveau is geen informatie beschikbaar.  
Wel is recent onderzoek gedaan naar de ontwikkelingen in de Noordvleugel. In de 
Gebiedsagenda van Rijk en regio is ingeschat dat tussen 2010 en 2040 circa 
440.000 woningen nodig zijn om de huishoudensgroei op te vangen en de 
internationale concurrentiepositie van de Noordvleugel te behouden en verder te 
versterken. Gezien de ruimtedruk en de complexe woningbouwopgave in dit 
gebied hebben Rijk en regio een Monitor Woningproductie Noordvleugel 2015 
2
uitgebracht . De beschikbare plancapaciteit (hard en zacht) bedraagt in totaal circa 
345.000 woningen. Dit betekent dat er voor de eerstkomende jaren voldoende 
plancapaciteit lijkt te zijn, maar dat op middellange termijn knelpunten kunnen 
ontstaan. De ontwikkelingen in de Noordvleugel zijn onderwerp van gesprek 
tussen regio en Rijk in onder meer het (periodieke) bestuurlijke overleg MIRT. 
74 Kan aangegeven worden wat thans het gebruik is van het Fonds Energiebesparing  10   
Huursector aangezien het gebruik tot nu toe tegen viel? 
Antwoord: Inmiddels zijn 7 aanvragen ingediend voor een bedrag van bijna € 10 
mln. Zie ook het antwoord bij vraag 133.  
75 Hoe vaak is in 2015 door verhuurders een beroep gedaan op de  10   
stimuleringsregeling ‘energieprestatie huursector’? Is het volledige bedrag 
gebruikt? 
Antwoord: De Stimuleringsregeling Energieprestatie huursector (STEP) is op 1 
juli 2014 geopend. Tot en met eind augustus 2015 zijn er 569 aanvragen ingediend 
voor een bedrag van €126.093.410. Het beschikbare budget is €400 miljoen 
(inclusief uitvoeringskosten van de regeling). Zie ook het antwoord bij vraag 133. 
  
                                                           
2
 https://www.rijksoverheid.nl/documenten/rapporten/2015/07/01/monitor-woningproductie-
noordvleugel-2015. De monitor is gebaseerd op cijfers uit de regio, bron: www.plancapaciteit.nl  
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  21/52
