154 Hoe hoog is het percentage vrouwen in functies van het Bureau Algemene  38   
Bestuursdienst in 2015? Wat is de doelstelling voor 2016? 
Antwoord: In juni 2015 was het percentage vrouwen in de top ruim 28%. Daarmee 
is het aandeel vrouwen in de top sinds begin 2013 met ruim 2% gestegen. Zoals u 
bekend is het plan van aanpak getiteld ‘van praten naar doen’ uitgangspunt voor 
realisatie van de doelstelling. Daarin heeft het kabinet zich gecommitteerd aan 
realisatie van de 30%-doelstelling. Realisatie van de doelstelling ultimo 2017 acht 
ik haalbaar. 
155 In hoeverre is de subsidie voor het kennisinstituut Center voor People and  39   
Buildings voor Fysieke werkomgeving Rijk nodig? In hoeverre beschikt het Rijk 
zelf over deze kennis? 
Antwoord: De stichting Kenniscentrum Center for People and Buildings is een 
onafhankelijk wetenschappelijk instituut dat beschikt over unieke kennis en data 
over de relatie tussen het gebruik van kantoren en de beleving door mensen met de 
fysieke aspecten van kantoren en overige soorten gebouwen. Deze kennis is onder 
andere vastgelegd in databases met onderzoeksgegevens. Deze kennis is nodig 
voor het maken van de kaders (huisvestingconcept, M2/werkplek, Fte/werkplek, 
bezettinggraad) voor de fysieke werkomgeving van het Rijk. 
De stichting werkt zonder winstoogmerk en de kennis is ook voor marktpartijen 
beschikbaar. Kennis en gegevens in deze vorm is niet binnen het Rijk beschikbaar. 
156 Wat wordt bedoeld met een “verdere flexibilisering van de rijksdienst om tijdig in  40   
te kunnen spelen op wijzigingen in het takenpakket”? 
Antwoord: Ontwikkelingen als technologische vernieuwing en decentralisatie van 
overheidstaken hebben invloed op het dagelijks werk van flinke groepen 
rijksambtenaren. Met het werk verandert ook de arbeidsmarkt voor rijkspersoneel, 
zoals de eerder dit jaar aangekondigde reorganisatie bij de Belastingdienst 
duidelijk heeft gemaakt. Het Rijk loopt op het gebied van personeelsmobiliteit 
achter ten opzichte van de markt en andere sectoren in het openbaar bestuur, zo 
blijkt uit onlangs verschenen onderzoek (ICTU/Internetspiegel, 2015 / TK31490 
nr.189). Om een wendbare en toekomstbestendige Rijksoverheid te blijven zal in 
het kader van het bevorderen van mobiliteit en flexibele inzet o.a. worden ingezet 
op het organiseren van flexibele capaciteit binnen de Rijksoverheid, het sturen op 
personeelsbudget (i.p.v. formatie) binnen rijksorganisaties en het uitbreiden van 
het aantal langdurig tijdelijke contracten. 
157 Wat wordt bedoeld met “duurzame inzetbaarheid” in het kader van mobililteit?  40   
Antwoord: Medewerkers die af en toe van functie of organisatie wisselen zijn 
meer tevreden over hun werk. Op een andere plek doen medewerkers nieuwe 
kennis en ervaring op, die belangrijk is voor hun professionele ontwikkeling. Op 
deze manier verkrijgen zij een betere arbeidsmarktpositie. Mobiliteit is voor 
(rijks)organisaties dus één van de middelen om de duurzame inzetbaarheid van 
personeel te bevorderen. 
158 Wat wordt bedoeld met “social return” in relatie tot de rijksbrede inkooppraktijk?  40   
Antwoord: Bedoeld wordt dat het Rijk bij alle passende aanbestedingen social 
return toepast. Met social return zorgt het Rijk ervoor dat investeringen die binnen 
het Rijk worden gedaan, naast het ‘gewone’ rendement, ook sociale winst 
opleveren, door het creëren van werk(ervarings)plaatsen voor mensen met een 
grote(re) afstand tot de arbeidsmarkt bij de leveranciers van het Rijk. 
159 Wat is het “stelsel voor de specialties”?  40   
Antwoord: In de brief aan de TK van 7 november 2011 inzake de stelselherziening 
rijkshuisvesting (TK 2011-2012, 312.490, nr. 75) geeft de minister van BZK aan, 
dat daarbij een onderscheid moet worden gemaakt tussen kantoren en zogeheten 
specialties. In het laatste geval gaat het om gebouwen, waarbij het primaire proces 
dwingende eisen stelt aan inrichting en locatiekeuze. Voorbeelden zijn 
gevangenissen en gerechtsgebouwen. Voor beide categorieën verzorgt het 
Rijksvastgoedbedrijf (RVB) de huisvesting. Bij de kantoren ligt de sturing primair 
bij mij bij de specialties vanwege de eisen vanuit het primaire proces bij de 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  46/52
