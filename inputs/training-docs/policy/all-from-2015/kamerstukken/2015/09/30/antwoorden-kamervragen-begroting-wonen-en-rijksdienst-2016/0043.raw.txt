Graag een toelichting. 
Antwoord: De subsidie aan Stichting Bouwkwaliteit eindigt op het moment dat de 
nieuwe toelatingsorganisatie van start gaat en gaat dan over naar de nieuwe 
organisatie. In het kader van de voorbereiding van het nieuwe stelsel voor 
kwaliteitsborging heeft een inventarisatie plaatsgevonden van alle taken van 
Stichting Bouwkwaliteit die overgaan naar de toelatingsorganisatie. Hiervoor zijn 
middelen gereserveerd op mijn begroting.  
143 Wat verstaat de minister onder de doelstelling dat particulier opdrachtgeverschap  34   
een structureel onderdeel van de bouwstroom moet zijn? 
Antwoord: Met de doelstelling, dat particulier opdrachtgeverschap een structureel 
onderdeel van de bouwstroom moet zijn, bedoel ik dat particulier 
opdrachtgeverschap een reguliere bouwstroom vormt. Dit naast bouwstromen die 
vanuit de markt en vanuit de corporatiesector worden gegenereerd. Particulier 
opdrachtgeverschap is in mijn optiek een ‘normale’ bouwstroom, wanneer 
gemeenten deze manier van woningbouw bij het maken van bestemmingsplannen 
en de daarop volgende gronduitgifte op dezelfde wijze gaan behandelen als de 
andere bouwstromen. Dat doel is bereikt indien woonconsumenten binnen hun 
gemeente de vrije keuze hebben tussen het (laten) realiseren van een eigen woning 
of het kopen van een seriematig gebouwde woning. 
144 Hoe wordt bepaald of het Expertteam Eigenbouw de doelstelling dat particulier  34   
opdrachtgeverschap een structureel onderdeel van de bouwstroom is, heeft 
bereikt? 
Antwoord: Zie het antwoord bij vraag 143. 
145 Kunt u in aantallen aangeven hoe het particulier opdrachtgeverschap zich heeft  34   
ontwikkeld in de afgelopen vijf jaar? En wat zijn de verwachtingen voor de 
komende jaren? 
Antwoord: In de periode 2009 tot 2014 daalde het aantal jaarlijks afgegeven 
bouwvergunningen voor koopwoningen van ruim 46.000 in 2009 tot 15.000 in 
2014. Bij particulier opdrachtgeverschap (eigenbouw) daalden de vergunningen in 
dezelfde periode veel minder rigoureus: van 6.500 tot 3.500. Daardoor steeg het 
aandeel eigenbouw binnen het aantal afgegeven bouwvergunningen voor 
koopwoningen van 15% naar 20%.  
Sinds 2014 is de bouw van koopwoningen door ontwikkelaars weer gestegen. In 
2014 en 2015 is het relatieve aandeel eigenbouw weer terug op 15%. De productie 
in absolute aantallen neemt gestaag toe. 
Ik verwacht dat particulier opdrachtgeverschap de komende 2 tot3 jaar minimaal 
15% van de productie koopwoningen zal uitmaken.  
Er is sinds 2009 met name een opmerkelijke stijging van het aandeel eigenbouw in 
de grote steden, bijvoorbeeld in Den Haag: van 1 tot 17%. Mijn verwachting is dat 
de trend van meer keuzevrijheid voor de consument zich de komende jaren 
voortzet. 
146 Wat verstaat u onder de doelstelling dat particulier opdrachtgeverschap een  34   
structureel onderdeel van de bouwstroom moet zijn? 
Antwoord: Met de doelstelling, dat particulier opdrachtgeverschap een structureel 
onderdeel van de bouwstroom moet zijn, bedoel ik dat particulier 
opdrachtgeverschap een reguliere bouwstroom vormt, naast bouwstromen die 
vanuit de markt en vanuit de corporatiesector worden gegenereerd. Particulier 
opdrachtgeverschap is in mijn optiek een ‘normale’ bouwstroom, indien 
gemeenten deze manier van woningbouw bij het maken van bestemmingsplannen 
en de daarop volgende gronduitgifte op dezelfde wijze behandelen als de andere 
bouwstromen. Dat doel is bereikt indien woonconsumenten binnen hun gemeente 
de vrije keuze hebben tussen het (laten) realiseren van een eigen woning of het 
kopen van een seriematig gebouwde woning. 
147 Hoe wordt de vermindering van de subsidie voor het Landelijk  35   
Samenwerkingsverband Actieve bewoners opgevangen? 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  43/52
