gemiddelde inkomsten van de hypotheeknemer over de laatste 3 jaar. Indien geen 
sprake is van vaste inkomsten in een of meer van de laatste 3 jaar kalenderjaren, 
kan de aanbieder van hypothecair krediet naast de wel beschikbare kalenderjaren 
uitgaan van een door een ter zake deskundige onderbouwde prognose van de 
toekomstige inkomsten van de hypotheeknemer. Het is aan hypotheekverstrekkers 
of zij gebruik maken van de geboden mogelijkheden en om hier een eigen 
risicoafweging in te maken.  
Nederlandse hypotheekvertrekkers raken steeds beter ingespeeld op het 
verstrekken van hypotheken aan mensen in flexibele arbeidsrelaties. Zo heeft de 
Nederlandse vereniging van banken (NVB) een informatiepunt 
www.flexibelwerkenenwonen.nl geopend waar ZZP’ers en flexwerkers goed 
geordende en toegankelijke informatie kunnen vinden over hoe in deze positie een 
hypotheek kan worden aangevraagd. Een hypotheek verstrekt aan een ZZP-er of 
flexwerker hoeft niet af te wijken van een hypotheek voor andere type 
werknemers. Wel is het uitgangspunt bij hypotheekverstrekking dat deze 
verantwoord moet zijn en kredietverstrekkers beoordelen hierbij de individuele 
situatie van een consument. In het geval van onzekere inkomsten kan dat in 
sommige gevallen bijvoorbeeld betekenen dat bezien wordt of inbreng van eigen 
vermogen noodzakelijk is om de risico’s van hoge schulden te beperken. 
Geldverstrekkers hebben in hun administratie geen aparte categorie ZZP-ers of 
flexwerkers. Een vergelijking is daarom niet mogelijk . 
14 Wat is de gemiddelde zoektijd naar een sociale huurwoning in het noorden, zuiden  0   
en midden van het land en in de Randstad? Kunt u uw antwoord toelichten? 
Antwoord: Er is geen landelijke uniforme en dekkende registratie van de zoektijd. 
Onder zoektijd wordt verstaan de tijd vanaf het moment dat iemand actief reageert 
op aangeboden woningen tot en met het krijgen van een woning. Deze is vaak 
korter dan de inschrijftijd omdat veel mensen die ingeschreven staan, niet actief op 
zoek zijn naar een nieuwe woning. In een aantal regio’s wordt de zoektijd 
bijgehouden, het beeld daarvan in 2014 is als volgt. 
- In het noorden: gemiddeld 2 jaar 
- In het oosten: gemiddeld 1 jaar 
- In het zuiden: gemiddeld 1,5 a 2 jaar 
- In het westen/de Randstad: gemiddeld 3,5 a 4 jaar. 
15 Klopt het onderzoek van RTL Nieuws waaruit blijkt dat de wachtlijsten zullen  0   
toenemen? Kunt u uw antwoord toelichten? 
Antwoord: RTL heeft onderzocht hoe lang mensen wachten op een nieuwe 
woning. Deze wachttijd zegt echter niet zoveel. 
Zo schrijven veel mensen zich opnieuw weer in, nadat zij net een woning hebben 
gekregen. Dit omdat de inschrijfduur bepalend is in veel systemen voor wie 
uiteindelijk voor de meest gewilde woningen in aanmerking komt. Het is 
twijfelachtig of de hele inschrijfduur als wachttijd kan worden aangemerkt. De 
meeste mensen zoeken de eerste jaren nadat zij een woning hebben betrokken niet 
actief. Zij zijn alleen ingeschreven. 
Wie minder hoge eisen stelt en bereid is actief te zoeken heeft in de meeste 
woonruimteverdeelsystemen kans om na een aanzienlijk kortere inschrijvingsduur 
al een woning te bemachtigen.  
Als niet uitgegaan wordt van de inschrijfduur maar de zoektijd - de periode tussen 
de datum van de eerste reactie op een aanbod en de datum van feitelijke verhuur - 
is de wachtduur korter, afhankelijk van het type regio.  
16 Wat zijn de zoektijden voor een sociale huurwoning onder de  0   
kwaliteitskortingsgrens, de aftoppingsgrenzen en de liberalisatiegrens? Kunt u dit 
uitsplitsen in verschillende woningmarktregio’s van ons land? 
Antwoord: Informatie over zoektijden onderverdeeld naar diverse huurniveaus en 
regio wordt niet bijgehouden. 
  
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  5/52
