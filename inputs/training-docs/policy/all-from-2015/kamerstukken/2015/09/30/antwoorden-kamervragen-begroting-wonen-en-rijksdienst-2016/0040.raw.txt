131 Hoeveel verzoeken bij de Huurcommissie hadden te maken met huurverhogingen?  26   
Antwoord: In 2015 heeft de Huurcommissie tot 24 september in totaal 2.316 
verzoeken tot beslechting van geschillen over huurverhoging ontvangen. Hiervan 
betroffen 1.751 verzoeken een geschil over de inkomensafhankelijke 
huurverhoging en 565 verzoeken betroffen verzoeken in verband met geschillen 
over een reguliere huurverhoging. 
132 Welke dekking voor de ‘resterende problematiek’ voor de huurtoeslag in 2016 is  28   
gevonden buiten de huurtoeslag in de augustusbesluitvorming? Wat betekent dit 
concreet? 
Antwoord: Het resterende tekort 2016 is ingepast onder het uitgavenkader 
Rijksbegroting in enge zin. Zie ook pagina 25 van de Miljoenennota. 
Zie ook het antwoord bij vraag 84, 85 en 109. 
133 Kunt u de meest actuele cijfers geven over de benutting van het Nationaal  29 33  
Energiebespaarfonds (NEF), het Fonds energiebesparing huursector (FEH) en de 
Stimuleringsregeling Energie-prestatie Huursector (STEP)? In hoeverre stroken 
deze realisaties zich met de oorspronkelijke verwachting? 
Antwoord:  
Nationaal Energiebespaarfonds (NEF): 
Tussen 21 januari 2014 en augustus 2015 is bij het NEF in totaal voor ruim 28 
miljoen euro aan leningen door woning-eigenaren aangevraagd en voor ruim 16 
miljoen euro aan leningen verstrekt. Een deel van de aanvragen zat op dat moment 
nog in de procedure. Met de 16 miljoen euro aan verstrekte leningen zijn ongeveer 
3000 energiebesparendemaatregelen gefinancierd. De eerste leningen voor VvE’s 
(mogelijk sinds juni 2015) worden nu bij het NEF aangevraagd.  
Om het treffen van energiebesparende maatregelen nog aantrekkelijker te maken is 
het NEF begin 2015 verbeterd (zie Tweede Kamer 30196, nr.284).  
 
Fonds Energiebesparing Huursector (FEH): 
Er zijn inmiddels zeven aanvragen voor het FEH ingediend voor een bedrag van 
bijna €10 miljoen. De verwachting is dat in de loop van 2015 en 2016 meer 
aanvragen zullen worden ingediend. Dit is ook de verwachting van Aedes. Naar 
verwachting zal ook de invoering van de energieprestatievergoeding een positief 
effect hebben op het aantal aanvragen. Zoals eerder toegezegd (Tweede Kamer 
30196 nr.352) onderzoek ik samen met de betrokkenen zoals Aedes en 
VastgoedBelang waardoor het FEH tot nu toe minder wordt gebruikt dan 
verwacht. Ook verken ik wat de opties zijn om de effectiviteit van het FEH te 
vergroten. Voor het einde van 2015 zal ik Uw kamer hierover berichten. 
 
De Stimuleringsregeling Energieprestatie huursector (STEP): 
De STEP is op 1 juli 2014 geopend. Er zijn tot en met eind augustus 2015 569 
aanvragen ingediend voor een bedrag van €126.093.410. De STEPligt hiermee 
goed op schema. Het beschikbare budget is €400 miljoen (inclusief 
uitvoeringskosten van de regeling). Aanvragen kunnen worden ingediend tot 1 
januari 2018. Uitbetaling van de toegekende subsidies vindt pas plaats in 2018 en 
2019.  
Op 1 september 2015 is de STEP-regeling aangepast als gevolg van geconstateerde 
onregelmatigheden bij aanvragen van de subsidie. Uw Kamer is hierover in juni 
2015 per brief geïnformeerd (Tweede Kamer 17050 nr.506). 
Eerste helft van 2016 is in een evaluatie van de regeling voorzien en wordt 
gekeken of de regeling om aanpassing vraagt. 
134 Kunt u op basis van de meest recente cijfers, aangeven in welke mate de realisatie  29 33  
van energiebesparing in de gebouwde omgeving in de pas loopt met de 
doelstellingen uit het energieakkoord? Als we het huidig tempo als basis nemen, in 
welk jaar realiseren we dan de doelstelling uit het energieakkoord? 
Antwoord: In oktober 2015 zal de Nationale Energieverkenning (NEV) 2015 van 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  40/52
