Ook bij de specialties zullen de afschrijftermijnen (hier: van de totale investering) 
worden verlengd. Dit zal ingaan per 1/1/2016. De besparingen zijn bij 
Voorjaarsnota 2015 aan de departementen die specialties hebben (met name V&J) 
teruggegeven en bedragen in de meerjarenperiode gemiddeld € 33 mln. per jaar. 
88 Hoe wordt de Kamer vooraf betrokken bij de beleidsdoorlichtingen?  15   
Antwoord: In de ontwerpbegroting treft u aan de tabel Meerjarenplanning 
beleidsdoorlichtingen. Voor 2016 staat de beleidsdoorlichting voor artikel 2.2 
Woningbouwproductie gepland. Naar aanleiding van de aangenomen motie 
Harbers c.s., heeft de Minister van Financiën Uw Kamer in zijn brief van 27 mei 
 
2015 (Kamerstukken 34000 nr. 59) toegezegd dat u separaat geïnformeerd wordt 
over de opzet en vraagstelling. Met de brief van 10 september 2015 
(Kamerstukken II, 2014-2015, 34120, nr. 6) bent u hierover geïnformeerd. 
89 Hoe worden particuliere verhuurders en zgn. hofjes betrokken bij de evaluatie van  16   
de verhuurderheffing? 
Antwoord: Ten behoeve van de evaluatie van de verhuurderheffing wordt een 
enquête uitgevoerd onder de particuliere verhuurders die onder de 
verhuurderheffing vallen. Deze enquête wordt ook onder hofjes verspreid. 
Daarnaast hebben vertegenwoordigers van het hofjesberaad een aantal keren over 
de werking van de verhuurderheffing met het ministerie gesproken. 
90 Heeft u informatie over het aantal aflossingsvrije hypotheken (zonder gekoppelde  18   
bankspaarhypotheek o.i.d.)? Hoeveel huishoudens hebben een 100% 
aflossingsvrije hypotheek waarop zij minder dan 20% hebben afgelost? 
Antwoord: Volgens DNB had 35% van de Nederlandse huiseigenaren eind 2013 
een volledige aflossingsvrije hypotheek, waarop niet wordt afgelost gedurende de 
looptijd en waarbij ook geen vermogen wordt opgebouwd. Aflossingsvrije 
hypotheken zijn geconcentreerd bij oudere huishoudens (50-plussers), 58% van de 
hypotheken van deze groep heeft een aflossingsvrije hypotheek. Hier staat 
doorgaans een forse overwaarde van de woning tegenover, waardoor de 
kredietrisico’s voor deze groep beperkt zijn. Van de jongere huishoudens (50-
minners) heeft 15% een aflossingsvrije hypotheek. Het is niet bekend hoeveel 
huishoudens op een volledig (100%) aflossingsvrije hypotheek minder dan 20% 
hebben afgelost.  
91 In hoeverre draagt de voorgenomen huursombenadering bij aan een vermindering  18   
van de scheefwoonproblematiek? 
Antwoord: Zie het antwoord bij vraag 56. 
92 Kunt u de oploop van de verhuurderheffing na 2017 verklaren?  19 25  
Antwoord: Met het Woonakkoord is de verhuurderheffing 2017 verlaagd ten 
opzichte van het voornemen uit het Regeerakkoord. In het Woonakkoord is 
overeengekomen dat de verhuurderheffing op termijn dezelfde bijdrage levert aan 
het op orde brengen van de overheidsfinanciën als in het Regeerakkoord is 
opgenomen. Daarmee volgt vanaf 2018 de raming van de verhuurderheffing de 
reeks die in het Regeerakkoord is afgesproken. Hierin is opgenomen dat de 
verhuurderheffing op termijn evenredig wordt verhoogd met het gebruik van de 
huurtoeslag als gevolg van de maatregelen op de huurmarkt. Doordat in de raming 
het beroep op de huurtoeslag na 2017 oploopt, kent ook de verhuurderheffing na 
2017 een oploop. Het kabinet zal in 2016 de verhuurderheffing evalueren. 
93 Op welke wijze is de projectie van de verhuurderheffing na 2017 gecorrigeerd  19 25  
voor de beperking van de huurstijging? Hoe verhoudt zich dit tot de geplande 
evaluatie en de nog ongewisse uitkomst van die evaluatie? Is het bij voorbaat 
ondenkbaar dat dit kabinet besluit tot aanpassing van de verhuurderheffing? 
Antwoord: Zie het antwoord bij vraag 92.  
94 Kunt u aangeven hoe groot de opbrengsten van de verhuurderheffing zullen zijn in  19 25  
2016, 2017 en 2018, en in hoeverre deze opbrengsten afwijken van de 
oorspronkelijke raming bij de behandeling van de wet? 
Antwoord: Voor 2015 wordt een opbrengst van €1.394 miljoen euro geraamd en 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  27/52
