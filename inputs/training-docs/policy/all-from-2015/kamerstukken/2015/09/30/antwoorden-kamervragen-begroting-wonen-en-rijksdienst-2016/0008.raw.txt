27 Kan er een verwachting worden geschetst van het aantal kwijtscheldingen van  0   
restschulden in 2016 en verder? 
Antwoord: Het Waarborgfonds Eigen Woningen (WEW), uitvoerder van de 
Nationale Hypotheek Garantie (NHG), heeft in 2014 4.355 verliesdeclaraties 
gehonoreerd. In totaal heeft het WEW in dat jaar €182.130.549 uitgekeerd. Het 
WEW rapporteert niet over het verwacht aantal kwijtscheldingen voor de komende 
jaren, maar maakt wel een prognose van het verwachte totale bedrag dat de 
komende jaren wordt uitgekeerd voor verliesdeclaraties, zie tabel. 
 
28 Hoeveel woningen staan ‘onder water’, en is dit aantal al afgenomen?  0   
Antwoord: In de Kamerbrief van 14 december 2014 over restschuldfinanciering 
heb ik Uw Kamer geïnformeerd dat op basis van CBS gegevens 34 procent van de 
Nederlandse huishoudens begin 2013 ‘onder water’ stond. Op basis van de 
gegevens van het CBS en Woononderdzoek 2012 schat de Rabobank dat in het 
eerste kwartaal van 2014 naar schatting nog 1,07 miljoen huishoudens (29 procent) 
‘onder water’ stonden. Dit is in het eerste kwartaal van 2015 verder gedaald met 
166.000 naar circa 906.000 huishoudens (25 procent).  
29 Hoeveel ‘Blok-hypotheken’ zijn er afgesloten sinds het bestaan ervan?  0   
Antwoord: Hypotheekverstrekkers nemen bij hypotheekverstrekking de 
persoonlijke en financiële situatie van de consument in acht. Het is dan ook aan de 
markt om te besluiten welke hypotheekproducten zij willen aanbieden. 
Hypotheekverstrekking is maatwerk. Dit gezegd hebbende is het beeld in de 
berichtgeving dat hypotheekverstrekkers er voor kiezen deze hypotheekvorm niet 
aan te bieden. Er worden geen gegevens bijgehouden over hoeveel 
hypotheekproducten er zijn afgesloten waarbij gebruik is gemaakt van de 
mogelijkheid om twee hypotheken naast elkaar af te sluiten waarbij de tweede 
hypotheek kan worden aangewend om maximaal de helft van de aflossing op de 
eerste hypotheek te voldoen. 
30 Hoeveel sociale huurwoningen worden de komende vijf jaar per jaar naar  0   
verwachting gebouwd? Hoe ontwikkelt zich de vraag naar sociale huurwoningen 
de komende vijf jaar? 
Antwoord: In 2020 zijn volgens de studie Investeren in Nederland (juni 2015) van 
het Economisch instituut voor de Bouw (EIB) bijna 2,7 mln. gereguleerde (sociale) 
huurwoningen nodig. Dit is een lichte toename ten opzichte van de huidige 
voorraad van bijna 2,6 mln. gereguleerde woningen.  
De prognoses van het EIB en andere instellingen kunnen door gemeenten en 
corporaties worden betrokken bij het opstellen van woonvisies en 
prestatieafspraken. 
Binnenkort zal ik Uw Kamer informeren over de actuele verwachtingen van 
corporaties voor de periode 2015-2019. 
31 Hoeveel woningen voor ouderen worden er in 2016 gebouwd en hoeveel zijn er  0   
nodig? 
Antwoord: Het kabinetsbeleid is er op gericht dat mensen met een zorg en/of 
ondersteuningsbehoefte, waaronder ouderen, zo lang mogelijk zelfstandig blijven 
wonen. Dit sluit aan bij hun woonwensen. Door woningaanpassingen, een goede 
organisatie van de zorg en de inzet van technologie is dit in de meest gevallen ook 
mogelijk. Dit maakt dat het aantal benodigde specifiek voor ouderen te bouwen 
woningen gering is. 
In de Monitor Investeren voor de Toekomst (MIT), die op 6 juni 2013 naar Uw 
Kamer is gestuurd, is aangegeven dat de jaarlijkse opgave in de periode 2012-2021 
45.000 voor ouderen geschikte woningen is. Hierbij gaat het niet alleen om 
nieuwbouw, maar vooral ook om woningaanpassing, transformatie en 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  8/52
