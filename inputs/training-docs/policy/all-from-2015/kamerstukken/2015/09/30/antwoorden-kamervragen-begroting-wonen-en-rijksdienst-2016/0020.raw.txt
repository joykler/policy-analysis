68 Van hoeveel woningen zijn de huurprijzen verlaagd in verband met de  8   
huurharmonisatie? 
Antwoord: Uit de CBS-huurenquête blijkt dat bij circa 2,5% van de huurwoningen 
waarvan de huur geharmoniseerd is, een huurverlaging is toegekend per 1 juli 
2015. 
69 Hoeveel extra huurwoningen zullen worden geliberaliseerd door de bevriezing van  8   
de liberalisatiegrens per 1 januari 2016? 
Antwoord: Zie antwoord bij vraag 57. 
70 Onderschrijft u de verwachting van 1 miljoen nieuwe woningen tot 2040? Hoe  9   
betrouwbaar waren dergelijke voorspellingen uit 1990 voor het jaar 2015? 
Antwoord: Op de langere termijn zal het aantal huishoudens – en dus de 
woningbehoefte eveneens in die orde van grootte - nog blijven groeien. Uit de 
recentste prognose van het CBS (2013) blijkt dat het aantal huishoudens naar 
verwachting met 1 miljoen zal toenemen in de periode tot 2040 (zie grafiek). Zoals 
in de grafiek is aangegeven zijn lange termijn huishoudenprognoses met de nodige 
onzekerheden omgeven. Prognoses uit 1990 kennen soortgelijke onzekerheden en 
bandbreedtes. De prognoses bieden echter voldoende inzicht om te kunnen 
anticiperen op de te verwachten ontwikkelingen van de woningbehoefte. 
 
 
 
 
71 Verandert de taakstelling van het Expertteam Transformatie als gevolg van de  9   
huidige instroom van vluchtelingen? 
Antwoord: De missie van het expertteam is het bevorderen van woonoplossingen 
in leegstaand vastgoed. Het expertteam helpt gemeenten en andere partijen die aan 
de slag willen met het transformeren van leegstaand vastgoed in woonruimte voor 
verschillende doelgroepen zoals studenten en starters, maar ook senioren of 
arbeidsmigranten. Statushouders zijn daarbij niet als aparte doelgroep 
gedefinieerd.  
Voor het huisvesten van statushouders biedt het transformeren van leegstaand 
vastgoed goede mogelijkheden. De experts van het expertteam Transformatie 
(alsmede het expertteam Versnellen) kunnen door het platform Opnieuw Thuis 
worden ingezet voor het VNG-ondersteuningsteam Vergunninghouders, dat 
specifiek aan de slag gaat om gemeenten te helpen bij de huisvesting van deze 
doelgroep. 
  
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  20/52
