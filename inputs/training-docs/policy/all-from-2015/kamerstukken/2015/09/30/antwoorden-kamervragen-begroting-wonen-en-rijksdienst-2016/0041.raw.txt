ECN en PBL worden gepubliceerd waarin onder meer over het effect van de 
maatregelen zoals afgesproken in het Energieakkoord wordt gerapporteerd.  
De NEV 2015 bevat de meest recente cijfers over energiebesparing in de 
gebouwde omgeving en over andere sectoren zoals de industrie, land- en tuinbouw 
en het verkeer. 
135 Welke extra maatregelen bent u voornemens te nemen om de doelstellingen uit het  29 33  
energieakkoord te halen? Bent u bereid om alle maatregelen die betrekking hebben 
op saldering, en die voor 2020 worden genomen, ook na 2020 in aanmerking te 
laten komen voor saldering? Kunt u dit toelichten? 
Antwoord: In het Energieakkoord is afgesproken dat in 2016 een evaluatie plaats 
zal vinden van de gemaakte afspraken. Aan de hand van deze evaluatie zal ook 
worden gesproken over eventuele aanvullende maatregelen. De minister van 
Economische Zaken heeft aangegeven, onder meer in het algemeen overleg met 
Uw Kamer op 23 september 2014 (TK Vergaderjaar 2014-2015, 29023, nr. 177) 
dat hij maximale zekerheid wil geven over salderen en dat salderen tot 2020 in 
stand blijft. Wanneer er tot wijzigingen wordt overgegaan wordt er voor een goede 
overgangsregeling gezorgd. Een evaluatie van de salderingsregeling is voorzien in 
2017.  
 
136 Kunt u aangeven wat de meest recente stand van zaken is omtrent de bezwaren van  29 33  
de Europese Commissie over de implementatie van de energieprestatierichtlijn en 
het energielabel voor gebouwen? 
Antwoord: De Europese Commissie is sinds 2009 twee juridische procedures 
tegen Nederland gestart vanwege onvoldoende implementatie van de EPBD. De 
eerste, vanwege het niet volledig implementeren van met name het energielabel uit 
de oorspronkelijke richtlijn (2009/4205). De tweede, vanwege het niet tijdig 
implementeren van de herziene EPBD (2012/0388). In beide gevallen volgde op 
de ingebrekestelling een Met Redenen Omkleed Advies (MROA). 
De eerste juridische procedure is recentelijk ingetrokken door de Europese 
Commissie. Voor de tweede procedure is in april 2015 een Aanvullend MROA 
ontvangen. Eind juni 2015 heeft Nederland het antwoord op de Aanvullende 
MROA gestuurd.  
De Europese Commissie is nu gestart met de tweede fase, de toetsing van de 
uitvoering van de nationale wetgeving. Op 28 juli 2015 heeft Nederland, evenals 
de meeste andere lidstaten, een zogenaamde pilot ontvangen van de Europese 
Commissie. Dit is een verzoek om nadere informatie over de tenuitvoerlegging 
van de verplichtingen op grond van de EPBD-richtlijn. Op dit moment bereid ik 
een antwoord op deze pilot voor. 
  
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  41/52
