geworden Woningwet met ingang van 1 januari 2016 passend toewijzen. Zie ook 
vraag 51 voor de ondersteuning die voor het werken met de nieuwe Woningwet 
door BZK wordt gegeven. Daarnaast hebben organisaties als Aedes en Platform31 
al sinds april 2015 gewezen op de nieuwe passendheidsregels.  
Met Aedes en afzonderlijke verhuurders is gezocht naar mogelijkheden om de 
hiervoor te verrichten werkzaamheden zo naadloos mogelijk aan te laten sluiten bij 
de al bestaande uitvoeringspraktijk rondom de staatssteungrens. Hiermee is een 
praktisch goed uitvoerbare uitwerking gevonden die naar mijn mening recht doet 
aan een zorgvuldige afweging tussen enerzijds de betaalbaarheid van mensen met 
lagere inkomens en anderzijds de hiervoor benodigde uitvoeringscapaciteit. 
53 Kan een overzicht worden gegeven van koopkrachtverlies door huurstijgingen  7   
voor verschillende huishoudens, zoals door het kabinet worden gehanteerd? 
Antwoord:Het voornemen is om per 1 juli 2016 in het huurbeleid de 
inkomensafhankelijke huurverhoging te vervangen door een huursombenadering. 
De maximale individuele huurstijging wordt dan onafhankelijk van het inkomen 
vastgesteld op maximaal 2,5% boven de inflatie. Voor corporaties geldt daarnaast 
de beperking dat de huursom inclusief harmonisatie maar mag stijgen met 
maximaal 1% per jaar. Daarnaast is het voornemen een vijfjaarlijkse 
inkomenstoets in te voeren voor huishoudens waarin nog niemand de 
pensioengerechtigde leeftijd heeft bereikt. Op grond hiervan kan, als het inkomen 
uitkomt boven € 38.950 de huur met 4%, in plaats van 2,5% worden verhoogd. In 
het algemene koopkrachtbeeld wordt met de huurstijging rekening gehouden via 
de consumentenprijsindex. Deze zal als gevolg van de met name in de 
corporatiesector meer beperkte huurstijging minder stijgen. Het effect voor 
individuele huishoudens hangt af van het inkomen van de huurder, of de woning 
bij een corporatie wordt gehuurd of niet, en in welke mate de verhuurder de ruimte 
die het huurbeleid biedt voor huurstijgingen daadwerkelijk benut. Uitgaande van 
een volledig gebruik van de ruimte voor huurverhogingen is er voor zittende 
huurders van corporatiewoningen op jaarbasis vanaf 1 juli 2016 een positief 
inkomenseffect van gemiddeld 0,1% voor huurtoeslagontvangers, oplopend tot 
0,4% voor huishoudens zonder huurtoeslag met een inkomen onder de € 38.950. 
Voor ouderenhuishoudens is ook bij een hoger inkomen sprake van een positief 
inkomenseffect. 
54 Hoe groot is de ‘toenemende woningbehoefte’ en hoeveel sociale huurwoningen  7   
zijn extra nodig? 
Antwoord: Uit de recentste prognose van het CBS (2013) blijkt dat het aantal 
huishoudens – en dus de woningbehoefte – naar verwachting op de langere termijn 
nog zal blijven groeien. Zoals in de grafiek is aangegeven zijn lange termijn 
huishoudenprognoses met de nodige onzekerheden omgeven. Regionaal verschilt 
de ontwikkeling sterk.  
 
 
 
De hervormingen op de woningmarkt van dit kabinet zijn er onder andere op 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  16/52
