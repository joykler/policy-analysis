bijna energieneutraal in het kader voor de bepalingsmethoden. Uitgangspunten als 
kostenoptimaliteit en de vraag welke oplossingen van duurzame energie-
opwekking aan de energieprestatie van een gebouw kunnen bijdragen spelen 
daarbij een rol. Ervaringen met deze onderwerpen in rijksgebouwen in komende 
jaren worden bij het vaststellen van het kader voor de bepalingsmethoden 
meegenomen. 
De verplichting om vanaf 2019 bijna energieneutraal te bouwen voor het Rijk, 
betekent dat gebouwen waarvoor vanaf 1 januari 2019 een omgevingsvergunning 
wordt aangevraagd aan deze eis moeten voldoen. Dat houdt in dat nu al bij de 
ontwikkeling van projecten deze eis wordt meegenomen. Het aantal nieuw te 
bouwen rijkskantoren per jaar is beperkt en de eventuele financiële consequenties 
kunnen in mijn begroting worden opgevangen. 
177 Bij de Dienst Vastgoed Defensie is een negatief resultaat van € 3.370.000  91   
genoteerd. Kan aangegeven worden, welke extra maatregelen voor verhoogde 
productiviteit, toename efficiency en flexibiliteit moeten bijdragen aan 
terugbrengen van dit negatieve resultaat? Op welke termijn is dat tekort 
teruggebracht? 
Antwoord: Het negatieve resultaat ontstaat omdat Defensie in het verleden niet alle 
kosten van ondersteuning intern doorbelastte aan de Dienst Vastgoed Defensie 
(DVD). Bij BZK gebeurt dat wel met als gevolg dat er sprake is van hogere 
kosten, met name voor ICT en personeelsbeheer. Vanaf 2017 is er conform de 
Rijksbegroting geen sprake meer van een negatief resultaat. Dat komt omdat 
verdere integratie van de Rgd, het RVOB en de DVD binnen het RVB 
optimalisering en harmonisatie van processen mogelijk maakt. Daarbij is het ook 
mogelijk om medewerkers flexibel door het hele bedrijf in te zetten. 
178 Aan welke maatregelen wordt gedacht om het negatieve exploitatieresultaat van de  95   
Dienst Huurcommissie vanaf 2017 meerjarig sluitend te krijgen? Hoe is dit 
ontstaan en op welke termijn wordt dit opgelost? 
Antwoord: Het voorziene negatief exploitatieresultaat van de Dienst van de 
Huurcommissie vanaf 2017 is het gevolg van de daling van de bijdrage van de 
opdracht-gevende beleidsdirectie. Deze daling vloeit voort uit de taakstellingen uit 
hoofde van de Regeerakkoorden 2010 en 2012. Deze taakstellingen zijn wel 
geheel verwerkt aan de batenkant van de begroting van de Dienst Huurcommissie, 
maar slechts voor een deel ingevuld aan de lastenkant. Dit komt door datt de 
wettelijke taken en procedures van de Huurcommissie en de daaraan verbonden 
werklast slechts in beperkte mate zijn verminderd. 
Begin 2016 zal besloten worden welke nadere maatregelen getroffen moeten 
worden om de begroting vanaf 2017 meerjarig sluitend te krijgen. Ter 
voorbereiding daarvan wordt zowel bezien wat de mogelijkheden zijn om de baten 
te verhogen als de lasten te verlagen. Daarbij zal randvoorwaardelijk gelden dat de 
kwaliteit van de Huurcommissie niet in het nauw komt.  
179 Hoe gaat u waarborgen dat de kwaliteit van de Dienst Huurcommissie niet in het  95 97  
nauw komt als gevolg van het na 2017 opheffen van het negatieve 
exploitatieresultaat? 
Antwoord: Zie het antwoord bij vraag 178. 
180 Welke maatregelen zijn indicatief nodig om de begroting van de Dienst  95   
Huurcommissie vanaf 2017 meerjarig sluitend te krijgen? Kunt u aangeven wat 
deze maatregelen per maatregel indicatief opleveren en welk tekort er nog is? 
Antwoord: Zie het antwoord bij vraag 178. 
181 Kunt u nader specificeren waarom slechts 58% van de huurprijsgeschillen binnen  98   
vier maanden wordt afgerond? Welk deel is toe te schrijven aan het onvoldoende 
meewerken van de huurder (niet tijdig aanleveren van informatie), welk deel is toe 
te schrijven aan de verhuurder en welk deel aan de processen binnen de 
Huurcommissie zelf? 
Antwoord: Er zijn verschillende factoren die de doorlooptijd beïnvloeden. Ten 
eerste kent het proces een aantal stappen die in de wet zijn vastgelegd, zoals het 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  50/52
