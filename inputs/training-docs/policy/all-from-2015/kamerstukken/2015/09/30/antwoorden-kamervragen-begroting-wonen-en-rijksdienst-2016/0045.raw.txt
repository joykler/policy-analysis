effecten van georganiseerde criminaliteit in een aantal wijken in Nederland 
(onderzoekrapport ‘Wijkenaanpak en Veiligheid’ Prof. P.E.W. Tops van de 
Tilburg University en Dr. E. van der Torre van de Politieacademie, Kamerstukken 
II, 2014/15, 30 995, nr. 96).  
Gezamenlijk met het ministerie van Veiligheid en Justitie organiseer ik voor 10 
gemeenten een leerkring ‘integrale aanpak ondermijning’. Op deze wijze tracht ik 
het bewustzijn te vergroten bij gemeenten over de risico’s van ondermijnende 
criminaliteit en de kennis te vergroten over de aanpak ervan op een 
gebiedsgerichte integrale wijze, zowel vanuit strafrecht, als vanuit wonen en 
sociaal domein.  
Vanuit deze gemeenten komen zowel medewerkers vanuit het sociale domein als 
vanuit de veiligheidskant (OOV, politie, handhaving) naar de bijeenkomsten. 
Hierdoor ontstaat een brede integrale inbreng. Gemeenten dragen zelf actief 
onderwerpen en experts aan. Ook de Landelijke politie (vanuit het project betere 
aanpak ondermijning), Nationale Recherche, Politieacademie en Landelijk 
Informatie en Expertise Centrum (LIEC) zijn actief betrokken bij de leerkring. 
Door met elkaar samen op te trekken en maatregelen en ervaringen te delen en 
casussen te bestuderen kunnen de gemeenten stappen maken in de gebiedsgericht 
integrale aanpak van ondermijning. Per jaar worden 4 of 5 bijeenkomsten 
georganiseerd.  
Daarnaast ondersteun ik nader onderzoek naar vernieuwende werkwijzen omtrent 
deze problematiek, met name gericht op het bestuurlijke en sociale domein. Hierbij 
wordt ingezet op het verzamelen van goede voorbeelden, het inzetten van experts 
om complexe vraagstukken en methodieken te beschrijven. 
Ook de Minister van Binnenlandse Zaken en de Minister van Veiligheid en Justitie 
ondersteunen gemeenten bij de aanpak van ondermijning. De Ministers van 
Binnenlandse Zaken en Veiligheid en Justitie zullen u, conform eerdere 
toezeggingen, daarover nader informeren voorafgaand aan de behandeling van hun 
begrotingen4. 
 
153 Tussen 2012 en 2014 zijn de uitgaven aan externe inhuur met €230 miljoen  38   
toegenomen, van €876 miljoen tot €1,1 miljard volgens de Jaarrapportage 
Bedrijfsvoering Rijk 2014. Hoe hoog zijn de verwachte uitgaven aan externe 
inhuur in 2015 en 2016? 
Antwoord: Er worden geen prognoses opgesteld over de omvang van de externe 
inhuur bij het rijk. Er is met de Kamer een uitgavennorm voor de omvang van de 
externe inhuur van 10% van de totale personele uitgaven afgesproken. Dit is een 
zogeheten comply-or-explainnorm. Elk ministerie rapporteert jaarlijks in het eigen 
departementale jaarverslag over de omvang van de externe inhuur. Wanneer er 
sprake is van een overschrijding van de 10%-norm wordt de noodzaak hiervan 
toegelicht.  
Elke minister stuurt dus zelf op de omvang van de externe inhuur. In de 
departementale jaarverslagen wordt eveneens toegelicht met welke specifieke 
maatregelen elk ministerie de externe inhuur wil beheersen dan wel verminderen. 
Daarnaast informeert de minister voor W&R de Kamer jaarlijks in de 
Jaarrapportage Bedrijfsvoering Rijk over de omvang van de externe inhuur in het 
afgelopen jaar bij alle ministeries in totaal. Terugdringing van de omvang externe 
inhuur wordt door de ministeries nagestreefd, onder meer door het verambtelijken 
van de ingezette externe personele capaciteit. Tegelijkertijd bestaat de noodzaak 
voor de organisaties bij het rijk om snel op veranderende omstandigheden en taken 
te kunnen inspelen, waartoe een tijdelijke inzet van externe personele capaciteit 
nodig is. 
 
 
                                                           
4
 BZK en VenJ werken momenteel aan een brief over de aanpak ondermijning voor de Tweede Kamer. 
Deze zal op korte termijn aan de Tweede Kamer gestuurd worden. 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  45/52
