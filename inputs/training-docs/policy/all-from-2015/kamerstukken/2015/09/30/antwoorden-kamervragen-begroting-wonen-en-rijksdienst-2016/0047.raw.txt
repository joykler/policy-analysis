gebruikende departementen. De stelselherziening, die inmiddels voor kantoren is 
uitgewerkt, kan daarom niet zonder meer worden toegepast op specialties. Om 
deze reden wordt er voor specialties een aangepaste vorm van de stelselherziening 
ontwikkeld. Verschillen met het stelsel voor kantoren zijn onder meer, dat er niet 
wordt gewerkt met eenheidstarieven per regio, maar met prijzen per gebouw, en 
voorts dat het leegstands- en afstootrisico niet bij het RVB ligt, maar bij het 
gebruikende departement.  
160 Waarom bent u niet verantwoordelijk voor de Rijksschoonmaakorganisatie?  42   
Antwoord: Met het opzetten en uitbouwen van de Rijksschoonmaakorganisatie 
(RSO) wil de Rijksoverheid het signaal afgeven dat schoonmaakmedewerkers een 
belangrijke bijdrage leveren aan het goed functioneren van de 
overheidsorganisatie. Hierbij horen gezonde arbeidsomstandigheden, perspectief 
op baanzekerheid en goede arbeidsvoorwaarden. Omdat deze onderwerpen in het 
verlengde liggen van het beleidsterrein van de minister van Sociale Zaken en 
Werkgelegenheid, heeft hij het initiatief genomen de voorbereidingen te treffen 
voor de inbesteding van schoonmaakwerkzaamheden. Het opzetten en inrichten 
van de RSO valt dan ook onder zijn verantwoordelijkheid. 
161 Zijn er situaties denkbaar dat overtollig vastgoed niet tegen marktwaarde wordt  43   
afgestoten, maar tegen een prijs die lager is vanwege ideële achtergronden? 
Antwoord: Ja, die zijn er. Overtollig rijksvastgoed wordt in principe tegen 
marktwaarde verkocht. Echter, marktwaarde is mede afhankelijk van de 
(toekomstige) bestemming die het vastgoed heeft of krijgt. Om beleidsdoelen te 
realiseren kan het wenselijk zijn dat er met het oog op een (toekomstige) 
bestemming verkocht wordt, terwijl dit niet het maximale financiële rendement 
oplevert. In dat geval moet het departement of medeoverheid het financiële 
verschil compenseren dat ontstaat door het realiseren van dit beleidsdoel. Dit om 
oneigenlijke subsidieverstrekking of staatssteun door het Rijksvastgoedbedrijf te 
voorkomen. 
162 Voor welke jaren zijn voor het paleis Noordeinde en het Koninklijk Paleis  45   
Amsterdam wel verbouwingen of renovaties gepland? 
Antwoord: Er zijn op dit moment geen verbouwingen of renovaties gepland voor 
paleis Noordeinde en het Koninklijk Paleis Amsterdam. Wel zal het 
Rijksvastgoedbedrijf in 2016 starten met een bouwhistorisch onderzoek voor het 
Koninklijk Paleis Amsterdam. Op basis daarvan wordt bepaald of en in welke 
mate renovatie nodig is. 
163 Hoeveel overheidsorganisaties maken nu gebruik van de diensten van Logius en  48   
hoeveel nog niet, aangezien Logius pas effectief is bij gebruik door meer 
overheidsorganisaties? 
Antwoord: Ruim 700 overheidsorganisaties maken gebruik van diensten van 
Logius. Dit betreffen gemeenten, waterschappen, provincies en ministeries.  
164 De externe inhuur van Logius wordt in 2016 meer dan verdubbeld ten opzichte van  50   
2015. De externe inhuur blijft ook de jaren erna heel hoog. Waarom stijgt het 
externe personeel zo sterk ten opzichte van het interne personeel? 
Antwoord: Zie het antwoord bij vraag 167. 
165 Waarom wordt bij Logius 63 procent van het personeelsbudget in 2016 uitgegeven  50   
aan externe inhuur? En in 2020 nog steeds 56%? Is hier wel sprake van tijdelijke 
taken? 
Antwoord: Zie het antwoord bij vraag 167. 
166 Is de beperkte interne capaciteit van Logius in staat om de forse toename van  51   
producten en diensten van Logius op te vangen? 
Antwoord: Zie het antwoord bij vraag 167. 
  
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  47/52
