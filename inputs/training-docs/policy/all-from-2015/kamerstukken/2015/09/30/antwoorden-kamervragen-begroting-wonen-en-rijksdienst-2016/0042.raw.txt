137 Hoeveel woningen zijn nu voorzien van een definitief energielabel en bij hoeveel  29 33  
woningen is nog geen indicatief label verstrekt? 
Kunt u een beeld geven hoeveel indicatieve energielabels er per expert worden 
voorgelegd om definitief te maken en hoeveel tijd een expert daaraan gemiddeld 
kan besteden? 
Antwoord: Er zijn op dit moment 210.888 definitieve energielabels geregistreerd 
via de website www.energielabelvoorwoningen.nl. In totaal heeft de website 
553.896 unieke bezoekers gehad. In juli had 81% van de woningtransacties via het 
Kadaster een geregistreerd definitief energielabel, vergeleken met 68% in januari. 
Alle circa vijf miljoen voorlopige (indicatieve) energielabels zijn verzonden naar 
de particuliere woningeigenaren.  
Het aantal erkend deskundigen vermeld op de website bedraagt 843. In het eerste 
half jaar zijn door de erkend deskundigen gemiddeld 303 aanvragen per 
deskundige behandeld. De gemiddelde tijd die een erkend deskundige besteedt aan 
een aanvraag bedraagt ongeveer een half uur en is met name afhankelijk van het 
aantal te controleren bewijsstukken.  
 
138 Hoe vaak is in het afgelopen jaar een beroep gedaan op de Wet grootstedelijke  29   
problematiek? 
Antwoord: In het afgelopen jaar heb ik een positief besluit genomen op de 
aanvraag van de gemeente Nijmegen (Kamerstukken II 2014/15 33340,nr. 4) en op 
de aanvraag van de gemeente Capelle aan den IJssel (Kamerstukken II 2014/15 
33340, nr. 5).  
 
139 Hoeveel rijksmiddelen voor krimp komen in 2016 beschikbaar en zijn beschikbaar  30   
gekomen in de afgelopen vijf jaar? 
Antwoord: Over de periode 2011-2016 gaat het om de volgende 
programmagelden: 
Jaar Budget programma bevolkingsdaling 
2011 € 1.100.000 
2012 € 1.600.000 
2013 € 1.700.000 
2014 € 800.000 
2015 € 900.000 
2016 € 500.000 
 
Naast deze rijksmiddelen hebben gemeenten vanaf 2011 via het gemeentefonds 
tussen de € 9 miljoen en € 12,7 miljoen per jaar via de zgn. krimpmaatstaf 
ontvangen. In 2016 is in het gemeentefonds sprake van een decentralisatie-
uitkering Bevolkingsdaling van € 11,2 miljoen. In het provinciefonds wordt vanaf 
2012 – het jaar van invoering van het nieuwe verdeelmodel - rekening gehouden 
met een bedrag van circa € 37 miljoen per jaar voor de transitieopgave in relatie tot 
krimp. 
140 Hoe vaak is in 2015 een beroep gedaan op het revolverend fonds voor verhuurders  31   
voor goedkope financiering van energiebesparende projecten? 
Antwoord: In 2015 zijn 6 aanvragen ingediend voor een bedrag van circa € 8,5 
miljoen. Met 2014 erbij gaat het om een totaal van 7 aanvragen voor een bedrag 
van circa € 10 miljoen. Zie ook het antwoord bij vraag 133. 
141 Hoeveel definitieve energielabels zijn er verstrekt in 2015?  33   
Antwoord: Zie het antwoord bij vraag 137.  
142 Hoe ziet de afbouw van de subsidie aan de Stichting Bouwkwaliteit er exact uit en  33   
gaat eenzelfde bedrag naar het opzetten van een nieuwe toelatingsorganisatie? 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  42/52
