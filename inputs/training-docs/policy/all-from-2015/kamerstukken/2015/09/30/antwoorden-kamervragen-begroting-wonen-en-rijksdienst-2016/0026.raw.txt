83 Is er een overzicht te geven van de huurtoeslagramingen in de periode 2012-2020,  13   
zoals die in de verschillende begrotingen sinds het aantreden van dit kabinet zijn 
weergegeven (met ook gerealiseerde cijfers over de afgelopen jaren)? En zijn de 
verschillen uit te leggen waarom (mogelijke) veranderingen zijn doorgevoerd t.o.v. 
eerdere jaren? 
Antwoord: In bijgaande tabel zijn de ramingen huurtoeslag uit de begrotingen 
2012-2016 weergegeven. 
 
De oploop in de geraamde budgetten huurtoeslag is een gevolg van een sterkere 
stijging van de huren door de inkomensafhankelijke huurstijgingen en een grotere 
instroom in de huurtoeslag. .  
Bij het Regeerakkoord was een sterkere stijging van de gemiddelde bijdrage 
huurtoeslag als gevolg van de inkomensafhankelijke huurstijging voorzien. De 
grotere instroom is een gevolg van de verslechterde sociaal-economische situatie 
in de periode 2012-2014 en een daling van het niet-gebruik. Deze twee effecten 
hadden een grotere impact (veel meer instroom dan verwacht) dan was geraamd. 
84 Hoe wordt het tekort van €229,47 miljoen per jaar gedekt binnen de portefeuille?  13   
Antwoord: Het tekort van €229 miljoen is verminderd in verband met de 
doorwerking van de voorgestelde wijzigingen in het huurbeleid (Wet 
Doorstroming Huurmarkt 2015). Het vervangen van de huidige 
inkomensafhankelijke huurverhogingen door de huursombenadering leidt tot een 
verlaging van het tekort voor 2016 met € 15 mln. Voor 2016 resteert dan een te 
dekken tekort van €214 miljoen. Dit tekort is ingepast binnen het 
uitgavenkader(Rijksbegroting in enge zin). Het resterende tekort is in het budget 
van de huurtoeslag verwerkt.  
85 Welke dekking heeft de €214,446 miljoen waar eenmalig dekking voor is  13   
gevonden voor huurtoeslaggerechtigden? 
Antwoord: Zie het antwoord bij vraag 84. 
86 Wat is de onderbouwing van de reservering voor de renovatie van het Binnenhof,  14   
op welk totaalbedrag is de reservering gebaseerd? 
Antwoord: Op 25 september jl. heb ik Uw Kamer geïnformeerd over de Renovatie 
Binnenhof (TK 34293-2). In deze brief is aangegeven dat de renovatie van het 
Binnenhof € 475 mln. zal kosten (prijspeil 2015 inclusief BTW en inclusief de 
kosten voor de tijdelijke huisvesting). In 2012 is besloten de afschrijftermijn van 
de inbouwpakketten rijkskantoren per 1-1-2013 te verlengen van 15 jaar naar 20 
jaar. Het grootste deel van de daarmee vrijvallende middelen is gebruikt ter 
dekking van de renovatie van het Binnenhof. Het ging hierbij destijds om een 
investering van €128 mln op basis van het toenmalige inzicht over de renovatie. 
Over de resterende benodigde middelen zal worden besloten bij Voorjaarnota in 
2016. 
87 Kunt u aangeven met hoeveel jaar de afschrijving van rijksvastgoed is verlengd,  14 14  
tot hoe lang hij is verlengd en hoeveel dit oplevert? 
Antwoord: Bij kantoren zijn de afschrijvingstermijnen van de inbouwpakketten en 
installaties verlengd van 15 naar 20 jaar. Het effect hiervan is dat langer gebruikt 
gemaakt zal worden van de inbouwpakketten en installaties en vervangingen op 
een later moment zullen plaatsvinden. Het uitstellen van deze vervangingen levert 
de eerste jaren gemiddeld € 13 mln. per jaar die zoals bij vraag 86 is aangegeven, 
gebruikt wordt ter (gedeeltelijke) dekking van de Renovatie Binnenhof. 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  26/52
