102 Wat is de verwachtte ontwikkeling van de hoogte van de NHG-grens?  20   
Antwoord: Per 1 juli 2015 is de kostengrens verlaagd van €265.000 naar €245.000. 
Het uitgangspunt is dat per 1 juli 2016 de kostengrens verder verlaagd zal worden 
naar €225.000. Na 2016 wordt de kostengrens gekoppeld worden aan de 
gemiddelde huizenprijzen.  
103 Op welke wijze is de afname van de huurstijging als gevolg van een huursom van  21 25  
inflatie plus 1%, meegenomen in de raming voor de huurtoeslag? 
Antwoord: De effecten van de huursombenadering zijn nog niet meegenomen in 
de meerjarenreeks huurtoeslag zoals opgenomen in de ontwerpbegroting 2016. Het 
effect kan pas worden meegenomen in de raming huurtoeslag voor de 
ontwerpbegroting 2017, als op dat moment het wetsvoorstel, dat de 
huursombenadering regelt, is aangenomen. Wel was het mogelijk om het tekort 
voor 2016 te verlagen met €15 mln. als gevolg van de beoogde invoering van de 
huursombenadering.  
104 Kunt u aangeven hoe hoog het incidentele tekort is op de huurtoeslag dat  21 25  
ingelopen moet worden vanaf 2017? In hoeveel jaar denkt u het tekort te hebben 
weggewerkt? 
Antwoord: Het resterende (meerjarige) tekort over de jaren 2017-2020 bedraagt 
gemiddeld €229,5 mln. per jaar, dus €918 mln. in totaal. Dit tekort is verwerkt in 
de budgetten van de huurtoeslag. Bij de begrotingsvoorbereiding voor 2017 zal 
worden bezien hoe dit wordt ingevuld. Over hoe om te gaan met dit resterende 
tekort wordt komend voorjaar besloten.  
105 Waarom is het nodig om een incidenteel tekort structureel te dekken met een  21 25  
bedrag dat overeenstemt met het incidentele tekort in 2015? 
Antwoord: Bij de huurtoeslag zijn voor 2015 en later meerjarige tekorten geraamd. 
De tekorten kunnen vanwege de gehanteerde systematiek van de huurtoeslag pas 
vanaf 2016 worden ingepast. Om het effect van het incidentele tekort te dempen 
wordt dit gespreid over meerdere jaren.  
106 Kunt u aangeven hoe de tegenvallers in de huurtoeslag zich de afgelopen vijf jaar  21 25  
hebben ontwikkeld ten opzichte van hun oorspronkelijke raming (dus zonder de 
structurele aanvulling vanuit alternatieve budgetten), en kunt u die tegenvaller 
extrapoleren naar de komende vijf jaar? 
Antwoord: In bijgaande staat zijn de verschillen tussen realisatie van de 
huurtoeslag en de ontwerpbegroting opgenomen.  
 
Verschillen realisatie ten opzichte van ontwerpbegroting (cijfers x 1 miljoen) 
  2010 2011 2012 2013 2014 
Verschil raming vs realisatie (tekort)* 154 74 159 194 354 
* Dit betreft het saldo van uitgaven en ontvangsten. 
 
In de ramingsystematiek wordt bij eerste suppletoire begroting en de opstelling 
van de volgende ontwerpbegroting rekening gehouden met tegenvallers en 
meevallers die zich in de begrotingsuitvoering voordoen. In de meerjaren 
begrotingsreeks voor de huurtoeslag zit daardoor ook een extrapolatie van de 
tegenvallers. 
107 Kunt u aangeven hoeveel besparing er nu door de belastingdienst valt te realiseren  21 25  
bij de uitvoering van de inkomensindicatie nu er niet meer jaarlijks voor alle 
sociale huurders een inkomensindicatie afgegeven hoeft te worden? 
Antwoord: Bij het Wetsvoorstel doorstroming huurmarkt dat in het najaar 2015 
aan Uw Kamer zal worden aangeboden wordt ook ingegaan op de uitvoeringstoets 
ten aanzien van de vijfjaarlijkse inkomenstoets door de Belastingdienst. Dan zal 
ook in kaart worden gebracht wat de verwachte effecten op de invoerings- en 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  30/52
