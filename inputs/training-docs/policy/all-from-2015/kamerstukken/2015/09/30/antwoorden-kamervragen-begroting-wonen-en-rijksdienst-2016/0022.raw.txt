76 Kan een overzicht gegeven worden van gebouwen die bij het Rijksvastgoedbedrijf  12   
in beheer en/of eigendom zijn en waarbij niet voldaan wordt aan wettelijke eisen 
van brandveiligheid en/of ARBO? 
Antwoord: Er wordt geen algemeen overzicht bijgehouden met betrekking tot 
brandveiligheid of ARBO. Afspraken hierover worden per gebouw 
overeengekomen met de afnemers. Hierbij maken we een onderscheid tussen 
gebouwen die tot de rijksportefeuille behoren (eigendom RVB) en de gebouwen 
die het RVB beheert voor Defensie (eigendom Defensie). 
 
Brandveiligheid Gebouwen Rijksportefeuille 
De cellengebouwen van Dienst Justitiële Inrichtingen (72 complexen) zijn 
brandveilig gemaakt conform de bouwregelgeving en de eisen van de brandweer 
ter plaatse. Bij het overige deel van de gebouwenvoorraad voor de 
Rijksportefeuille is met brandscans bepaald of een brandveiligheidsproject met 
voorrang wordt gestart of dat de brandveiligheidsmaatregelen in het regulieren 
onderhoudsproces worden ingepland. Ook bij alle renovatie- en 
verbouwingsprojecten worden alle te nemen brandveiligheidsmaatregelen 
uitgevoerd. De voorrangsprojecten (35 gebouwen) zijn inmiddels allemaal 
afgerond. Het reguliere onderhoudsproces kent een cyclus van enkele jaren. Circa 
300 van de 830 gebouwen zijn op deze manier inmiddels afgerond. 
In de huurpanden binnen de overige voorraad worden bij de heronderhandelingen 
over huurverlengingen de benodigde maatregelen gepland en uitgevoerd. 
 
Brandveiligheid Gebouwen Defensieportefeuille 
Voor de Defensieportefeuille wordt prioriteit gegeven aan het controleren op en 
laten voldoen aan bouwregelgeving op het gebied van brandveiligheid van cel- 
zorg- en legeringsgebouwen. Met de Inspectie Leefomgeving en Transport, die 
voor een groot aantal defensiegebouwen het bevoegd gezag is op het gebied van 
brandveiligheid, is afstemming over de te nemen maatregelen en planning. De 
meest urgente tekortkomingen die te maken hebben met vluchtveiligheid zijn 
direct verholpen, voor de andere bevindingen is een programma gestart. Circa 50 
legeringsgebouwen voldoen uiterlijk 2015 aantoonbaar aan de bouwregelgeving. 
Voor de resterende ca. 330 gebouwen worden in de periode tot 2019 die 
maatregelen genomen zodat wordt voldaan aan de bouwregelgeving op het gebied 
van brandveiligheid (incl. actualisatie van de vergunningen in het kader van 
brandveilig gebruik). 
 Voor de overige gebouwcategorieën wordt momenteel een aanvullend controle en 
herstelprogramma opgestart. Binnen dit programma zullen maatregelen die te 
maken hebben met vluchtveiligheid direct worden getroffen. Daarnaast zullen de 
tekortkomingen van de meest kritieke gebouwen programmatisch worden 
opgepakt. De overige tekortkomingen zullen worden meegenomen in het regulier 
onderhoudsprogramma en het actualisatieprogramma vergunningen (brandveilig 
gebruik). 
 
ARBO-eisen 
Er kan geen overzicht gegeven worden van gebouwen waarbij niet voldaan wordt 
aan ARBO-eisen. Gebruikers van gebouwen houden in het kader van hun 
werkgeversverantwoordelijkheid periodiek een risico-inventarisatie en –evaluatie 
op onder andere het gebied van ARBO. 
77 Op welke manier bent u voornemens de bezuiniging van €229 miljoen op de  13 13  
huurtoeslag na 2016 op te vangen? 
Antwoord: Hoe dit wordt ingevuld zal bij de begrotingsvoorbereiding voor 2017 
worden bezien.  
  
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  22/52
