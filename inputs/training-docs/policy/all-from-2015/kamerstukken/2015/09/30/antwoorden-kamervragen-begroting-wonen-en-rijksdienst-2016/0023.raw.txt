78 Kunt u een beeld geven van de effecten op de uitgaven van de huurtoeslag, indien  13 13  
er bij het passend toewijzen rekening wordt gehouden met regionale effecten? 
Antwoord: Het exacte gevolg van het passend toewijzen voor de uitgaven voor 
huurtoeslag hangt sterk af van de uiteindelijke huren die toegelaten instellingen 
naar aanleiding van de maatregel gaan vragen. Op dit moment wordt ongeveer € 
30 miljoen aan huurtoeslag verstrekt voor het deel van de huren die boven de 
aftoppingsgrenzen uitkomen. Bij voortzetting van het patroon van de afgelopen 
jaren, waarbij na mutatie steeds meer boven de aftoppingsgrens werd toegewezen, 
zal dit bedrag oplopen. Er van uitgaande dat toegelaten instellingen bij nieuwe 
toewijzingen meer gaan huisvesten tegen de gemiddeld voor de populatie geldende 
huur (in plaats van een huur op of boven de aftoppingsgrenzen) kan op termijn de 
besparing ten opzichte van ongewijzigd beleid oplopen tot circa € 200 miljoen. 
Aangezien de regeling enkel effect heeft voor nieuwe toewijzingen, is het effect in 
de eerste jaren beperkter en afhankelijk van de mutatiegraad van de voorraad. 
Deze uitkomsten gelden ook rekening houdend met eventuele regionale 
verschillen. 
79 Kunt u bevestigen dat met deze begroting, het tekort op de huurtoeslag slechts  13   
eenmalig wordt gedekt voor 2016? Betekent dit dat voor de begroting van 2017 – 
volgens de huidige begrotingssystematiek - er automatisch een korting op de 
huurtoeslag plaatsvindt? 
Antwoord: Het tekort op de huurtoeslag wordt gedekt voor het jaar 2016. Vanaf 
2017 is het tekort verwerkt in het budget van de huurtoeslag. Bij de 
begrotingsvoorbereiding voor 2017 zal worden bezien hoe dit wordt ingevuld. 
80 Waarom leidt de huursombenadering tot €15 miljoen minder huurtoeslag,  13   
aangezien eerder uitgegaan werd van een groter beslag op de huurtoeslag? 
Antwoord: Het effect op de huurtoeslag van een huursombenadering hangt af van 
de hoogte van de toegestane huursomstijging. In de nu voorgestelde variant wordt 
de totale huurstijging inclusief harmonisatie voor woningcorporaties beperkt tot 
inflatie plus 1%. Omdat dit minder ruimte geeft voor huurstijgingen bij 
huurtoeslagontvangers leidt dit voor de corporatiesector tot een besparing op de 
huurtoeslag van €19 mln. in 2016 (halfjaarseffect) en €27 mln. op jaarbasis in de 
jaren daarna. Voor particuliere verhuurders geldt de maximering van de 
huursomstijging niet. Voor particuliere verhuurders gaat het maximale 
huurverhogingspercentage van inflatie+2,5% gelden voor huurders met 
huurtoeslag. Dit leidt bij de particuliere verhuurders tot hogere uitgaven (€7 mln. 
op jaarbasis) voor de huurtoeslag. Beide effecten gecombineerd leveren een 
besparing op van €15 mln. in 2016 en €20 mln. voor de jaren hierna. De totale 
besparing op de huurtoeslag loopt jaarlijks met deze bedragen op.  
81 Welke verschillen tussen regio’s en groepen worden precies bedoeld? Kan er een  13   
concrete toelichting worden gegeven? 
Antwoord: Met de verschillen tussen de regio’s inzake de ontwikkelingen op de 
woningmarkt wordt gedoeld op de ontwikkeling van de koopmarkt. Deze 
ontwikkeling heeft voor de hele woningmarkt gevolgen. De ontwikkelingen op de 
koopmarkt differentiëren duidelijk tussen de verschillende regio’s in Nederland 
waarbij in sommige regio’s de transacties en prijzen snel toenemen en in andere 
minder of niet toenemen. De verschillen tussen de regio’s nemen toe. De NVM 
rapporteert hier regelmatig over zoals in onderstaande figuur over het tweede 
kwartaal van 2015. Ook het Kadaster en het CBS publiceren hier over. 
 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  23/52
