167 Betekent de forse toename van producten en diensten dat het aandeel externe  51   
inhuur bij Logius ook de komende jaren hoog zal zijn? 
Antwoord: Het gebruik van de voorzieningen die Logius beheert neemt komende 
jaren fors toe, en daarmee blijft de noodzaak van externe inhuur. De toename van 
werkzaamheden kan niet volledig worden opgevangen met eigen personeel. 
Enerzijds is meer personele capaciteit nodig om bij Logius de toename van 
werkzaamheden op te vangen. Anderzijds is minder capaciteit nodig bij de 
organisaties die gebruik maken van de voorzieningen van Logius. De gebruikers 
ervaren naast kostenbesparingen ook verlichting van de administratieve lasten.  
In de komende jaren wordt gestreefd naar een gefaseerde uitbreiding van de 
formatie bij Logius. Dat brengt een reductie van het aandeel externe inhuur mee. 
168 Hoe verhoudt zich het werk dat het Kwaliteitsinstituut Nederlandse Gemeenten  51   
(KING) op het terrein van de digitale overheid doet met datgene wat Logius op dat 
terrein doet? En sluit dat goed op elkaar aan? 
Antwoord: De overeenkomst tussen Logius en KING is dat beide organisaties zich 
inzetten om de digitale overheid bij gemeenten te implementeren. Het verschil is 
dat KING zich als sectororganisatie alleen op gemeenten richt en zich grotendeels 
bezighoudt met de bedrijfsvoering van gemeenten en minder met externe 
gegevensuitwisseling. Logius houdt zich bezig met gegevensuitwisseling tussen 
burgers/bedrijven en overheden. Gedurende het programma iNUP is intensief met 
KING samengewerkt bij de implementatie van stelselvoorzieningen en de 
berichtenbox bij gemeenten. Deze samenwerking is tijdens deze kabinetsperiode in 
het programma Digitaal 2017 voortgezet. 
169 Wat wordt bedoeld met de eerste twee zinnen onder het kopje ”Doelmatigheid en  59   
Kwaliteit”? 
Antwoord: Met de zinnen “P-Direkt streeft naar operational excellence 
gecombineerd met custumor intimicy (maximale afstemming op behoefte 
gebruiker). Hierbij zet P-Direkt onder de noemer P-lien (de P-Direkt – variant van 
Lean) de Leanfilosofie en methodiek in als basis voor continu verbeteren.” wordt 
bedoeld dat P-Direkt doelmatig (met zo weinig mogelijk middelen zoveel mogelijk 
resultaat bereiken), maar ook vernieuwend en inspelend op de behoeftes van haar 
opdrachtgever wil zijn. Hiervoor zet P-Direkt de Leanfilosofie in, dit is een 
managementfilosofie die klantwaarde centraal stelt. 
170 Waarom stijgt de post ‘overige materiële kosten’ van FM Haaglanden in 2016 van  67   
0 naar €40 miljoen, om daarna te consolideren rond €29 miljoen? 
Antwoord: In 2014 en 2015 werden de overige materiële kosten niet apart 
gespecificeerd en is dit onderdeel van de materiële kosten. De overige materiële 
kosten dalen van 2016 naar 2017 met € 11,6 mln. als gevolg van de verhuizing van 
BZ en IenM naar Rijnstraat 8. Voor deze locatie is de staat een DBFMO-
overeenkomst (Design, Build, Finance, Maintain en Operate) aangegaan voor de 
duur van 25 jaar. FMHaaglanden levert slechts beperkte dienstverlening op deze 
locatie waardoor de overige materiële kosten in 2017 dalen. 
171 Per wanneer zal SSC-ICT Haaglanden ook voor de ministeries van Economische  71   
Zaken en van Onderwijs, Cultuur en Wetenschap ingezet worden? 
Antwoord: De aansluiting van de genoemde ministeries maakt deel uit van het met 
Uw Kamer afgesproken programma Compacte Rijksdienst 7 (CRD).(TK31490 
nr.54) Dit programma behelst dat de kerndepartementen en daaraan nauw 
verbonden uitvoeringsdiensten gebruik gaan maken van één ICT-aanbieder, te 
weten SSC-ICT Haaglanden. SSC-ICT Haaglanden komt voort uit SSC-ICT Den 
Haag en GDI/VenJ. Per 1 januari 2014 zijn beide agentschappen opgegaan in één 
organisatie: SSC-ICT Haaglanden. Op dit moment maken acht departementen 
gebruik van SSC-ICT Haaglanden. Nog vorig jaar zijn twee departementen, te 
weten het ministerie van Algemene Zaken (sinds april 2014) en het ministerie van 
Buitenlandse Zaken (sinds oktober 2014) aangesloten. Het absorptievermogen is, 
mede door de fusie met voormalig GDI, bereikt en SSC-ICT Haaglanden heeft op 
korte termijn ruimte nodig om de organisatie verder te ontwikkelen. Aansluiting 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  48/52
