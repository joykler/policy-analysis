huishoudens met een inkomen boven de inkomensgrens voor toewijzing van 
betaalbare corporatiewoningen. Deze huurverhoging zal dan op basis van een 
vijfjaarlijkse inkomenstoets plaatsvinden. Het kabinet is voornemens om bij de 
huurverhoging op basis van een vijfjaarlijkse inkomenstoets dezelfde 
terugvalregeling te handhaven als die geldt bij de huidige inkomensafhankelijke 
huurverhoging (zie ook Kamerstukken II 2014/15, 27 926, nr. 247; pag. 5). Als het 
inkomen na een of meer inkomensafhankelijke hogere huurverhogingen daalt tot 
onder de inkomensgrens voor de hogere huurverhoging, zijn er, afhankelijk van de 
inkomensdaling, twee huurverlagingsopties. Ten eerste kan de huurder (voor de 
toekomst) een huurprijs voorstellen die zou hebben gegolden als in de afgelopen 
twee jaar het inkomen op het niveau van na de inkomensdaling had gelegen 
(correctie van de inkomensafhankelijke opslag op de huurverhoging).  
De tweede optie is mogelijk als het inkomen zelfs tot onder de 
huurtoeslaginkomensgrens is gedaald. Als de huurprijs door de 
inkomensafhankelijke hogere huurverhoging(en) tot boven de huurtoeslaggrens is 
gestegen, kan de huurder een huurverlaging tot onder de huurtoeslaggrens 
voorstellen, zodat de huurder in aanmerking kan komen voor huurtoeslag. Als de 
verhuurder niet instemt kan de huurder de huurverlaging via de Huurcommissie 
afdwingen. 
10 Hoe is de doorstroming op de sociale huursector? Kunt u dit uitsplitsen naar  0   
woningen onder de kwaliteitskortingsgrens, de aftoppingsgrenzen en de 
liberalisatiegrens? 
Antwoord: Een indicator voor doorstroming in de sociale huursector is de 
mutatiegraad. De mutatiegraad is het percentage van het aantal nieuwe 
verhuringen van bestaande huurwoningen ten opzichte van het totaal aantal 
huurwoningen, minus de in het verslagjaar nieuw gebouwde of aangekochte 
woningen. 
Uit de verantwoordingsinformatie (dVi) die corporaties jaarlijks leveren blijkt dat 
de mutatiegraad sinds 2009 jaarlijks gemiddeld rond de 8% schommelt. In 2013 is 
er voor het eerst sinds 2010 sprake van een licht oplopende mutatiegraad. In 
onderstaande tabel vindt u de gemiddelde mutatiegraad van 2009 tot en met 2013. 
Jaar Mutatiegraad 
2009 8,42% 
2010 8,17% 
2011 7,96% 
2012 7,85% 
2013 8,08% 
In december van dit jaar komen de resultaten voor 2014 beschikbaar. 
11 Kunt u per hypotheekaanbieder aangeven hoeveel marktaandeel elke aanbieder op  0 0  
dit moment heeft en in hoeverre de onderlinge verhoudingen voldoen aan de 
algemeen geldende mededingingseisen van een goed functionerende markt waar 
geen sprake is van machtsconcentratie bij enkele aanbieders? 
Antwoord: Uit cijfers van DNB blijkt dat banken begin 2015 een marktaandeel 
hadden van ongeveer 90%. Institutionele beleggers hadden samen een 
marktaandeel van 9% (1,5% voor pensioenfondsen en 7,5% voor verzekeraars). 
Tot slot hadden beleggingsinstellingen een marktaandeel van ongeveer 1%. 
Daarbij moet worden opgemerkt dat in deze cijfers ook bijvoorbeeld verzekeraars 
die hypotheken aanbieden op basis van een bankvergunning worden gerekend tot 
banken. De drie grootste aanbieders zijn Rabobank (inclusief dochter Obvion), 
ING en ABN AMRO. Alle drie hebben naar schatting een marktaandeel van rond 
de 20% (op basis van cijfers van het kadaster en adviesbureau IG&H). 
Daarmee is duidelijk dat de banken nog steeds een grote rol op de hypotheekmarkt 
spelen. Het aandeel van institutionele beleggers in de totale hypotheekportefeuille 
is afgelopen jaren gegroeid (zie onderstaande grafiek). Zo is de portefeuille van 
verzekeraars in 2013 met € 8 miljard gegroeid, en in 2014 met € 3,5 miljard. Voor 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  3/52
