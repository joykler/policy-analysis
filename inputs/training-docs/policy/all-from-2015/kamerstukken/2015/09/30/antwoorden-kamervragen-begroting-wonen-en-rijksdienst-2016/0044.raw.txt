Antwoord: Aan het LSA wordt een projectsubsidie verleend voor die projecten die 
passen binnen de kaders en doelstellingen van de begroting voor Wonen en 
Rijksdienst. 
Het LSA trekt ook andere financiers aan voor haar projecten. Bij het toekennen 
van een projectsubsidie wordt per project de afweging gemaakt over de hoogte van 
de financiering, daarnaast wordt ernaar gestreefd om meerjarige afspraken te 
maken met het LSA. 
148 Hoeveel woningen zijn in de afgelopen twee jaar gebouwd voor EU- 36   
arbeidsmigranten ? 
Antwoord: Sinds de ondertekening van de Nationale Verklaring Huisvesting 
Arbeidsmigranten in 2012 is aangestuurd op het maken van bestuurlijke afspraken 
op regionaal/lokaal niveau die in convenanten zijn vastgelegd. Sinds eind 2014 
hebben 7 van de 9 regio’s bestuurlijke afspraken gemaakt die in totaal optellen tot 
een opgave van 31.000 extra eenheden. Gemeenten en regio’s zijn 
verantwoordelijk voor het monitoren van de voortgang. In de geprognosticeerde 
behoefte aan extra eenheden wordt deels voorzien via de toewijzing van reguliere 
huurwoningen aan arbeidsmigranten die vooraan op de wachtlijst staan of via 
reeds vergunde locaties. Gemeenten mogen daarbij niet registeren op basis van 
nationaliteit, waardoor het voor gemeenten lastig is om in beeld te brengen welke 
woningen worden bewoond door EU-arbeidsmigranten. Om de voortgang te 
bewaken heb ik de regio’s voor een volgende voortgangsrapportage nadrukkelijk 
gevraagd zo duidelijk mogelijk in beeld te brengen hoeveel eenheden er 
gerealiseerd zijn. Over de voortgang wordt Uw Kamer in het voorjaar 2016 nader 
geïnformeerd. 
149 Hoeveel geld besteedt de overheid aan de ondersteuning van huisvesting van EU- 36   
arbeidsmigranten en hoeveel geld besteden gemeenten? 
Antwoord: Het programma Flexwonen voor arbeidsmigranten wordt jaarlijks met 
EUR 170.000,- gefinancierd. Met dit budget worden o.a. handreikingen en tools 
voor gemeenten gemaakt en regiobijeenkomsten georganiseerd. 
Uitgangspunt is dat gemeenten, huisvesters en werkgevers als eerste aan zet zijn 
om de afspraken voor meer huisvesting tot uitvoering te brengen. Per gemeente 
wordt deze inzet aangepast aan de lokale behoefte en problematiek, De gemeenten 
zijn ook verantwoordelijk voor het handhavingsinstrumentarium.  
150 Op welke manieren en op weke plaatsen wordt geëxperimenteerd met de  36   
Buurtwet? 
Antwoord: De minister van BZK heeft tijdens het notaoverleg over de 
initiatiefnota Buurtrechten van mevrouw Tanamal aangegeven dat buurtrechten in 
eerste instantie lokaal ingevuld moeten worden. Wel heeft het Rijk een 
stimulerende rol en een rol op het gebied van knellende regelgeving. Op 12 
oktober wordt de aftrap gegeven voor het programma De Werkplaats 
MaakdeBuurt waarin met verschillende vormen van bewonersbetrokkenheid zal 
worden geëxperimenteerd en waar op gemeenteniveau3 wordt onderzocht hoe de 
juridische positie van buurtbewoners (of buurtcollectieven) kan worden versterkt. 
Uit deze experimenten moet blijken of een juridische verankering van buurtrechten 
zinvol is en hoe dit vorm zou kunnen krijgen.  
De minister van BZK heeft tijdens het notaoverleg Uw Kamer toegezegd dit najaar 
met een standpunt te komen over de wenselijkheid van een landelijke regeling. 
151 Op welke wijze(n) krijgen bewoners een juridische positie door een experiment  36   
met de Buurtwet? Kunt u dit toelichten? 
Antwoord: Zie het antwoord bij vraag 150. 
152 Hoe ondersteunt het Rijk de aanpak van ondermijnende criminaliteit door  37   
gemeenten? 
Antwoord: Het Rijk heeft onderzoek laten uitvoeren naar de ondermijnende 
                                                           
3
 Deelnemende gemeenten zijn Amsterdam-Oost, Amsterdam-West, Rotterdam, Almere, 
Hilversum, Deventer en Eindhoven. 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  44/52
