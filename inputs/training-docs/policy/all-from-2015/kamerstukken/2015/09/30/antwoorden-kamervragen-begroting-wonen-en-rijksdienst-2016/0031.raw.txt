uitvoeringskosten voor de Belastingdienst zijn.  
108 Op welk gemiddeld percentage maximaal redelijke huur zit de gereguleerde  21 25  
(sociale) voorraad huurwoningen in particuliere handen? Welk gemiddeld 
huurbedrag correspondeert met 100% maximaal redelijke huur van een 
gereguleerd contract in particulier bezit? 
Antwoord: Het gemiddelde percentage maximaal redelijke huur van de 
gereguleerde voorraad huurwoningen van particuliere verhuurders bedraagt 83%. 
De gemiddelde maximaal redelijke huur van gereguleerde particuliere 
huurwoningen bedraagt circa €720,-. 
109 Kunt u nader toelichten waar de dekking, ook op langere termijn en structureel,  23   
voor het tekort op de huurtoeslag in 2016 uit bestaat, nu u aangeeft dat deze 
dekking in de augustusbesluitvorming is gevonden? 
Antwoord: Het tekort 2016 is ingepast binnen het uitgavenkader (RBG-eng). Het 
resterende tekort is ingepast in het budget van de huurtoeslag. Bij de 
begrotingsvoorbereiding voor 2017 zal worden bezien hoe dit wordt ingevuld.  
110 Kunt u in een tabel de ontwikkeling in de periode 2006-2016 aangeven van de  23 25  
verhouding tussen de netto huur tabel in relatie tot het inkomen voor verschillende 
inkomenscategorieën? Heeft u deze gegevens ook voor de ontwikkeling van de 
gemiddelde loonlasten (netto huur plus energie) per inkomenscategorie? 
Antwoord: Onderstaande tabel geeft voor de verschillende huishoudtypen en 
huurniveaus de netto huur (huur minus huurtoeslag) als percentage van het 
belastbaar inkomen van het huishouden. Voor de jaren 2006 tot en met 2009 gaat 
het om de geldende huurtoeslag per maand in de eerste helft van het jaar (tot 2010 
werden nog per juli de huurgrenzen geïndexeerd). In de tabel gaat het om 
huishoudens met een inkomen op het niveau van het voor dat huishouden geldende 
sociale minimum. De uitkomsten voor hogere inkomens hangen af van het dan 
exact opgegeven inkomen. Hier spelen twee tegengestelde effecten; de stijging van 
de eigen bijdrage in de huurtoeslag heeft een opwaarts effect op de huurquote, het 
feit dat de netto huur door een hoger inkomen wordt gedeeld heeft een neerwaarts 
effect op de huurquote. Omdat het gaat om specifieke casussen, en niet om 
gemiddelden voor een populatie, zal de ontwikkeling van de lasten inclusief 
bijvoorbeeld energiekosten, sterk afhangen van de veronderstellingen over het 
energiegebruik van de huishoudens. 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  31/52
