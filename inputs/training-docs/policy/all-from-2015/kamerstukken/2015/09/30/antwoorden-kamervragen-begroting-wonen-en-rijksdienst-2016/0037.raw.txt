123 Bij de verhuurderheffing en de huurtoeslag is blijkbaar sprake van  25 26  
communicerende vaten. Hoe ziet u de stijgende verhuurderheffing in de komende 
jaren in relatie tot de voorziene bezuiniging op de huurtoeslag? Als u het onnodig 
rondpompen van geld wil voorkomen, is het dan niet beter om verhuurderheffing 
en huurtoeslag vooraf op elkaar af te stemmen om beide weer te matigen? 
Antwoord: In het meerjarenbudget voor de huurtoeslag is rekening gehouden met 
een oploop van het budget, mede als gevolg van boveninflatoire huurverhogingen. 
In het Regeerakkoord is afgesproken dat de verhuurderheffing op termijn 
evenredig wordt verhoogd met het gebruik van de huurtoeslag als gevolg van de 
maatregelen op de huurmarkt. Naast deze voorziene stijging van het budget zijn 
verdere overschrijdingen geconstateerd. In die overschrijdingen is niet voorzien 
met de in het Regeerakkoord afgesproken oploop van de verhuurderheffing. Het 
kabinet beslist in het voorjaar van 2016 over de invulling van deze overschrijding 
in latere jaren..  
In het IBO Sociale huur dat in 2015/2016 zal worden uitgevoerd wordt onder 
andere gekeken naar de wisselwerking tussen het huurbeleid, de verhuurderheffing 
en de huurtoeslag. 
124 Kunt u doorberekenen wat de kosten voor woningcorporaties zijn als gevolg van  25 26  
de nieuwe wet- en regelgeving (Woningwet 2015; Besluit toegelaten instellingen 
volkshuisvesting; Regeling toegelaten instellingen volkshuisvesting etc.), zodat 
hiermee rekening kan worden gehouden bij de vaststelling van de 
verhuurderheffing in de toekomst? 
Antwoord: De herziening van de Woningwet leidt er toe dat woningcorporaties 95 
% van de woningtoewijzingen aan huishoudens met een inkomen tot aan de 
huurtoeslaggrens moeten toewijzen met een huur onder de aftoppingsgrens (de 
passendheidstoets). In mijn brief van 11 juni 2015 (TK 29453, nr. 394) is becijferd 
dat een extreme variant zou leiden tot een huurderving van ruim 100 mln. Daarbij 
is echter geen rekening gehouden met compensatie door extra huurinkomsten door 
hogere huren voor hogere inkomensgroepen en/of een betere verdeling in de 
voorraad als gevolg van een betere doorstroming.  
Bij de evaluatie van de verhuurdersheffing die in 2016 aan Uw Kamer zal worden 
gezonden zullen de effecten voor de verhuurders in brede zin in kaart worden 
gebracht.  
125 Kunt u toelichten hoe de verwachting van het kabinet dat de verhuurderheffing in  26   
de toekomst blijft bestaan en verder oploopt, zoals verwoord in de memorie van 
toelichting van de begroting 2016 zich verhoudt tot de brief van 3 juli 2015 
(Kamerstuk 27 926, nr. 247 p. 4) waarin u zegt dat de evaluatie van de 
verhuurderheffing een rol zal spelen bij het besluit over het al dan niet afschaffen 
van de verhuurderheffing? 
Antwoord: In de wet waarin de verhuurderheffing is geregeld is geen einddatum 
van de heffing voorzien. In beginsel is dus sprake van een voortzetting van de 
heffing. In het debat over de wet op 17 december 2013 met de Eerste Kamer heb ik 
aangegeven dat voorop staat dat die evaluatie grondig zal zijn, met de belofte van 
het kabinet om, als dat nodig is, aanpassingen te doen, inclusief een 
tariefsaanpassing van de heffing. Mijn opmerking in de brief van 3 juli 2015 
(TK27 926, nr. 247) sluit hierop aan.  
Zie ook het antwoord op vraag 96. 
  
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  37/52
