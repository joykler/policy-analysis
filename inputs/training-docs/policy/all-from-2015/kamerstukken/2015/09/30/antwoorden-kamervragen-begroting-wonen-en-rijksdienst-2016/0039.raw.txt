Vanwege de systematiek van de AWIR, waarbij tot twee jaar na afloop van het 
toeslagjaar nog wijzigingen in de toekenningen kunnen plaatsvinden (het definitief 
toekennen loopt tot twee jaar na afloop van het toeslagjaar) is een betrouwbaar 
uitgangspunt voor de raming per definitie enkele jaren oud. 
Op grond van macro-economische ramingen van onder andere het Centraal 
Planbureau wordt een inschatting gemaakt van de ontwikkeling in latere jaren van 
de inkomens van de populatie, de huurontwikkeling en de inkomens en 
huurgrenzen binnen de huurtoeslag. Voor de raming van de aantallen 
huurtoeslagontvangers wordt rekening gehouden met een geobserveerde lange 
termijntrend en de doorwerking van mutaties in de werkloosheid. Met effecten van 
beleidswijzigingen wordt separaat rekening gehouden.  
Gegeven de op basis hiervan geraamde ontwikkeling van het budget huurtoeslag 
naar toeslagjaar wordt de begrotingsraming gemaakt. Deze inschatting van de 
daadwerkelijke inkomsten en uitgaven wordt bepaald door de omvang van de 
(na)betalingen en terugvorderingen die de belastingdienst toepast naar aanleiding 
van het definitief vaststellen van de voorschotten. Door de systematiek van de 
Awir worden in eerste instantie voorschotten verstrekt op basis van actuele, deels 
geschatte gegevens. Bij het definitief vaststellen ontvangt een deel van de 
populatie nabetalingen of terugvorderingen, omdat het voorschot te laag was dan 
wel te hoog was. De terugvorderingen leiden tot ontvangsten, die in de loop van de 
tijd binnen zullen komen. De planning van het definitief vaststellen van de 
aanvragen is daarbij zeer belangrijk, omdat daarmee de hoogte en het tijdstip van 
nabetalingen en terugvorderingen geraamd kunnen worden.  
De raming is noodzakelijkerwijs gebaseerd op ervaringen uit het verleden omtrent 
ontwikkeling van de populatie en veronderstellingen omtrent wisselwerking tussen 
externe factoren en de populatie huurtoeslag. De externe factor die gezien de 
ervaringen uit het verleden de grootste invloed heeft op de omvang van de 
populatie is de economische ontwikkeling en de omvang van de werkloosheid. De 
raming van deze externe ontwikkeling is gebaseerd op ramingen van het CPB. De 
ramingen met betrekking tot de volumes sociale zekerheid (werkloosheidscijfers 
en bijstand) zijn een aantal maal naar boven bijgesteld, waardoor pas op dat 
moment bleek dat voor de raming huurtoeslag van een te laag volume was 
uitgegaan. 
Uit de realisatie van de afgelopen jaren bleek dat de gevolgen van de economische 
crisis en de afname van het niet-gebruik een grotere impact hadden (veel meer 
instroom dan verwacht) dan was geraamd. Op grond van realisaties worden de 
ramingen gecorrigeerd/bijgesteld. De geconstateerde stijging van de groep 
huurtoeslagontvangers wordt dus idealiter zo snel mogelijk in de ramingen 
verwerkt. Hier blijkt echter een vertraging vanuit de systematiek van de toeslagen. 
Door de systematiek van het verstrekken van voorschotten en het 2 jaar later 
definitief toekennen kan de raming niet gebaseerd worden op actuele cijfers. Pas 2 
jaar na een huurtoeslagjaar is definitief de omvang van de populatie bekend. Op 
dat moment kunnen de cijfers pas worden aangepast op basis van de gerealiseerde 
aantallen. 
130 Hoeveel beslechtingen heeft de Huurcommissie in 2015 gedaan in het kader van  26   
de inkomensafhankelijke huurverhoging? Hoe vaak kreeg de huurder gelijk? 
Antwoord: De Huurcommissie heeft in 2015 tot 24 september 699 uitspraken 
gedaan in het kader van geschillen over een inkomensafhankelijke huurverhoging. 
Hiervan betrof het 415 geschillen die in 2014 zijn ingediend en 284 die in 2015 
zijn ingediend. Omdat de inkomensafhankelijke huurverhogingsgeschillen tot 12 
augustus 2015 door de verhuurders konden worden ingediend, moet een belangrijk 
deel van de ontvangen verzoeken nog een uitspraak worden gedaan. Het genoemde 
aantal van 284 uitspraken inzake ingediende inkomensafhankelijke 
huurverhogingsgeschillen2015 is een voorlopig aantal.  
Bij de uitspraken die tot nu toe in 2015 zijn gedaan zijn huurders in ca. 9% van de 
geschillen in het gelijk gesteld. 
 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  39/52
