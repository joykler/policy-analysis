99 Wat is het effect van de inkomensafhankelijke huurverhoging tot nu toe geweest  20   
op de doorstroming? 
Antwoord: Dat is nog niet bekend. Een evaluatie van de doeltreffendheid en 
effecten van de inkomensafhankelijke huurverhoging in de praktijk is voorzien in 
2016.  
Wel blijkt, zoals aangegeven in het antwoord op vraag 61, uit de op verzoek van 
verhuurders door de Belastingdienst verstrekte inkomensindicaties voor de 
huurverhoging dat het aandeel huishoudens boven de inkomensgrens voor hogere 
huurverhoging (gelijk aan de toewijzingsgrens voor betaalbare corporatiewoningen 
van twee jaar eerder, ca. € 34.000)) daalt. In 2013 had 26,9% van de huishoudens 
een inkomen waarbij een hogere huurverhoging was toegestaan, in 2014 was dit 
gedaald naar 26,1% en in 2015 is het verder gedaald naar 22,9%. Zoals ik tijdens 
het AO Diverse onderwerpen op het gebied van wonen van 11 juni 2015 heb 
aangegeven, is met name in de hoogste inkomensgroep (boven ca. € 43.000) een 
daling te zien: van 15,9% in 2013 naar 15,1 in 2014 en (tot nu toe) 12,9% in 2015. 
Daarbij moet ik wel aantekenen dat hieraan nog geen harde conclusies zijn te 
verbinden. Er is een duidelijke afname te zien, maar daarbij spelen ook nog enkele 
andere factoren een rol. Het is mogelijk dat dit een indicatie van het beoogde 
doorstromingsgedrag is, maar het kan ook een gevolg zijn van de jaarlijkse 
indexatie van de inkomensgrenzen of van de economische crisis, die in deze jaren 
zeker nog voelbaar was. Het aandeel lage inkomens kan daardoor relatief hoog 
uitvallen. De evaluatie van volgend jaar moet daar meer duidelijkheid over geven.  
100 Hoeveel huurtoeslag zal de overheid kwijt zijn door de invoering van de  20   
huursombenadering? 
Antwoord: Zie het antwoord bij vraag 80. 
101 Hoe vaak is er in 2015 een beroep gedaan op de Nationale Hypotheekgarantie?  20   
Antwoord: In totaal is er in de eerste helft van 2015 in 2.398 gevallen een beroep 
gedaan op NHG vanwege een gedwongen verkoop van de woning met restschuld. 
Dit is 6% meer dan in deze periode een jaar eerder. Wel signaleert het WEW een 
afvlakkende trend (zie onderstaande figuur). Daarnaast blijkt uit de kwartaalcijfers 
dat het gemiddelde uitgekeerde verliesbedrag van gehonoreerde declaraties is 
afgenomen. In het tweede kwartaal van 2015 bedroeg het gemiddelde uitgekeerde 
verliesbedrag €36.361 terwijl dit in de tweede kwartaal van 2014 gemiddeld 
€40.627 was. Ook in het eerste kwartaal van 2015 was sprake van een afname ten 
opzichte van het laatste kwartaal in 2014. In de cijfers voor 2015 zijn overigens 
nog niet alle ingediende verliesdeclaratie meegenomen, aangezien ten tijde van de 
publicatie van het kwartaalbericht nog een gedeelte in behandeling was.  
 
 
e
Bron: Kwartaalcijfers 2 kwartaal 2015, WEW.  
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  29/52
