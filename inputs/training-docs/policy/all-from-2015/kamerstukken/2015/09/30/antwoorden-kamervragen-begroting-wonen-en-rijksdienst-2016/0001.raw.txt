34300-XVIII Vaststelling van de begrotingsstaten van Wonen en Rijksdienst 
(34300-XVIII) voor het jaar 2016 
 
nr.   Lijst van vragen en antwoorden 
   
Vastgesteld (wordt door griffie ingevuld als antwoorden er zijn) 
De vaste commissie voor Wonen en Rijksdienst heeft een aantal vragen voorgelegd 
aan de minister voor Wonen en Rijksdienst over het wetsvoorstel /houdende de 
Vaststelling van de begrotingsstaten van Wonen en Rijksdienst (34300-XVIII) 
voor het jaar 2016 (34300-XVIII, nr. 2). 
De daarop door de XXX gegeven antwoorden zijn hierbij afgedrukt. 
 
Voorzitter van de commissie,  
  Geurts 
   
  Griffier van de commissie, 
  Van der Leeden 
 
Nr Vraag Bijlage Blz  
van tot 
1 Wat is de relatie tussen de in de Miljoenennota op pagina 39 ev. beschreven  0 0  
hervorming op de woningmarkt en de in het bijlagenboek bij de Miljoenennota op 
pagina34-36 beschreven Interdepartementaal Beleidsonderzoek (IBO) Sociale 
huur? (zie Kamerstuk II 2015/16, 34 300 nr. 1, p.39 en Kamerstuk II 2015/16, 34 
300 nr. 2 p. 34-36) 
Antwoord: Paragraaf 2.3 van de Miljoenennota gaat in op het belang van een vrije 
huursector. Het IBO Sociale huur concentreert zich op de gereguleerde huursector. 
Daarmee hebben ze een ander uitgangspunt. Desalniettemin zijn de vrije en 
gereguleerde huursector,  zoals uitgelegd in de Miljoenennota, nauw met elkaar 
verbonden. Het IBO sociale huur zal daarom breder kijken dan het budgettair 
beslag van de huurtoeslag en ingaan op het functioneren van de huurmarkt als 
geheel. In dat licht zal het IBO de effecten van het ingezette beleid in kaart 
brengen waarbij ook onderzocht zal worden of verdere verbetering mogelijk is.  
2 Gaat de IBO Sociale huur aanknopingspunten bieden voor het verbeteren van een  0 0  
flexibele woningmarkt die de 21e eeuw vraagt? (Kamerstuk kII p.39) 
Antwoord: Zie antwoord op vraag 1 
3 Kunt u aangeven welke volkshuisvestelijke aspecten er zitten in het programma  0 0  
Zichtbare Schakel? 
Antwoord: De eerste fase van het programma Zichtbare Schakel was gericht op de 
verbrede inzet van wijkverpleegkundigen in gemeenten met kwetsbare wijken. De 
wijkverpleegkundige neemt daarin, naast geïndiceerde zorgtaken, ook 
verantwoordelijkheid voor coördinerende en regisserende taken. Inmiddels is deze 
Zichtbare Schakel-functie in de Zorgverzekeringswet opgenomen. In de tweede 
fase van het programma, dat nog tot 1 januari 2017 loopt, (brief tav ZonMW met 
kenmerk 779455-L37732-LZ) staat deskundigheidsbevordering van 
wijkverpleegkundigen centraal. In de huidige fase van het programma zitten geen 
volkshuisvestingsaspecten. 
4 Kunt u aangeven op welke manier sociale huisvesters op de BES-eilanden in  0 0  
aanmerking komen voor geborgde financiering van hun leningen? 
Antwoord: De lokale woonstichtingen in Caribisch Nederland zijn geen toegelaten 
instellingen als bedoeld in de Woningwet en komen derhalve niet in aanmerking 
voor borging door het Waarborgfonds Sociale Woningbouw (WSW). 
Volkshuisvesting is een eilandelijke taak, bij mijn weten zijn er geen andere 
garantiefondsen waar deze stichtingen een beroep op kunnen doen. 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  1/52
