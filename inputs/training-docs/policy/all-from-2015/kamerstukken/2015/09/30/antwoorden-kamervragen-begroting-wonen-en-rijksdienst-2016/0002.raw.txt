Wel kunnen toegelaten instellingen uit Europees Nederland- onder bepaalde 
voorwaarden, welke zijn opgenomen in de Woningwet - ook op Bonaire, Sint 
Eustatius en/of Saba investeren. 
5 Kunt u aangeven waarom het Waarborgfonds Sociale Woningbouw (WSW) de  0 0  
Fundashon Cas Bonaire geen geborgde financiering wil geven? 
Antwoord: De Fundashon Cas Bonairiano (FCB) is geen toegelaten instelling 
omdat zij niet voldoet aan de eisen van de Woningwet. Alleen toegelaten 
instellingen, die daarmee ook onder het toezicht van de Autoriteit 
Woningcorporaties vallen, kunnen een beroep doen op het Waarborgfonds Sociale 
Woningbouw (WSW).  
6 Hoeveel mensen zijn in 2012, 2013, 2014 en 2015 hun sociale huurwoningen  0   
uitgezet en waarom? Hoeveel minder huisuitzettingen zullen naar verwachting 
plaatsvinden door invoering van de huursombenadering? 
Antwoord: Het aantal huisuitzettingen bij corporaties wordt ieder voorjaar over het 
voorafgaande jaar bekend. In 2012 vonden 6480 huisuitzettingen bij corporaties 
plaats, in 2013 6980 en in 2014 bedroeg het aantal uitzettingen 5900. Dat is een 
forse daling (van 15%) ten opzichte van 2013.  
Van deze uitzettingen lijkt 85% door huurachterstand te zijn veroorzaakt, 3% 
minder dan voorheen. Het lijkt erop dat de inspanningen van corporaties om het 
aantal huisuitzettingen te laten dalen succesvol zijn.  
De invoering van de huursombenadering heeft naar verwachting een positief effect 
op de betaalbaarheid van het wonen van deze doelgroep. Overigens moeten 
corporaties op basis van de nieuwe Woningwet per 2016 aan 95% van de 
huurtoeslagontvangers een woning toewijzen met een huurprijs onder de 
aftoppingsgrens. Ook dit passend toewijzen heeft een positief effect op de 
betaalbaarheid voor de laagste inkomens.  
7 Hoeveel woningen van particuliere verhuurders en hoeveel van woningcorporaties  0   
hanteren een huurniveau boven de 80% van de maximale huur? 
Antwoord: Op basis van de CBS-huurenquête blijkt dat per 1 juli 2015: 
- het aandeel woningen van particuliere verhuurders met een huurniveau boven 
de 80% van de maximale huur 50% bedraagt, dat zijn circa 520.000 
woningen; 
- het aandeel woningen van woningcorporaties met een huurniveau boven de 
80% van de maximale huur 22% bedraagt, dat zijn circa 500.000 woningen. 
8 In hoeverre houdt de huursombenadering rekening met de huishoudsamenstelling,  0   
en wat gebeurt er als een huishouden van samenstelling verandert? Graag een 
toelichting. 
Antwoord: Bij brief (TK27926 nr. 247) is de beoogde uitwerking van de 
huursombenadering aan Uw Kamer meegedeeld. Met de huursombenadering 
wordt de huursomstijging inclusief huurharmonisatie bij woningcorporaties 
gelimiteerd tot inflatie+1%. Hiermee wordt het sociaal huurakkoord van Aedes en 
Woonbond gevolgd. Er geldt verder één maximaal huurverhogingspercentage 
waarbinnen verhuurders een staffel gerelateerd aan de afstand van de feitelijke tot 
de maximale huur kunnen hanteren. De huishoudsamenstelling is hierbij niet 
relevant.  
In combinatie hiermee wordt een vijfjaarlijkse inkomenstoets ingevoerd. Wanneer 
de huurder een huishoudinkomen heeft boven de toewijzingsgrens voor 
woningcorporaties is een hogere maximale huurverhoging van toepassing, behalve 
wanneer het huishouden een of meer mensen omvat die de pensioengerechtigde 
leeftijd hebben bereikt. 
9 Hoe ziet de eerder aangekondigde terugvalregeling bij inkomensdaling eruit als de  0   
huursombenadering in 2016 wordt ingevoerd? Waar is deze terugvalregeling op 
gebaseerd? 
Antwoord: Het kabinet is voornemens om bij de huursombenadering, ten behoeve 
van het tegengaan van scheefwonen, een hogere huurverhoging toe te staan voor 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  2/5
