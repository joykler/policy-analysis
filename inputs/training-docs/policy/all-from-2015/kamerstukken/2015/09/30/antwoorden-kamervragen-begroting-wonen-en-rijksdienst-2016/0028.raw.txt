voor 2016 een opbrengst van €1.592 miljoen euro. Dit ligt €39 miljoen 
respectievelijk €72 miljoen hoger dan bij invoering van de wet was geraamd. De 
opbrengst van 2015 is allereerst gebaseerd op de realisaties over 2014. In 2014 is 
een opbrengst van €1.224 miljoen euro gerealiseerd. Daarnaast is rekening 
gehouden met de bij invoering van de wet voorziene stijgingen van het tarief in 
2015 en 2016. Het kabinet levert bij Miljoenennota 2016 geen gedetailleerde 
ramingen van de opbrengsten voor individuele belastingsoorten voor 2017 en 
latere jaren. De belastinginkomsten zijn sterk gerelateerd aan de economische 
ontwikkeling. Voor het jaar 2017 is op dit moment geen actueel economisch beeld 
van het CPB beschikbaar. In het voorjaar van 2016 volgt een eerste actuele macro-
economische raming voor 2017 bij de verschijning van het Centraal-Economisch 
Plan (CEP). 
95 Wanneer komt de evaluatie van de verhuurderheffing naar de Tweede Kamer?  19   
Antwoord: Ik heb toegezegd in de eerste helft van 2016 de evaluatie aan Uw 
Kamer te doen toekomen. Voor de evaluatie wil ik gebruik maken van zo recent 
mogelijke cijfers, waaronder de uitkomsten van het Woononderzoek 2015. In april 
2016 zijn de uitkomsten van het Woonderzoek beschikbaar.. Daarna wordt de 
evaluatie afgerond. Ik streef er naar de evaluatie in mei 2016 aan Uw Kamer 
zenden.  
96 Waarom wordt er uitgegaan van een voortzetting van de verhuurderheffing hoewel  19   
de evaluatie nog moet plaatsvinden? 
Antwoord: In de wet waarin de verhuurderheffing is geregeld is geen einddatum 
van de heffing voorzien. In beginsel is dus sprake van een voortzetting van de 
heffing. In het debat over de wet op 17 december 2013 met de Eerste Kamer heb ik 
aangegeven dat voorop staat dat die evaluatie grondig zal zijn, met de belofte van 
het kabinet om, als dat nodig is, aanpassingen te doen, inclusief een 
tariefsaanpassing van de heffing.  
97 Hoeveel woningen zijn tijdens deze kabinetsperiode geliberaliseerd als gevolg van  19   
de verhuurderheffing? 
Antwoord: In de evaluatie van de verhuurderheffing die ik in 2016 aan Uw Kamer 
zal zenden, wordt ingegaan op de ontwikkelingen op de woningmarkt. Dit 
inclusief het aantal geliberaliseerde woningen als gevolg van het gevoerde beleid. 
Daarbij zal het overigens wel moeilijk zijn aan te geven in welke mate het 
liberaliseren van woningen te maken heeft met de verhuurderheffing en in welke 
mate andere factoren een rol spelen. 
Deze informatie zal onder andere worden gebaseerd op het Woononderzoek 2015 
die in april 2016 beschikbaar is. Ik geef daarbij nu al aan dat het maken van 
onderscheid tussen het effect van de verschillende factoren lastig is.  
98 Op hoeveel wordt de nieuwe jaarlijkse vergoeding voor de achtervang door het  20   
Rijk bij het Waarborgfonds Eigen Woningen (WEW) geschat? En hoe komt die 
ten goede aan de begrotingsreserve van de Nationale Hypotheekgarantie (NHG)? 
Antwoord: Sinds 1 januari 2015 draagt het WEW een deel van de premie (0,15%-
punt) af aan het Rijk ter vergoeding voor het risico dat het Rijk loopt als 
achtervanger. Deze gelden worden als reservering aangehouden op de begroting 
van Wonen en Rijksdienst. Deze reservering wordt niet meegenomen in de 
liquiditeitsprognose van het WEW en maakt dus geen onderdeel uit van het 
fondsvermogen van het WEW. De jaarlijkse risicovergoeding voor de periode 
2015-2020 wordt geschat op circa €22 miljoen per jaar, zie onderstaande tabel. 
Deze schatting is onder meer afhankelijk van de ontwikkeling van het aantal 
nieuwe garanties en het aantal verliesdeclaraties.  
 
  
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  28/52
