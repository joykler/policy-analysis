vooraf aankondigen van een onderzoek in de woning en het vooraf verzenden van 
een uitnodiging voor de zitting. Hierdoor zijn de marges in het werkproces erg 
smal. De huurcommissie probeert zo efficiënt mogelijk te werken. Hierdoor kan 
het noodzakelijk zijn verschillende zaken in een gebied tegelijk te onderzoeken.  
In de afgelopen periode zijn maatregelen getroffen om meer te kunnen sturen op 
de doorlooptijden. Er is onder meer een sturingsinstrument geïntroduceerd om 
verdere verbeteringen te bewerkstelligen. 
Sinds 2010 zijn de doorlooptijden verbeterd. Zo werd in 2012 66% van de 
huurprijsgeschillen binnen 5 maanden afgehandeld. In 2014 was dat 79% binnen 5 
maanden. Inmiddels is de norm om huurprijsgeschillen af te handelen 90% binnen 
4 maanden. In de eerste 8 maanden van 2015 is 71% van de huurprijsgeschillen 
binnen 4 maanden afgehandeld.  
Dat niet 90% van de verzoeken binnen 4 maanden wordt afgerond, is deels toe te 
schrijven aan huurders en verhuurders. Uit het Jaarverslag 2014 van de 
Huurcommissie blijkt dat wanneer doorlooptijd geschoond wordt van de invloed 
van huurders en verhuurders op het proces, er 5% meer huurprijsgeschillen binnen 
de termijn van 4 maanden worden afgehandeld. Het is niet mogelijk om een 
onderscheid te maken voor het deel dat is toe te schrijven aan huurders 
respectievelijk verhuurders. 
182 Welke acties heeft u in vervolg op de motie Monasch/Schouten 33750-XVIII nr.  111   
13 nog meer ondernomen om de stroomversnelling ook onder koopwoningen tot 
een succes te maken naast de acties genoemd in uw brief over de hypotheekruimte 
(Kamerstuk 30196-261) ? Kunt u aangeven hoeveel koopwoningen en hoeveel 
huurwoningen inmiddels een nul-op-de-meter renovatie hebben gekregen conform 
de stroomversnelling? 
Antwoord: Op 29 september 2014 is de Stroomversnelling Koop getekend door 
bouwbedrijven, makelaars/taxateurs, banken, hypotheekverstrekkers, gemeenten, 
energiecoöperaties, renovatiewinkels en garantie-instellingen. In totaal zijn zo’n 
175 partijen betrokken. Het Rijk heeft de Stroomversnelling Koop niet 
medeondertekend maar steunt dit initiatief wel. De ambitie van de 
Stroomversnelling Koop is om vanaf 2020 ongeveer 50.000 particuliere 
koopwoningen per jaar te renoveren tot zogenaamde nul-op-de-meter (NOM-
)woningen, dus zonder energierekening. De investeringskosten om de woning 
energieneutraal te maken dienen hierbij gelijk of lager te zijn dan het 
energieverbruik vóór de renovatie.  
Ik draag hier aan bij via de Energiesprong, het innovatieprogramma van BZK voor 
energiebesparing. Dit ondersteunt actief de Stroomversnelling Koop gericht op 
kennisoverdracht en versnelling. Dit programma loopt door tot en met 2016. 
 
Inmiddels zijn enkele tientallen woningen gerenoveerd tot NOM of worden 
binnenkort op deze wijze gerenoveerd. De verwachting is dat dit aantal zal 
groeien, mede door regionale stimulering door provincies en gemeenten. Zo is er 
een Utrechtse aanpak en een Brabantse Deal. Vanuit de landelijke deal spannen 
tachtig gemeenten zich in om NOM-woningen te realiseren. 
Bij de Stroomversnelling Huur (deal tussen vier bouwers en zes woningcorporaties 
om huurwoningen tot NOM te renoveren) zijn inmiddels ongeveer 500 
huurwoningen gerealiseerd. Hiermee heeft de Stroomversnelling een vertraging 
opgelopen van ongeveer één jaar. De Stroomversnelling heeft aangegeven dat dit 
kan worden ingelopen en dat het nog steeds de planning is om eind 2016 11.000 
NOM-woningen gerealiseerd te hebben binnen de deal tussen de bouwers en de 
woningcorporaties en in 2020 111.000 door verdere aansluiting van andere 
bouwers en corporaties.  
 
Totaallijst feitelijke vragen Vaststelling van de begrotingsstaten van Wonen en Rijksdienst (34300-
XVIII) voor het jaar 2016 (34300-XVIII-2)  51/52
