2015 een lijst ter beschikking te stellen van entiteiten die worden behandeld als niet-rapporterende 
financiële instellingen. Op de in juli 2015 door Nederland aan de Europese Commissie ter 
beschikking gestelde lijst staan twee financiële instellingen, te weten ‘N.V. Settlement Bank of the 
Netherlands’ en ‘Stichting Contractspelersfonds KNVB (CFK)’. De eerste instelling betreft een 
dochtermaatschappij van de Nederlandsche Centrale Bank die zich uitsluitend bezighoudt met 
betalingen met betrekking tot door the Iranian-United States Claims Tribunal toegekende 
Amerikaanse claims in verband met de Iraanse gijzelingscrisis in 1979. De tweede instelling is 
vergelijkbaar met een pensioenfonds en houdt zich voornamelijk bezig met een de uitvoering van 
een overbruggingsregeling voor beroepsvoetballers in Nederland om  hun een financiële basis te 
bieden na een professionele voetbalcarrière, zodat zij zich daarmee (beter) kunnen richten op een 
nieuwe loopbaan. De Europese Commissie zal een lijst in het Publicatieblad van de EU publiceren 
met alle niet-rapporterende financiële instellingen. Voor de Nederlandse financiële instellingen 
(maar niet voor de financiële instellingen op de BES eilanden) is die lijst van belang om te 
beoordelen of zij kwalificeren als niet-rapporterende financiële instellingen als bedoeld in bijlage I, 
sectie VIII, onderdeel B, onder 1, onderdeel c, van Richtlijn 2011/16/EU. 
 
In het eerste lid, onderdelen e en f, wordt gedefinieerd wat een ‘financiële instelling in een 
deelnemend rechtsgebied’ is, respectievelijk wat een ‘deelnemend rechtsgebied’ is. Het betreft de 
implementatie van de in bijlage I, sectie VIII, onderdeel A, onder 2, en bijlage I, sectie VIII, 
onderdeel D, onder 4, van Richtlijn 2011/16/EU opgenomen definities. Onder deelnemend 
rechtsgebied worden begrepen alle andere lidstaten dan Nederland, alle rechtsgebieden waarmee 
het land Nederland een overeenkomst heeft op grond waarvan die rechtsgebieden CRS-informatie 
(aan het land Nederland) zullen verstrekken en alle rechtsgebieden waarmee de EU een 
soortgelijke overeenkomst heeft. Onder het land Nederland wordt verstaan het in Europa gelegen 
deel van het Koninkrijk der Nederlanden en de BES eilanden (deze definitie is opgenomen in het 
eerste lid, onderdeel z, van artikel 2a van de WIB). De genoemde definities zijn onder meer van 
belang om vast te kunnen stellen wanneer sprake is van een beleggingsentiteit als bedoeld in 
bijlage I, sectie VIII, onderdeel A, onder 6, onderdeel b, van Richtlijn 2011/16/EU, die niet een 
financiële instelling in het land Nederland of in een deelnemend rechtsgebied is. Een dergelijke 
beleggingsentiteit valt onder het hierna te duiden begrip passieve NFE, waarbij moet worden 
vastgesteld of de zogenoemde ‘uiteindelijk belanghebbenden’ zogenoemde  ‘te rapporteren 
personen’ zijn (zie verder hierna). Het begrip ‘deelnemend rechtsgebied’ is voorts van belang voor 
het  begrip ‘persoon uit een deelnemend rechtsgebied’, welk laatste begrip bepalend is voor het 
begrip ‘te rapporteren persoon’ (zie eveneens hierna). Voor deze laatste twee begrippen wordt het 
begrip ‘deelnemend rechtsgebied’ evenwel enerzijds uitgebreid en anderzijds beperkt ingevolge het 
voorgestelde artikel 2a, vijfde lid, van de WIB. 
 
In het eerste lid, onderdeel g, wordt het begrip ‘financiële rekening’ gedefinieerd. Voor dit begrip 
wordt verwezen naar bijlage I, sectie VIII, onderdeel C, onder 1 tot en met 8, van Richtlijn 
2011/16/EU. Het begrip ‘financiële rekening’ is een ruim begrip binnen de CRS. Hieronder vallen 
depositorekeningen en bewaarrekeningen, maar ook bijvoorbeeld aandelenbelangen in of 
schuldvorderingen op een beleggingsentiteit, kapitaalverzekeringen en lijfrenteverzekeringen. In 
het OESO commentaar op bijlage I, sectie VIII, onderdeel C, wordt in de onderdelen 57 tot en met 
31
