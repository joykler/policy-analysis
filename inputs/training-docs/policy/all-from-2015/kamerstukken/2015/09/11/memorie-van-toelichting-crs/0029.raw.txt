II. Artikelsgewijze toelichting 
Artikel I, onderdeel A (artikel 2 van de Wet op de internationale bijstandsverlening bij de heffing 
van belastingen) 
De voorgestelde wijziging van artikel 2, eerste lid, onderdeel g, van de WIB betreft een 
redactionele wijziging.  
Artikel I, onderdeel B (artikel 2a van de Wet op de internationale bijstandsverlening bij de heffing 
van belastingen) 
In het voorgestelde artikel 2a van de WIB worden definities opgenomen die van belang zijn voor dit 
artikel zelf en voor de ingevolge Richtlijn 2014/107/EU en de CRS in te voeren artikelen 10a tot en 
met 10f van de WIB en de daarop berustende bepalingen in lagere regelgeving.  
In het eerste lid, onderdeel a, wordt beschreven wat onder het begrip rapporterende financiële 
instelling wordt verstaan. Een rapporterende financiële instelling is elke Nederlandse financiële 
instelling die niet als een niet-rapporterende financiële instelling als bedoeld in het eerste lid, 
onderdeel d, kan worden aangemerkt.  
 
Een Nederlandse financiële instelling is volgens het eerste lid, onderdeel b, een in Nederland 
gevestigde financiële instelling, met uitzondering van de buiten Nederland gelegen filialen van die 
instelling, en voorts een in Nederland gelegen filiaal van een financiële instelling die zelf niet in 
Nederland is gevestigd.  
 
Het begrip financiële instelling wordt gedefinieerd in het eerste lid, onderdeel c. In deze definitie 
wordt verwezen naar de in bijlage I, sectie VIII, onderdeel A, onder 3 tot en met 8, van Richtlijn 
17
2011/16/EU opgenomen begripsomschrijvingen. Onder financiële instelling wordt volgens de 
begripsomschrijving in bijlage I, sectie VIII, onderdeel A, onder 3, van Richtlijn 2011/16/EU 
verstaan een bewaarinstelling, een instelling die deposito’s neemt, een beleggingsentiteit en een 
nader omschreven verzekeringsmaatschappij. In bijlage I, sectie VIII, onderdeel A, onder 4 en 5, 
van Richtlijn 2011/16/EU worden een ‘bewaarinstelling’ en een ‘instelling die deposito’s neemt’, 
gedefinieerd. Het begrip ‘beleggingsentiteit’ wordt omschreven in bijlage I, sectie VIII, onderdeel 
A, onder 6, van Richtlijn 2011/16/EU. Onder de definitie van ‘beleggingsentiteit’ valt niet een 
entiteit die een actieve NFE is omdat die entiteit voldoet aan een van de criteria die is vermeld in 
bijlage I, sectie VIII, onderdeel D, onder 8, onderdelen d tot en met g, van Richtlijn 2011/16/EU. 
Ten aanzien van de definitie van ‘beleggingsentiteit' wordt verder opgemerkt dat die moet worden 
uitgelegd op een wijze die verenigbaar is met de uitleg van de gelijkwaardige bewoordingen vervat 
in de definitie van ‘financiële instelling’ in de aanbevelingen van de Financial Action Task Force 
(FATF). Het gaat daarbij om aanbevelingen van de FATF voor internationale standaarden ter 
bestrijding van witwassen en de financiering van terrorisme (deze aanbevelingen zijn gepubliceerd 
op de website van de FATF: http://www.fatf-gafi.org). Het OESO-commentaar op bijlage I, sectie 
                                                
17 
Waar in deze memorie van toelichting naar begripsomschrijvingen in Richtlijn 2011/16/EU wordt verwezen, gaat het om de tekst van 
Richtlijn 2011/16/EU zoals die luidt na de wijzigingen ingevolge Richtlijn 2014/107/EU.
