verstrekking van gegevens en inlichtingen, bedoeld in de voorgestelde artikelen 10b tot en met 10f 
van de WIB, en bij de identificatie van de te rapporteren rekeningen en te rapporteren personen. 
De in bijlage I van Richtlijn 2011/16/EU opgenomen identificatie- en rapportagevoorschriften zullen 
aldus bij of krachtens algemene maatregel van bestuur worden geïmplementeerd.  
De identificatie- en rapportagevoorschriften bevatten uitgebreide regels voor het identificeren van 
te rapporteren rekeningen en te rapporteren personen. In deze voorschriften zijn afzonderlijke 
regels gesteld voor bestaande rekeningen van natuurlijke personen (in sectie III van bijlage I), 
nieuwe rekeningen van natuurlijke personen (in sectie IV van bijlage I), bestaande rekeningen van 
entiteiten (in sectie V van bijlage I) en nieuwe rekeningen van entiteiten (in sectie VI van bijlage 
I). Aan de hand van deze regels moeten rapporterende financiële instellingen voor alle bij hen 
aangehouden rekeningen vaststellen of zij gegevens moeten rapporteren aan de Belastingdienst. 
Voor bestaande rekeningen vindt deze vaststelling in beginsel plaats op basis van de in de dossiers 
van de rapporterende financiële instelling aanwezige informatie. Voor nieuwe rekeninghouders zal 
worden voorgeschreven dat op basis van een eigen verklaring wordt vastgesteld wat de fiscale 
woonstaat van die nieuwe rekeninghouder is. Deze eigen verklaring moet derhalve worden 
verkregen van alle nieuwe rekeninghouders, waaronder ook de nieuwe rekeninghouder die in een 
land woont waarmee Nederland (nog) niet automatisch inlichtingen zal uitwisselen op grond van de 
CRS.  
Artikel 10b  
In het voorgestelde artikel 10b, eerste lid, van de WIB wordt voorgeschreven welke gegevens en 
inlichtingen een rapporterende financiële instelling jaarlijks ter zake van elke bij haar aangehouden 
te rapporteren rekeningen aan de Belastingdienst moet verstrekken. Onder een te rapporteren 
rekening wordt verstaan een financiële rekening die wordt aangehouden door een of meer te 
rapporteren personen of door een passieve NFE met een of meer uiteindelijk belanghebbenden die 
een te rapporteren persoon is, onderscheidenlijk zijn, mits de rekening als zodanig is aangemerkt 
op grond van de ingevolge het voorgestelde artikel 10a van de WIB voor te schrijven identificatie- 
en rapportagevoorschriften. Als een rekening in een jaar is aangemerkt als te rapporteren rekening 
en de rekening is aan het eind van het desbetreffende kalenderjaar (of van de andere 
rapportageperiode) nog steeds een te rapporteren rekening, dan moet over dat gehele jaar 
informatie worden verstrekt. De specifieke datum van identificatie is derhalve niet van belang; de 
status aan het eind van het kalenderjaar (of andere rapportageperiode) is van belang. In het 
OESO-commentaar op sectie II onder nummer 3 worden in dit kader vier voorbeelden gegeven. In 
het eerste voorbeeld wordt een rekening geopend op 28 mei 2000 en wordt die rekening op 3 
december 2001 geïdentificeerd als te rapporteren rekening. Omdat de rekening in het jaar 2001 
een te rapporteren rekening is, moet met betrekking tot die rekening in het jaar 2002 over het 
gehele jaar 2001 informatie worden verstrekt en vervolgens ook over de jaren daarna zolang de 
rekening een te rapporteren rekening is. Uit het tweede voorbeeld blijkt dat als een rekening in een 
jaar ophoudt een te rapporteren rekening te zijn, over dat jaar niet meer hoeft te worden 
gerapporteerd. In dit tweede voorbeeld houdt de rekeninghouder van de rekening uit voorbeeld 1 
met ingang van 24 maart 2002 op een te rapporteren persoon te zijn, zodat die rekening per die 
datum niet meer een te rapporteren rekening is. In die situatie hoeft (in het jaar 2003) niet meer
