om rapportage te vermijden door hun activa te verplaatsen naar financiële instellingen die niet 
rapportageplichtig zijn of door te investeren in financiële producten die buiten het 
toepassingsgebied van de CRS vallen. Om dezelfde reden zijn er ook nauwelijks drempels in de 
CRS opgenomen, nu deze gemakkelijk zouden kunnen worden omzeild door rekeningen bij 
verschillende financiële instellingen aan te houden. Bepaalde financiële instellingen en rekeningen 
met een laag risico om voor belastingontduiking te worden gebruikt, zijn evenwel van het 
toepassingsgebied van de CRS uitgesloten. Van rapportage uitgezonderde instellingen zijn 
bijvoorbeeld overheidsinstanties, internationale organisaties en bepaalde pensioenfondsen, mits 
aan de daarvoor gestelde voorwaarden is voldaan. Een voorbeeld van een uitgezonderde rekening 
is een pensioenrekening die aan bepaalde voorwaarden voldoet. Met deze uitzonderingen wordt 
mede voorkomen dat het met de CRS te dienen doel onevenredig is in verhouding tot de inbreuk 
op de belangen van de bij de verwerking van persoonsgegevens betrokkene 
(proportionaliteitsbeginsel). 
 
Naast financiële inlichtingen moeten, zoals ook in paragraaf 5.2 is uiteengezet, inlichtingen over de 
betreffende rekeninghouder worden gerapporteerd. Deze informatie is noodzakelijk om de 
betreffende rekening te kunnen koppelen aan de rekeninghouder, die (waarschijnlijk) 
belastingplichtig is met betrekking tot (inkomsten gegenereerd met) die rekening.  
 
De verwerking en uitwisseling van de hierboven genoemde gegevens en inlichtingen is noodzakelijk 
en toereikend om de belastingdiensten van de landen waarmee gegevens en inlichtingen worden 
uitgewisseld in staat te stellen correct en ondubbelzinnig te bepalen om welke belastingplichtigen 
het gaat en hun belastingwetgeving in grensoverschrijdende situaties toe te passen en te 
handhaven. Deze gegevensuitwisseling maakt het voorts voor de belastingdienst mogelijk te 
beoordelen hoe waarschijnlijk het is dat in een bepaald geval sprake is van belastingontduiking en 
aldus onnodig verder onderzoek te vermijden. Met minder gegevens kunnen de fiscaal relevante 
gegevens niet (goed) worden gekoppeld aan de betrokken belastingplichtige, en is het niet 
mogelijk om de omvang van de fiscale relevantie zo correct mogelijk vast te stellen. Aan de hand 
van de te verwerken gegevens kan met een zo gering mogelijke foutenmarge worden vastgesteld 
of de financiële rekening daadwerkelijk van de betrokken belastingplichtige is en of deze aan zijn 
wettelijke belastingverplichtingen heeft voldaan (subsidiariteitsbeginsel).  
 
5.3.3.2 Gegevensstroom A 
Extra aandacht vraagt de verwerking van persoonsgegevens in de stroom rekeninghouders -> 
financiële instellingen (stroom A). Financiële instellingen hoeven alleen aan de Belastingdienst te 
rapporteren over rekeninghouders die (fiscaal) woonachtig zijn in een CRS-land. Om aan deze 
wettelijke rapportageverplichting te voldoen, moeten financiële instellingen van al hun 
rekeninghouders de (fiscale) woonstaat onderzoeken. Ten aanzien van bestaande rekeninghouders 
betekent dit dat, kort gezegd, aan de hand van een onderzoek van de bij de financiële instelling 
beschikbare gegevens moet worden vastgesteld of de rekeninghouder (fiscaal) woonachtig is in een 
CRS-land. Bij het nakomen van de wettelijke rapportageverplichting kunnen financiële instellingen 
er daarbij uit het oogpunt van efficiency voor kiezen om ook van bestaande rekeninghouders die
