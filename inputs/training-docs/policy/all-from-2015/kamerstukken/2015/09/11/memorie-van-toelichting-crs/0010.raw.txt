C. De gegevensverstrekking van de Belastingdienst aan de Competent Authority’s van andere 
landen (CA’s) 
D. De gegevensverstrekking van de CA’s aan de Belastingdienst 
 
In de gegevensstromen A en B zijn de financiële instellingen de verantwoordelijken in de zin van de 
Wbp. In de gegevensstromen C en D is dit de Belastingdienst. 
 
A. Rekeninghouders  Financiële instellingen 
Op grond van de in dit wetsvoorstel opgenomen bepalingen, moeten financiële instellingen van hun 
rekeninghouders vaststellen in welk land zij fiscaal woonachtig zijn om te kunnen vaststellen over 
welke rekeningen gegevens moeten worden gerapporteerd. In het geval de rekening wordt 
gehouden door een passieve NFE, moeten de financiële instellingen vaststellen wat de fiscale 
woonstaat van de uiteindelijk belanghebbende(n) van die passieve NFE is. Om deze identificatie te 
kunnen uitvoeren, is het nodig dat de financiële instelling gegevens verzamelt en verwerkt ten 
14
aanzien van de rekeninghouder.  
De identificatie vindt plaats volgens de eerder genoemde identificatie- en rapportagevoorschriften. 
Deze voorschriften zullen bij algemene maatregel van bestuur worden vastgesteld. Echter, voor het 
totaalbeeld van de verplichtingen die worden opgeroepen door het wetsvoorstel, wordt hier alvast 
toegelicht welke verplichtingen uit deze voorschriften voor de financiële instellingen voortvloeien. 
Er wordt in deze voorschriften onderscheid gemaakt tussen bestaande en nieuwe rekeningen. Zoals 
hiervoor reeds is aangegeven, wordt met een ‘bestaande rekening’ onder meer een rekening 
bedoeld die al op 31 december 2015 werd aangehouden door een financiële instelling. Nieuwe 
rekeningen zijn in beginsel de rekeningen die op of na 1 januari 2016 worden geopend.  
Voor bestaande rekeningen moet een financiële instelling van al haar rekeninghouders vaststellen 
of zij woonachtig of gevestigd zijn in een andere lidstaat of in een land dat gaat uitwisselen onder 
de CRS (hierna samen: CRS-landen). Deze vaststelling vindt plaats op basis van de in de dossiers 
van de financiële instelling aanwezige informatie (bijvoorbeeld in het kader van de Wwft) of, in 
sommige gevallen, mede aan de hand van kennis die bij de relatiemanager aanwezig is. De 
identificatieprocedures maken onderscheid tussen lage- en hogewaarderekeningen. Voor 
lagewaarderekeningen gelden minder uitgebreide identificatieprocedures dan voor 
hogewaarderekeningen. Zo moeten voor hogewaarderekeningen naast de elektronische dossiers 
ook de papieren dossiers worden onderzocht als de elektronische dossiers niet afdoende informatie 
bevatten. Als een financiële instelling op basis van haar onderzoek met betrekking tot een 
bestaande rekening bepaalde (in Richtlijn 2014/107/EU en de CRS genoemde) indicatoren aantreft 
(denk daarbij aan actuele post- of woonadressen, telefoonnummers of een adres van een persoon 
aan wie een volmacht is verleend) die duiden op een woonplaats in een ander CRS-land, dan wordt 
de rekeninghouder van die rekening echter toch niet aangemerkt als inwoner van het land waarop 
de indicatoren betrekking hebben, als de financiële instelling een eigen verklaring van de 
rekeninghouder en (in een enkel geval: of) bewijsstukken heeft waaruit blijkt dat de 
rekeninghouder niet een te rapporteren persoon is.  
                                                
14
 Onder rekeninghouder wordt in het vervolg tevens verstaan: de uiteindelijk belanghebbende(n) van een passieve NFE die 
rekeninghouder is. 
10
