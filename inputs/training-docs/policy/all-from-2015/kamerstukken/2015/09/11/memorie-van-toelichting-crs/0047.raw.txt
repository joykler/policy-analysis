instellingen in de nationale wet worden gedefinieerd. De Nederlandse lijst die ingevolge artikel 8, 
lid 7 bis, en bijlage I, sectie VIII, onderdeel B, onder 1, onderdeel c, van Richtlijn 2011/16/EU 
wordt opgesteld, is ook niet van toepassing voor de financiële instellingen van de BES eilanden. De 
overige voorwaarden die genoemd staan in bijlage I, sectie VIII, onderdeel B, onder 1, onderdeel 
c, van Richtlijn 2011/16/EU zijn wel van overeenkomstige toepassing, hetgeen door de laatste 
volzin van het derde lid tot uitdrukking wordt gebracht. Dat wil zeggen dat het moet gaan om 
entiteiten met in wezen soortgelijke kenmerken als de entiteiten omschreven in bijlage I, sectie 
VIII, onderdeel B, onder 1, onderdelen a en b, van Richtlijn 2011/16/EU en dat de status van deze 
entiteiten als niet-rapporterende financiële instelling geen afbreuk doet aan het doel van de CRS. 
Op dit moment zijn er evenwel geen financiële instellingen op de BES eilanden die, naast de in 
bijlage I, sectie VIII, onderdeel B, onder 1, onderdelen a, b, d en e, van Richtlijn 2011/16/EU reeds 
21
genoemde instellingen, ingevolge deze delegatiebepaling zouden moeten worden vrijgesteld. 
Op grond van de overeenkomstige toepassing van artikel 2a, eerste lid, onderdeel h, van de WIB, 
is een uitgezonderde rekening een financiële rekening als bedoeld in bijlage I, sectie VIII, 
onderdeel C, onder 17, van Richtlijn 2011/16/EU. In het voorgestelde artikel 8.133a, derde lid, 
onderdeel b, van de Belastingwet BES is een delegatiebepaling opgenomen op grond waarvan bij 
ministeriële regeling als uitgezonderde rekening tevens kan worden aangewezen een andere 
financiële rekening met een laag risico om te worden gebruikt voor belastingontduiking. Met deze 
bepaling wordt de met bijlage I, sectie VIII, onderdeel C, onder 17, onderdeel g, van Richtlijn 
2011/16/EU in de CRS overeenkomende bepaling geïmplementeerd. Ook voor de uitgezonderde 
rekening geldt dat de Nederlandse lijst (met uitgezonderde rekeningen), die wordt opgesteld 
ingevolge artikel 8, lid 7 bis, en bijlage I, sectie VIII, onderdeel C, onder 17, onderdeel g, van 
Richtlijn 2011/16/EU, niet van toepassing is voor de BES eilanden. Op dit moment  zijn er geen 
financiële rekeningen op de BES eilanden die, naast de reeds bestaande uitzonderingen op grond 
van bijlage I, sectie VIII, onderdeel C, onder 17, onderdelen a tot en met f, van Richtlijn 
2011/16/EU, ingevolge deze delegatiebepaling zouden moeten worden vrijgesteld.  
 
Artikel III (inwerkingtreding) 
Ingevolge artikel III treedt deze wet in werking met ingang van 1 januari 2016. Door 
ondertekening van de MCAA heeft Nederland zich verplicht de CRS met ingang van 1 januari 2016 
in nationale wetgeving te implementeren en in werking te laten treden. Richtlijn 2014/107/EU 
verplicht de lidstaten om deze richtlijn met ingang van 1 januari 2016 te implementeren en in 
werking te laten treden. Gelet op het voorgaande is in de inwerkingtredingsbepaling een beroep 
gedaan op artikel 12, eerste lid, van de Wet raadgevend referendum. In artikel III is verder 
bepaald dat deze wet voor het eerst toepassing vindt met betrekking tot gegevens en inlichtingen 
over het kalenderjaar 2016.  
 
 
                                                
21
 Voor een overzicht van de financiële markten op de BES eilanden en van de financiële ondernemingen die daar actief zijn, wordt 
verwezen naar (blz. 5 van) de brief van de Minister van Financiën van 22 april 2015 aan de Tweede Kamer der Staten-Generaal 
(Kamerstukken II 2014/15, 32 545, nr. 27). 
47
