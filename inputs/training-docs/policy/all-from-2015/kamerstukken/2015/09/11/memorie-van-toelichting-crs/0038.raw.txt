geval hoeft het land Nederland geen CRS-informatie te verstrekken en is het dus ook niet nodig dat 
de rapporterende financiële instellingen over fiscaal ingezetenen van een dergelijk rechtsgebied 
CRS-informatie aan de Belastingdienst rapporteren. Door deze rechtsgebieden niet onder het 
begrip ‘deelnemend rechtsgebied’ te laten vallen voor de toepassing van het eerste lid, onderdelen 
p en q, kwalificeren fiscaal inwoners uit die rechtsgebieden niet als ‘te rapporteren personen’ (noch 
als ‘persoon uit een deelnemend rechtsgebied’).  
 
Ten slotte wordt in het zesde lid aangegeven dat voor de toepassing van de aldaar genoemde 
bepalingen onder een fiscaal identificatienummer mede wordt begrepen het functionele equivalent 
daarvan dat in een andere staat wordt gehanteerd. Dit betreft bijvoorbeeld een ‘social security 
number’. 
 
Artikel I, onderdeel C (artikel 6b van de Wet op de internationale bijstandsverlening bij de heffing 
van belastingen) 
De voorgestelde wijziging van artikel 6b, derde lid, van de WIB betreft een redactionele wijziging. 
Artikel I, onderdeel D (artikel 6c van de Wet op de internationale bijstandsverlening bij de heffing 
van belastingen) 
Het voorgestelde artikel 6c, eerste lid, van de WIB bevat de basis voor de automatische 
verstrekking van financiële gegevens en inlichtingen door Nederland aan de andere lidstaten van 
de EU. De gegevens en inlichtingen die worden verstrekt zijn dezelfde gegevens en inlichtingen als 
de gegevens en inlichtingen die ingevolge de door de OESO ontwikkelde CRS worden uitgewisseld 
met landen buiten de EU. Deze uitbreiding van de automatische gegevensuitwisseling tussen de 
lidstaten vloeit voort uit Richtlijn 2014/107/EU. De gegevens en inlichtingen die op grond van het 
voorgestelde artikel 6c van de WIB zullen worden verstrekt aan andere lidstaten van de EU, zijn de 
gegevens en inlichtingen die rapporterende financiële instellingen ingevolge de voorgestelde 
artikelen 10b tot en met 10f van de WIB aan de Belastingdienst moeten verstrekken.  
 
Op grond van het voorgestelde artikel 6c, tweede lid, van de WIB moeten de gegevens en 
inlichtingen jaarlijks uiterlijk binnen negen maanden na afloop van het kalenderjaar waarop de 
gegevens en inlichtingen betrekking hebben, worden verstrekt aan de andere lidstaten. Dit 
betekent dat de inlichtingen met betrekking tot het jaar 2016 uiterlijk in september van het jaar 
2017 worden verstrekt. 
 
Artikel I, onderdeel E (afdeling 4A van de Wet op de internationale bijstandsverlening bij de heffing 
van belastingen) 
Artikel 10a 
Het voorgestelde artikel 10a van de WIB bevat de delegatiegrondslag om bij of krachtens 
algemene maatregel van bestuur identificatie- en rapportageregels voor te schrijven aan 
rapporterende financiële instellingen. Deze instellingen moeten deze voorschriften volgen bij de
