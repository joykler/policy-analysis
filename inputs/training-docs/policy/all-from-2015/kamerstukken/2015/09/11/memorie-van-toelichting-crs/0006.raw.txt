commentaar werden zo belangrijk bevonden dat ze in Richtlijn 2014/107/EU zelf zijn opgenomen. 
Voorts is in Richtlijn 2014/107/EU het merendeel van de opties die in de CRS dan wel in het 
9
commentaar worden geboden, overgenomen. Deze opties omvatten veelal een versoepeling van 
de voorschriften voor de financiële instellingen. Een belangrijk voorbeeld hiervan betreft de 
definitie van bestaande rekening. In Richtlijn 2014/107/EU is de uitgebreidere definitie uit het 
commentaar opgenomen. Een ander voorbeeld is dat financiële instellingen voor de identificatie 
van bestaande rekeningen ook mogen uitgaan van de identificatievoorschriften voor nieuwe 
rekeningen en voorts de identificatievoorschriften voor hogewaarderekeningen op 
lagewaarderekeningen mogen toepassen. Een laatste voorbeeld betreft het drempelbedrag van 
USD 250.000, waarbij nieuwe rekeningen van entiteiten beneden dat bedrag niet hoeven te 
worden geïdentificeerd. 
Enkele opties die in de CRS of het commentaar worden geboden, zijn in Richtlijn 2014/107/EU niet 
overgenomen. Zo mogen landen ingevolge het OESO-commentaar toestaan dat wordt 
gerapporteerd over het gemiddelde saldo of de gemiddelde waarde van een rekening in plaats van 
over het saldo of de waarde aan het eind van een jaar, als het betreffende land dit op grond van 
andere wetgeving al voorschrijft. In Richtlijn 2014/107/EU is deze mogelijkheid niet opgenomen, 
zodat in alle gevallen het saldo of de waarde aan het eind van het jaar moet worden doorgegeven. 
In Richtlijn 2014/107/EU is ook niet de optie uit sectie I, onderdeel F, van de CRS overgenomen, 
inhoudende dat financiële instellingen gedurende een overgangsperiode nog niet over de totale 
bruto-opbrengsten van de verkoop, terugbetaling of afkoop van financiële activa, die zijn gestort of 
bijgeschreven op die rekening gedurende de rapportageperiode, hoeven te rapporteren. De reden 
ligt in het feit dat hierover ingevolge de FATCA met ingang van 2016 al moet worden 
gerapporteerd, zodat financiële instellingen geen extra tijd meer nodig hebben om hierover voor de 
CRS te rapporteren. Verder mag een staat ingevolge het OESO-commentaar voorschrijven dat een 
zogenaamde ‘nil return’ wordt ingediend om aan te geven dat een rapporterende financiële 
instelling geen te rapporteren rekening aanhield in een jaar. Dit voorschrift is niet in Richtlijn 
2014/107/EU opgenomen, noch in dit wetsvoorstel.  
Teneinde te garanderen dat Richtlijn 2014/107/EU door alle lidstaten consistent wordt toegepast, 
vermeldt de considerans in overweging 13 expliciet dat de lidstaten bij het implementeren moeten 
uitgaan van het door de OESO ontwikkelde commentaar op de MCAA en de CRS en dat het 
commentaar ter illustratie of interpretatie kan worden gebruikt.  
Richtlijn 2014/107/EU breidt de bestaande automatische inlichtingenuitwisseling tussen lidstaten 
aldus uit met inlichtingen over financiële rekeningen van personen die in een andere lidstaat wonen 
dan waar de rekening wordt gehouden. Deze nieuwe categorie inlichtingen bestaat uit dezelfde 
informatie die volgens de door de OESO ontwikkelde mondiale standaard moet worden 
uitgewisseld. De gewijzigde Richtlijn 2011/16/EU draagt lidstaten verder op om de benodigde 
maatregelen te nemen die financiële instellingen verplichten om de identificatie- en 
rapportageregels van de CRS toe te passen. Financiële instellingen moeten de gegevens ter zake 
                                                
9
 Zie voor een compleet overzicht van deze opties het ‘CRS Implementation Handbook’: http://www.oecd.org/ctp/exchange-of-tax-
information/implementation-handbook-standard-for-automatic-exchange-of-financial-information-in-tax-matters.pdf, p. 12 e.v.
