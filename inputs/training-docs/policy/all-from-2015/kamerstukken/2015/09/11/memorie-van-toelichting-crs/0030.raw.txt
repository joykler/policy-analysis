18
VIII, onderdeel A, van Richtlijn 2011/16/EU geeft in onderdeel 22 voorbeelden van situaties 
waarin sprake is van een beleggingsentiteit. In de definities van ‘bewaarinstelling’ en 
‘beleggingsentiteit’ komt het begrip ‘financiële activa’ terug. Dit begrip wordt gedefinieerd in artikel 
2a, eerste lid, onderdeel y, van de WIB waarbij verwezen wordt naar bijlage I, sectie VIII, 
onderdeel A, onder 7, van Richtlijn 2011/16/EU. Tot slot wordt een omschreven 
verzekeringsmaatschappij gedefinieerd in bijlage I, sectie VIII, onderdeel A, onder 8, van Richtlijn 
2011/16/EU. In het OESO-commentaar op bijlage I, sectie VIII, onderdeel A, van Richtlijn 
2011/16/EU wordt in de onderdelen 27, 28 en 29 uitgelegd wanneer een entiteit een (omschreven) 
verzekeringsmaatschappij is.  
 
In het eerste lid, onderdeel d, van artikel 2a van de WIB wordt voor de definitie van niet-
rapporterende financiële instelling verwezen naar bijlage I, sectie VIII, onderdeel B, van Richtlijn 
2011/16/EU. Genoemd onderdeel B bestaat uit 9 onderdelen. In onderdeel 1 worden onder a tot en 
met e de volgende instellingen genoemd die kwalificeren als niet-rapporterende financiële 
instelling:  
Onder a: een overheidsinstantie, een internationale organisatie en een centrale bank 
(anders dan met betrekking tot sommige betalingen); 
Onder b: bepaalde pensioenfondsen; 
Onder c: een andere entiteit met een laag risico om te worden gebruikt voor 
belastingontduiking, die in wezen gelijkwaardige kenmerken heeft als een van de entiteiten, 
bedoeld onder a en b, en die is opgenomen in een in het Publicatieblad van de EU gepubliceerde 
lijst;  
Onder d: een vrijgesteld collectief beleggingsvehikel; en 
Onder e: een trust voor zover de trustee van de trust een rapporterende financiële 
instelling is en alle informatie rapporteert over alle te rapporteren rekeningen van die trust.  
 
In de onderdelen 2 tot en met 9 worden de hiervoor onder a, b, d en e weergegeven (financiële) 
instellingen nader gedefinieerd.  
 
Op grond van bijlage I, sectie VIII, onderdeel B, onder 1, onderdeel c, van Richtlijn 2011/16/EU 
wordt als niet-rapporterende financiële instelling aangemerkt een andere entiteit met een laag 
risico om te worden gebruikt voor belastingontduiking, die in wezen soortgelijke kenmerken heeft 
als een van de entiteiten omschreven in bijlage I, sectie VIII, onderdeel B, onder 1, onder a en b, 
van Richtlijn 2011/16/EU en die is opgenomen in de lijst, bedoeld in artikel 8, lid 7 bis, van 
Richtlijn 2011/16/EU. Hierbij geldt als (aanvullende) voorwaarde dat de status van deze entiteit als 
niet-rapporterende financiële instelling geen afbreuk doet aan het doel van deze richtlijn en de 
CRS. Het eerste lid, onderdeel d, van artikel 2a van de WIB bevat in dit kader een wettelijke 
grondslag voor de Minister van Financiën om niet-rapporterende financiële instellingen als bedoeld 
in bijlage I, sectie VIII, onderdeel B, onder 1, onderdeel c, van Richtlijn 2011/16/EU aan te wijzen. 
Nederland diende de Europese Commissie ingevolge genoemd artikel 8, lid 7 bis, uiterlijk 31 juli 
                                                
18 
Het OESO-commentaar ziet strikt genomen niet op Richtlijn 2011/16/EU maar op de CRS. Echter, bij de toepassing van de bepalingen 
in (de ingevolge Richtlijn 2014/107/EU gewijzigde) Richtlijn 2011/16/EU moet ook van het OESO-commentaar op de overeenkomstige 
bepalingen in de CRS worden uitgegaan (zie ook overweging 13 van de considerans van Richtlijn 2014/107/EU). 
30
