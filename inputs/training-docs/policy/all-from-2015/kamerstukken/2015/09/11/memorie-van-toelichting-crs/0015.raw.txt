niet in een CRS-land wonen, vast te stellen in welk land die rekeninghouder woonachtig is en de 
resultaten van dit onderzoek vastleggen. Dit betekent dat dan ook van rekeninghouders die niet 
woonachtig zijn in een CRS-land de (fiscale) woonstaat wordt vastgelegd. Hiermee wordt 
voorkomen dat financiële instellingen telkens wanneer een land toetreedt tot de CRS opnieuw 
moeten vaststellen of er rekeninghouders zijn die woonachtig zijn in dat land. De grondslag voor 
deze gegevensverwerking kan worden gevonden in artikel 8, onderdeel f, van de Wbp.  
Ten aanzien van nieuwe rekeninghouders schrijven de identificatie- en rapportagevoorschriften uit 
de CRS en in navolging daarvan Richtlijn 2014/107/EU voor dat van alle nieuwe rekeninghouders 
zal worden gevraagd een eigen verklaring in te vullen en aan de financiële instelling te verstrekken. 
Dit betekent dat nieuwe rekeninghouders die niet fiscaal woonachtig zijn in een CRS-land ook 
worden verplicht om persoonsgegevens te verstrekken aan de financiële instelling terwijl er over 
hen (nog) niet hoeft te worden gerapporteerd. Een minder ingrijpende manier om vast te kunnen 
stellen of een nieuwe rekeninghouder in een CRS-land woont, waarbij geen persoonsgegevens 
hoeven te worden verstrekt als de nieuwe rekeninghouder in een niet CRS-land woont, is er 
evenwel niet. Het kan niet zo zijn dat een rekeninghouder onder het invullen van de eigen 
verklaring uit kan komen door te claimen dat hij niet in een CRS-land woont. De eigen verklaring is 
ook nodig om te verifiëren of iemand niet in een CRS-land woont.  
Het uitvragen en vervolgens bewaren van een eigen verklaring van nieuwe rekeninghouders en de 
daarmee gepaard gaande inmenging in de persoonlijke levenssfeer verhoudt zich naar de mening 
van het kabinet met de eisen van proportionaliteit en subsidiariteit. In het geval persoonsgegevens 
van nieuwe rekeninghouders die niet in een CRS-land wonen niet zouden mogen worden verwerkt, 
zou een financiële instelling namelijk elke keer als de (Nederlandse) overheid in een bepaald jaar 
met (een) ander(e) land(en) een overeenkomst sluit over automatische uitwisseling van CRS 
informatie, al haar ‘nieuwe’ rekeninghouders in de zin van de CRS (de rekeninghouders van een 
rekening die op of na 1 januari 2016 is geopend) waarvan het woonland niet bekend is, opnieuw 
moeten benaderen om te achterhalen of die rekeninghouders in dat betreffende land of in die 
betreffende landen wonen. Het is maar zeer de vraag of deze benadering van nieuwe 
rekeninghouders die niet in een CRS-land wonen werkbaar is. De identificatie- en 
rapportagevoorschriften uit de CRS voorzien hier ook niet in. De hiervoor bedoelde ‘nieuwe’ 
rekeninghouders zijn dan immers geen nieuwe rekeninghouder meer, en alleen voor (echte) 
nieuwe rekeninghouders zal worden voorgeschreven dat een eigen verklaring moet worden 
uitgevraagd. Het is de vraag of rekeninghouders (telkens) zullen meewerken aan de eigen 
verklaring, zeker wanneer zij elke keer opnieuw hiervoor benaderd worden. Daarbij komt dat de 
financiële instelling op haar beurt niet meer de mogelijkheid heeft om deze ‘nieuwe’ – niet 
meewerkende – rekeninghouders te weigeren als rekeninghouder, omdat deze in de praktijk geen 
nieuwe rekeninghouders meer zijn. Daarbij komt dat een rekeninghouder op deze wijze (in theorie) 
tientallen keren benaderd zou moeten worden. Namelijk elke keer dat Nederland gaat uitwisselen 
met een ander CRS-land, net zolang totdat dat het land is waar de rekeninghouder woont. Dit is 
belastend voor rekeninghouders en zou ook telkens een gegevensstroom op gang brengen die 
voorkomen kan worden in het geval de financiële instelling de eigen verklaring die bij het openen 
van de rekening is verkregen, bewaart. De administratieve lasten van de financiële instellingen
