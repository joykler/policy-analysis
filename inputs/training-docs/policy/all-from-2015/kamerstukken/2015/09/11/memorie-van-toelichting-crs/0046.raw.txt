Door de ondertekening van de MCAA door Nederland zijn de BES eilanden ook aan de uit de MCAA 
voortvloeiende verplichtingen gebonden. In dit kader zullen derhalve ook financiële instellingen die 
zijn gevestigd op de BES eilanden gegevens over te rapporteren rekeningen en te rapporteren 
personen aan de Belastingdienst moeten verstrekken. Om vast te stellen over welke rekeningen en 
personen deze financiële instellingen gegevens moeten aanleveren, zullen de op de BES eilanden 
gevestigde financiële instellingen tevens worden verplicht de eerder genoemde identificatie- en 
rapportagevoorschriften te volgen. Op de financiële instellingen die gevestigd zijn op de BES 
eilanden zijn de Belastingwet BES en het Uitvoeringsbesluit Belastingwet BES van toepassing. In 
het voorgestelde artikel 8.133a van de Belastingwet BES worden, gelet op het voorgaande, de 
artikelen 2a en 10a tot en met 10f van de WIB van overeenkomstige toepassing verklaard, met 
uitzondering van artikel 2a, eerste lid, onderdelen a, b en f, onder 3°, van die wet. Deze 
uitzonderingen zijn nodig omdat de betreffende bepalingen enkel kunnen worden toegepast voor 
het in Europa gelegen deel van het Koninkrijk en derhalve niet voor de BES eilanden. In artikel 2a, 
eerste lid, onderdelen a en b, van de WIB staan namelijk de op Nederland toegespitste definities 
van ‘rapporterende financiële instelling’ en van ‘Nederlandse financiële instelling’. In het 
voorgestelde artikel 8.133a, tweede lid, onderdelen a en b, van de Belastingwet BES worden in 
plaats daarvan de op de BES eilanden toegespitste begrippen ‘rapporterende financiële instelling’ 
en ‘financiële instelling op de BES eilanden’ gedefinieerd. Een ‘rapporterende financiële instelling’ is 
daarbij een financiële instelling op de BES eilanden die geen niet-rapporterende financiële instelling 
is. De niet-rapporterende financiële instelling is gedefinieerd in artikel 2a, eerste lid, onderdeel d, 
van de WIB en in aanvulling hierop is in het voorgestelde artikel 8.133a, derde lid, onderdeel a, 
van de Belastingwet BES een delegatiebepaling opgenomen op grond waarvan bij ministeriële 
regeling ook als niet-rapporterende financiële instelling kan worden aangewezen een andere 
entiteit met een laag risico om te worden gebruikt voor belastingontduiking. Onder een ‘financiële 
instelling op de BES eilanden’ wordt ingevolge artikel 8.133a, tweede lid, onderdeel b, van de 
Belastingwet BES verstaan: een op de BES eilanden gevestigde financiële instelling, met 
uitzondering van de niet op de BES eilanden gelegen filialen van die instelling, alsmede een op de 
BES eilanden gelegen filiaal van een niet op de BES eilanden gevestigde financiële instelling. 
In het voorgestelde artikel 2a, eerste lid, onderdeel f, onder 3°, van de WIB staat, kort gezegd, dat 
onder een deelnemend rechtsgebied mede wordt verstaan een ander rechtsgebied waarmee de EU 
een overeenkomst heeft op grond waarvan dat rechtsgebied CRS-informatie zal verstrekken. Een 
dergelijke overeenkomst van de EU zal de BES eilanden niet binden. Daarom wordt dit derde deel 
van de definitie van ‘deelnemend rechtsgebied’ in artikel 8.133a, eerste lid, van de Belastingwet 
BES voor de BES eilanden van toepassing uitgesloten.  
 
In het derde lid, onderdeel a, is, zoals hiervoor aangegeven, een delegatiebepaling opgenomen op 
grond waarvan bij ministeriële regeling als niet-rapporterende financiële instelling tevens kan 
worden aangewezen een andere entiteit met een laag risico om te worden gebruikt voor 
belastingontduiking. Met deze bepaling wordt de met bijlage I, sectie VIII, onderdeel B, onder 1, 
onderdeel c, van Richtlijn 2011/16/EU in de CRS overeenkomende bepaling geïmplementeerd. Op 
grond van deze bepaling in de CRS komt er, anders dan in Richtlijn 2011/16/EU, niet een lijst met 
niet-rapporterende financiële instellingen maar moet deze categorie niet-rapporterende financiële 
46
