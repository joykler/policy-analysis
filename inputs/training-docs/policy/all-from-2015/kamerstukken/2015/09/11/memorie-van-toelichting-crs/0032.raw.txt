80 uitleg gegeven over het begrip financiële rekening. Onder dit begrip valt niet de in het eerste 
lid, onderdeel h, gedefinieerde ‘uitgezonderde rekening’. Voor het begrip ‘uitgezonderde rekening’ 
wordt verwezen naar bijlage I, sectie VIII, onderdeel C, onder 17, van Richtlijn 2011/16/EU. Het 
gaat hierbij om financiële rekeningen met een laag risico om te worden gebruikt voor 
belastingontduiking. Voormeld onderdeel 17 bestaat uit de onderdelen a tot en met g. In de 
onderdelen a tot en met f worden rekeningen, waaronder uittredings- en pensioenrekeningen en 
levensverzekeringsovereenkomsten, die aan bepaalde voorwaarden voldoen, onder het begrip 
‘uitgezonderde rekening’ begrepen. Ten slotte wordt in onderdeel g als ‘uitgezonderde rekening’ 
bestempeld een andere rekening met een laag risico om te worden gebruikt voor 
belastingontduiking, die in wezen soortgelijke kenmerken heeft als de rekeningen die zijn 
omschreven in de onderdelen a tot en met f, en die is opgenomen in de lijst als bedoeld in het 
eerder genoemde artikel 8, lid 7 bis, van Richtlijn 2011/16/EU. Het eerste lid, onderdeel h, van 
artikel 2a van de WIB bevat een wettelijke grondslag voor de Minister van Financiën om deze 
laatstgenoemde categorie uitgezonderde rekeningen aan te wijzen. Naast de bij de toelichting op 
het begrip ‘niet-rapporterende financiële instelling’ genoemde lijst met niet-rapporterende 
financiële instellingen, diende de Europese Commissie ingevolge genoemd artikel 8, lid 7 bis, in juli 
2015 ook een lijst ter beschikking te worden gesteld van rekeningen die worden behandeld als 
uitgezonderde rekeningen. Op de door Nederland aan de Europese Commissie ter beschikking 
gestelde lijst van juli 2015 staan de volgende uitgezonderde producten: levenslooprekeningen, 
levensloopverzekeringen en levensloopdeelnemingsrechten, oudedagslijfrenten, 
kapitaalverzekeringen eigen woning, spaarrekeningen eigen woning en beleggingsrechten eigen 
woning, bouwdepots, alimentatielijfrenten, goudenhanddrukstamrechten en tot slot lijfrenten voor 
invalide kinderen. De Europese Commissie zal in de lijst in het Publicatieblad van de EU alle 
uitgezonderde rekeningen publiceren. Voor de rapporterende financiële instellingen in Nederland 
(maar niet voor de financiële instellingen op de BES eilanden) is die lijst van belang om te 
beoordelen of rekeningen kwalificeren als uitgezonderde rekening als bedoeld in bijlage I, sectie 
VIII, onderdeel C, onder 17, onderdeel g, van Richtlijn 2011/16/EU.  
 
In het eerste lid, onderdelen i tot en met k, worden de onder het begrip ‘financiële rekening’ 
vallende ‘depositorekening’, ‘bewaarrekening’, ‘lijfrenteverzekering’ en ‘kapitaalverzekering’ 
gedefinieerd. De reden om deze begrippen afzonderlijk te definiëren in de wet is dat deze 
begrippen terugkomen in de voorgestelde artikelen 10b en 10c van de WIB.  
In het eerste lid, onderdelen m en n, worden de begrippen ‘bestaande rekening’ en ‘nieuwe 
rekening’ gedefinieerd. Het belangrijkste onderscheid tussen beide rekeningen betreft de datum 31 
december 2015. Een bestaande rekening is een financiële rekening die al op 31 december 2015 
werd aangehouden door een rapporterende financiële instelling. Daarnaast worden onder dit begrip 
sommige financiële rekeningen begrepen die na genoemde datum zijn geopend, bijvoorbeeld een 
rekening die op of na 1 januari 2016 is geopend door een rekeninghouder van een rekening die al 
op 31 december 2015 werd gehouden bij de financiële instelling. De reden hiervoor ligt in het feit 
dat deze rekeninghouder reeds bekend is bij de financiële instelling. Het kan ook gaan om een 
rekening die na genoemde datum wordt geopend bij een financiële instelling door een 
32
