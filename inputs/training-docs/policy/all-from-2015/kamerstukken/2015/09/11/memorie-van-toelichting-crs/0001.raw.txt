Memorie van Toelichting 
I. Algemeen deel 
1. Inleiding 
De aanpak van grensoverschrijdende belastingfraude en belastingontduiking staat mondiaal hoog 
op de agenda. Een belangrijk instrument bij de bestrijding van belastingfraude en agressieve 
fiscale planning is automatische gegevensuitwisseling tussen landen. De afgelopen jaren hebben 
internationaal verschillende ontwikkelingen plaatsgevonden die uitbreiding hebben gegeven aan de 
internationale automatische gegevensuitwisseling. In 2010 is in de Verenigde Staten van Amerika 
(VS) de Foreign Account Tax Compliance Act (FATCA) aangenomen, als onderdeel van de HIRE 
1
Act. Deze Amerikaanse wet verplicht financiële instellingen wereldwijd om financiële gegevens 
over belastingplichtigen in de VS aan de Internal Revenue Service (IRS) te verstrekken. Ter 
uitvoering van de FATCA heeft de VS met vele landen, waaronder Nederland, bilaterale verdragen 
gesloten waarin afspraken zijn gemaakt over de automatische uitwisseling van voormelde 
gegevens. In aansluiting hierop en voortbordurend op deze verdragen, heeft de Organisatie voor 
Economische Samenwerking en Ontwikkeling (OESO) een mondiale standaard ontwikkeld voor de 
automatische uitwisseling van financiële inlichtingen. Deze standaard bestaat uit een 
modelovereenkomst tussen bevoegde autoriteiten om automatisch bepaalde financiële inlichtingen 
uit te wisselen, uit een identificatie- en rapportagestandaard (de “Common Reporting Standard” 
(CRS)), uit het OESO-commentaar op deze modelovereenkomst en op de CRS en uit een aantal 
2
bijlagen (annexes). Een kopgroep van 51 landen (de “Early Adopters”), waaronder Nederland, 
3
heeft op 29 oktober 2014 in Berlijn een multilaterale overeenkomst ondertekend (MCAA ) om 
automatisch informatie over elkaars ingezetenen uit te wisselen op basis van de CRS. Nederland, 
waaronder in dit verband begrepen de BES eilanden, heeft zich door ondertekening van de MCAA 
verbonden om de door de OESO ontwikkelde standaard met ingang van 1 januari 2016 in werking 
te laten treden en om, mits aan een aantal aanvullende voorwaarden is voldaan, vanaf 2017 
automatisch informatie uit te wisselen.  
De Europese Raad heeft op 22 mei 2013 zijn waardering uitgesproken over de internationale 
ontwikkelingen op het gebied van de automatische gegevensuitwisseling en verzocht het 
toepassingsgebied ervan binnen de Europese Unie (EU) en op mondiaal niveau te verruimen met 
het oog op de bestrijding van belastingfraude en agressieve fiscale planning. Dit heeft geleid tot de 
4
totstandkoming van Richtlijn 2014/107/EU . Richtlijn 2014/107/EU brengt wijzigingen aan in 
5
Richtlijn 2011/16/EU . Richtlijn 2011/16/EU voorziet reeds in automatische uitwisseling van 
inlichtingen ten aanzien van bepaalde categorieën van inkomsten en vermogen. Richtlijn 
2014/107/EU voorziet in een uitbreiding van de al bestaande automatische uitwisseling van 
inlichtingen waardoor binnen de EU dezelfde inlichtingen automatisch moeten worden uitgewisseld 
                                                
1
 Hiring Incentives to Restore Employment Act. Pub. L. 111-147 (H.R. 2847). 
2 
Al deze stukken zijn te raadplegen op: http://www.oecd.org/tax/exchange-of-tax-information/automaticexchange.htm. 
3 
Multilateral Competent Authority Agreement on automatic exchange of financial account information. 
4
 Richtlijn 2014/107/EU van de Raad van 9 december 2014 tot wijziging van Richtlijn 2011/16/EU wat betreft verplichte automatische 
uitwisseling van inlichtingen op belastinggebied (PbEU 2014, L 359). 
5
 Richtlijn 2011/16/EU van de Raad van 15 februari 2011 betreffende de administratieve samenwerking op het gebied van de belastingen 
en tot intrekking van Richtlijn 77/799/EEG (PbEU 2011, L 64).
