van rekeningen die kwalificeren als te rapporteren rekeningen aan de Belastingdienst verstrekken. 
De Belastingdienst verstrekt die gegevens vervolgens op automatische basis aan andere lidstaten.  
Richtlijn 2014/107/EU brengt ook nog enige andere wijzigingen aan in Richtlijn 2011/16/EU. Deze 
betreffen onder meer aanvullende regels met betrekking tot de elektronische verzending van de 
inlichtingen en een aanvulling op de privacywaarborgen in het geval sprake is van de uitwisseling 
van de nieuwe categorie inlichtingen. 
Richtlijn 2014/107/EU moet uiterlijk op 31 december 2015 zijn geïmplementeerd. De bepalingen in 
Richtlijn 2014/107/EU moeten met ingang van 1 januari 2016 in werking treden en hebben voor 
het eerst betrekking  op gegevens over het jaar 2016. De uitwisseling van de gegevens over 2016 
zal op grond van Richtlijn 2014/107/EU plaatsvinden binnen negen maanden na het einde van dat 
kalenderjaar. 
3.3 Richtlijn 2003/48/EG 
Binnen de EU worden al automatisch gegevens uitgewisseld over inkomsten uit spaargelden op 
10
grond van Richtlijn 2003/48/EG . Om de bestaande lacunes in Richtlijn 2003/48/EG te dichten, is 
11
Richtlijn 2003/48/EG gewijzigd door Richtlijn 2014/48/EU . Richtlijn 2003/48/EG en Richtlijn 
2014/107/EU hebben grotendeels dezelfde werkingssfeer. Omdat het weinig voordeel zou 
opleveren om beide richtlijnen naast elkaar te laten functioneren, en de kosten hiervan geenszins 
zouden opwegen tegen de voordelen, en om te garanderen dat er in de EU slechts één standaard 
geldt voor automatische uitwisseling van inlichtingen, heeft de Europese Commissie een voorstel 
12
ingediend om (de gewijzigde) Richtlijn 2003/48/EG in te trekken .  
4. Implementatie in de nationale wetgeving  
4.1 Wet op de internationale bijstandsverlening bij de heffing van belastingen 
Dit wetsvoorstel strekt tot implementatie van Richtlijn 2014/107/EU en de voorschriften uit de CRS 
in de WIB. De WIB geeft uitvoering aan regelingen van internationaal recht en aan richtlijnen van 
de Raad van de Europese Unie op het gebied van de wederzijdse bijstand bij de heffing van 
belastingen, waaronder Richtlijn 2011/16/EU. In de WIB zal ingevolge dit wetsvoorstel een 
bepaling worden opgenomen op grond waarvan Nederland op automatische basis conform Richtlijn 
2014/107/EU aan andere lidstaten de financiële gegevens zal gaan verstrekken die betrekking 
hebben op ingezetenen van die andere lidstaten. De grondslag voor de automatische uitwisseling 
met landen buiten de EU ligt in het WABB-verdrag (of belastingverdragen) (en zoals eerder 
aangegeven, zijn hierover in de MCAA nadere afspraken gemaakt). De WIB biedt hiervoor al een 
kader. Op basis van de WIB kan de Minister van Financiën in overleg met een daartoe bevoegde 
autoriteit van een andere staat (groepen van) gevallen aanwijzen waarover automatisch 
inlichtingen zullen worden verstrekt en de voorwaarden stellen waaronder die verstrekking zal 
geschieden. 
                                                
10 
Richtlijn 2003/48/EG van de Raad van 3 juni 2003 betreffende belastingheffing op inkomsten uit spaargelden in de vorm van 
rentebetaling (PbEU 2003, L 157). 
11 
Richtlijn 2014/48/EU van de Raad van 24 maart 2014 tot wijziging van Richtlijn 2003/48/EG betreffende belastingheffing op inkomsten 
uit spaargelden in de vorm van rentebetaling (PB L 111 van 15.4.2014, blz. 50). 
12  
http://eur-lex.europa.eu/legal-content/NL/TXT/?uri=CELEX:52015PC0129.
