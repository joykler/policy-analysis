ondertekening van de MCAA zijn deze landen overeengekomen om vanaf 2017, voor het eerst over 
het kalenderjaar 2016, informatie uit te wisselen volgens de CRS. Om daadwerkelijk tot informatie-
uitwisseling over te gaan, moeten landen nog wel aan bepaalde nadere voorwaarden voldoen. Zo 
moet de nationale wetgeving op orde zijn, moeten landen een adequaat 
gegevensbeschermingsniveau hebben en moeten ze aangeven welk transmissiekanaal ze gaan 
gebruiken. Om te voorkomen dat landen informatie met elkaar uitwisselen zonder dat de 
vertrouwelijkheid en de beveiliging van ontvangen gegevens voldoende gewaarborgd is, zal het 
7
Global Forum in 2015 en 2016 het gegevensbeschermingsniveau van de landen die per 2017 
informatie gaan uitwisselen, onderzoeken. Op basis van dit onderzoek kunnen landen beslissen met 
welke landen ze willen uitwisselen. Indien bijvoorbeeld land A aan de OESO heeft aangegeven 
onder andere met land B uit te willen wisselen en land B heeft dit aangegeven voor onder andere 
land A, ontstaat als het ware een ‘match’ en gaan deze landen met elkaar uitwisselen.  
Het aantal landen dat bereid is om over te gaan tot automatische uitwisseling van gegevens 
volgens de OESO-standaard is na 29 oktober 2014 nog flink toegenomen. Een overzicht van de 
Early Adopters en van de landen die reeds hebben uitgesproken om automatisch gegevens uit te 
gaan wisselen op basis van de CRS, is als bijlage 1 bijgevoegd.   
De inlichtingen die de bevoegde autoriteiten automatisch zullen uitwisselen, betreffen gegevens 
over financiële rekeningen die worden gehouden bij financiële instellingen in een ander land dan 
het land waar de rekeninghouder fiscaal woont. In het geval de rekeninghouder een passieve niet-
8
financiële entiteit (een zogenaamde passieve NFE ) is, worden ook gegevens uitgewisseld als de 
uiteindelijk belanghebbende(n) van die entiteit fiscaal woonachtig is (onderscheidenlijk woonachtig 
zijn) in een ander land dan het land waar de financiële instelling is gevestigd. Het begrip financiële 
rekening is een breed begrip binnen de CRS: naast een deposito- en een bewaarrekening valt hier 
bijvoorbeeld ook onder een aandelenbelang in een beleggingsentiteit en een kapitaal- of 
lijfrenteverzekering. De (financiële) gegevens die worden uitgewisseld, zijn bijvoorbeeld het saldo 
van een rekening, de waarde van een kapitaal- of lijfrenteverzekering, en het totale brutobedrag 
aan rente, dividenden en overige inkomsten die zijn gegenereerd met betrekking tot (activa die 
verbonden zijn met) een rekening. Naast het uitwisselen van rekeninggegevens worden 
identificerende gegevens betreffende de rekeninghouder en de uiteindelijk belanghebbende(n) van 
een passieve NFE die rekeninghouder is, uitgewisseld. Het gaat daarbij bijvoorbeeld om het fiscaal 
identificatienummer en (in het geval van natuurlijke personen) de geboortedatum van de 
rekeninghouder of uiteindelijk belanghebbende(n). Om de uitwisseling van deze gegevens tussen 
staten mogelijk te maken, zal aan financiële instellingen een rapportageverplichting worden 
opgelegd met betrekking tot deze gegevens. Daarbij zullen financiële instellingen worden verplicht 
om ten behoeve van die rapportage aan de fiscale autoriteiten de identificatie- en 
rapportagevoorschriften uit de CRS te volgen.  
                                                
7 
Het Global Forum on Transparency and Exchange of Information for Tax Purposes is een internationaal forum dat zich bezighoudt met 
het vergroten van transparantie en uitwisseling van informatie op belastinggebied wereldwijd. Het Global Forum handelt in opdracht van 
de G20 en heeft momenteel 126 deelnemende landen. 
 
8
Het begrip passieve NFE wordt gedefinieerd in bijlage I, sectie VIII, onderdeel D, onder 7, van Richtlijn 2011/16/EU. Een NFE is een 
entiteit die niet een financiële instelling is. Een passieve NFE is (i) een NFE die niet een actieve niet-financiële entiteit (actieve NFE) is, en 
(ii) een beleggingsentiteit die niet een financiële instelling in een zogenaamd ‘deelnemend rechtsgebied’ is, zijnde een rechtsgebied 
waarmee het land Nederland gegevens zal uitwisselen op basis van de CRS. Afhankelijk van het type inkomen of de activiteiten kan een 
NFE passief of actief zijn.
