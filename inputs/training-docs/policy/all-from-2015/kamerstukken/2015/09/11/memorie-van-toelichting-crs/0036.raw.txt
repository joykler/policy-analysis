In het eerste lid, onderdeel y, wordt ingegaan op het begrip ‘financiële activa’. Dit begrip komt 
terug in het voorgestelde artikel 10c van de WIB, in de zin dat ter zake van een bewaarrekening 
ook moet worden gerapporteerd over de totale bruto-opbrengsten van de verkoop, terugbetaling of 
afkoop van financiële activa, die zijn gestort of bijgeschreven op de rekening, mits ook aan de 
overige voorwaarden voor rapportage is voldaan.  
Ten slotte wordt in het eerste lid, onderdeel z, het land Nederland gedefinieerd. Hieronder wordt 
verstaan Nederland, zijnde (ingevolge artikel 2, eerste lid, onderdeel a, van de WIB) het in Europa 
gelegen deel van het Koninkrijk der Nederlanden, en de BES eilanden. Onder de BES eilanden 
o
worden ingevolge artikel 2, derde lid, onderdeel d, onder 4 , van de AWR verstaan Bonaire, Sint 
Eustatius en Saba. De definitie van het land Nederland is van belang voor de begrippen 
deelnemend rechtsgebied en passieve NFE in het eerste lid, onderdelen f en v, en voor de 
toepassing van het vijfde lid. 
In het tweede lid wordt aangegeven dat voor de toepassing van het eerste lid, onderdelen b en e, 
de vestigingsplaats van een financiële instelling wordt bepaald met inachtneming van bijlage II, 
onder 3, van Richtlijn 2011/16/EU. In die bepaling staat onder meer dat een financiële instelling 
20
ingezetene is van een staat als zij is onderworpen aan de jurisdictie van die staat. Hierbij kan er 
in het algemeen van worden uitgegaan dat een financiële instelling is onderworpen aan de 
jurisdictie van een staat als zij fiscaal gevestigd is in die staat. Om vast te stellen of een financiële 
instelling in Nederland is gevestigd, wordt aangesloten bij artikel 4 van de AWR. Volgens het eerste 
lid van dat artikel wordt de vestigingsplaats van een lichaam naar de omstandigheden beoordeeld. 
Dit houdt in dat financiële instellingen waarvan de werkelijke leiding zich in Nederland bevindt, als 
gevestigd in Nederland worden aangemerkt. Voor het vaststellen of een financiële instelling fiscaal 
gevestigd is op de BES eilanden, moet worden aangesloten bij artikel 1.5, eerste lid, van de 
Belastingwet BES. In bijlage II, onder 3, van Richtlijn 2011/16/EU wordt verder ingegaan op de 
vestigingsplaats van een trust die een financiële instelling is en op de financiële instelling (anders 
dan een trust) die geen fiscale vestigingsplaats heeft. Tot slot wordt daarin aangegeven wat er 
gebeurt als een financiële instelling ingezetene is van twee of meer staten. Om te bepalen welke 
identificatie- en rapportagevoorschriften dan van toepassing zijn, moet worden aangesloten bij de 
voorschriften van de staat waar de financiële instelling de financiële rekening/rekeningen 
aanhoudt. 
Ingevolge het derde lid wordt een entiteit zonder fiscale woonplaats, met inachtneming van bijlage 
II, onder 5, van Richtlijn 2011/16/EU, behandeld als ingezetene van het rechtsgebied waar de 
plaats van de werkelijke leiding ervan is gelegen. Deze bepaling is gelijk aan de tweede volzin in 
bijlage I, sectie VIII, onderdeel D, onder 3, van Richtlijn 2011/16/EU. Het derde lid van artikel 2a 
is van belang om te kunnen bepalen of een persoon ingezetene is van een deelnemend 
rechtsgebied als bedoeld in het eerste lid, onderdeel q, van genoemd artikel. Van een entiteit 
zonder fiscale woonplaats kan bijvoorbeeld sprake zijn als de entiteit fiscaal transparant is. Het kan 
daarbij volgens genoemd onderdeel 5 van bijlage II gaan om een samenwerkingsverband, een 
samenwerkingsverband met beperkte aansprakelijkheid of een soortgelijke juridische constructie. 
                                                
20
 In genoemde bepaling staat ‘lidstaat’, ingevolge het voorgestelde artikel 2a, vierde lid, van de WIB wordt onder lidstaat evenwel mede 
verstaan andere rechtsgebieden dan de lidstaten.
