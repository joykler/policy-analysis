hoofde van andere wetgeving of enig rechtsinstrument van de EU verplicht is om dat gegeven te 
verzamelen.  
Het voorgestelde artikel 10d, tweede lid, van de WIB schrijft voor dat een rapporterende financiële 
instelling redelijke inspanningen moet verrichten om aan het einde van het tweede kalenderjaar 
dat volgt op het jaar waarin een bestaande rekening is aangemerkt als een te rapporteren 
rekening, de gegevens, bedoeld in het eerste lid van dat artikel, te verkrijgen. Genoemd artikel 
10d komt overeen met bijlage I, sectie I, onderdeel C, van Richtlijn 2014/107/EU. In de 
onderdelen 25 tot en met 28 van het OESO-commentaar op genoemd onderdeel C wordt op deze 
bepaling ingegaan. Ingevolge dat OESO-commentaar wordt met het in het eerste lid van genoemd 
artikel bedoelde ‘dossier van een rapporterende financiële instelling’ gedoeld op zowel het papieren 
dossier als op het elektronische dossier.  
In het OESO-commentaar worden voorbeelden gegeven van ‘redelijke inspanningen’ als bedoeld in 
genoemd tweede lid. Een van deze voorbeelden is dat een rapporterende financiële instelling 
contact opneemt met de rekeninghouder, bijvoorbeeld per mail, persoonlijk of telefonisch. In een 
ander voorbeeld is, in bepaalde omstandigheden, voldoende dat de elektronisch doorzoekbare 
gegevens van een gelieerde entiteit worden nagegaan. In het OESO-commentaar wordt verder 
aangegeven dat een rapporterende financiële instelling ten minste eenmaal per jaar gedurende de 
periode tussen de identificatie van een rekening als te rapporteren rekening en het eind van het 
tweede kalenderjaar volgend op die identificatie dergelijke inspanningen verricht.   
Artikel 10e 
Het voorgestelde artikel 10e van de WIB bevat een uitzondering op de verplichting voor de 
rapporterende financiële instelling om het fiscale identificatienummer van een te rapporteren 
persoon of rekeninghouder te verstrekken in het geval de fiscale woonstaat van die te rapporteren 
persoon dan wel die rekeninghouder hem geen fiscaal identificatienummer (of een functioneel 
equivalent daarvan) heeft verstrekt. Deze uitzondering geldt zowel voor bestaande rekeningen als 
voor nieuwe rekeningen. In onderdeel 30 van het OESO-commentaar op bijlage I, sectie I, 
onderdeel D, van Richtlijn 2011/16/EU wordt uitgelegd dat deze uitzondering geldt voor de situatie 
dat de fiscale woonstaat geen fiscale identificatienummers (of functioneel equivalent daarvan) 
afgeeft en voor de situatie dat een staat aan een bepaalde (natuurlijk) persoon of aan een 
bepaalde entiteit geen fiscaal identificatienummer (of functioneel equivalent daarvan) heeft 
verstrekt. Op grond van genoemd commentaar gaat de uitzondering op de verplichting om het 
fiscale identificatienummer te verstrekken niet langer op als de betreffende fiscale woonstaat 
eenmaal wel een fiscaal identificatienummer (of functioneel equivalent daarvan) heeft afgegeven 
aan de te rapporteren persoon (of rekeninghouder). Het fiscale identificatienummer moet in dat 
geval worden gerapporteerd vanaf het moment dat de rapporterende financiële instelling dat 
nummer verkrijgt op basis van een eigen verklaring of anderszins.   
Artikel 10f 
Het voorgestelde artikel 10f van de WIB bepaalt dat een rapporterende financiële instelling niet 
verplicht is om de geboorteplaats te verstrekken van natuurlijke personen die te rapporteren
