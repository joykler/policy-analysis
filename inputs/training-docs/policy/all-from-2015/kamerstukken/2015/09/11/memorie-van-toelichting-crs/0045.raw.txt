personen zijn, tenzij de rapporterende financiële instelling uit hoofde van andere wet- en 
regelgeving verplicht is de geboorteplaats te verkrijgen en te rapporteren en de geboorteplaats 
beschikbaar is in de elektronisch doorzoekbare gegevens die door de rapporterende financiële 
instelling worden beheerd. Deze uitzondering geldt zowel voor bestaande als voor nieuwe 
rekeningen. In het OESO-commentaar op sectie I, onderdeel E, van Richtlijn 2011/16/EU, wordt in 
onderdeel 34 uitgelegd wat ‘de elektronisch doorzoekbare gegevens’ van een rapporterende 
financiële instelling zijn. 
 
Artikel I, onderdeel F (afdeling 4B van de Wet op de internationale bijstandsverlening bij de heffing 
van belastingen) 
Voorgesteld wordt om de artikelen 11 en 12 van de WIB in een aparte afdeling onder te brengen, 
‘Strafbepaling en betekening’.  
 
Artikel I, onderdeel G (artikel 14 van de Wet op de internationale bijstandsverlening bij de heffing 
van belastingen) 
Artikel 14 van de WIB bevat een aantal weigeringsgronden voor het verstrekken van inlichtingen 
aan een andere staat. De wijziging van artikel 14, vijfde lid, van de WIB voorkomt dat de 
bepalingen in dit artikel ook van toepassing zijn op de automatische uitwisseling van inlichtingen 
op grond van het bestaande artikel 6b en het voorgestelde artikel 6c van de WIB.  
 
Artikel I, onderdeel H (artikel 19 van de Wet op de internationale bijstandsverlening bij de heffing 
van belastingen) 
Volgens Richtlijn 2011/16/EU moet bij de automatische uitwisseling van inlichtingen in de zin van 
artikel 8 van die richtlijn gebruik worden gemaakt van een geautomatiseerd standaardformaat. Met 
de voorgestelde wijziging van artikel 19, derde lid, van de WIB wordt geregeld dat het 
standaardformulier, dat voldoet aan de in of krachtens Richtlijn 2011/16/EU gestelde voorwaarden, 
en dat bij de automatische inlichtingenuitwisseling op grond van artikel 6b van de WIB is 
voorgeschreven, ook wordt voorgeschreven voor de automatische inlichtingenuitwisseling op grond 
van het voorgestelde artikel 6c van de WIB.  
 
Artikel I, onderdeel I (artikel 28 van de Wet op de internationale bijstandsverlening bij de heffing 
van belastingen) 
Op grond van artikel 28 van de WIB is de geheimhoudingsplicht, bedoeld in artikel 67 van de AWR, 
van overeenkomstige toepassing op de inlichtingen die de Belastingdienst uit het buitenland 
ontvangt, alsmede op de inlichtingen die de Belastingdienst op grond van artikel 8 van de WIB 
ontvangt. Met de voorgestelde wijziging wordt deze geheimhoudingsplicht eveneens van 
overeenkomstige toepassing verklaard op de gegevens en inlichtingen die de Belastingdienst op 
grond van de voorgestelde artikelen 10b en 10c van de WIB van rapporterende financiële 
instellingen ontvangt. 
 
Artikel II (afdeling 4A van de Belastingwet BES) 
Artikel 8.133a  
45
