als waarin is voorzien in de door de OESO ontwikkelde modelovereenkomst. In het verlengde 
hiervan moeten lidstaten op basis van Richtlijn 2014/107/EU aan hun financiële instellingen 
dezelfde identificatie- en rapportagestandaard opleggen als de door de OESO ontwikkelde CRS. 
Dit voorstel van wet regelt de implementatie in nationale wetgeving van Richtlijn 2014/107/EU en 
van de door de OESO ontwikkelde CRS. Implementatie vindt plaats in de Wet op de internationale 
bijstandsverlening bij de heffing van belastingen (WIB) en daarop gebaseerde regelgeving. 
Financiële instellingen zullen worden verplicht bepaalde financiële gegevens, zoals bijvoorbeeld 
saldi van door in het buitenland wonende personen aangehouden bankrekeningen, te verstrekken 
aan de Belastingdienst. De Belastingdienst wisselt deze gegevens vervolgens uit met de (lid)staat 
waar (in dit voorbeeld) de houder van de rekening woont. Bij het vaststellen of sprake is van een 
rekening waarover moet worden gerapporteerd, worden financiële instellingen verplicht om de in 
de CRS en Richtlijn 2014/107/EU voorgeschreven identificatievoorschriften toe te passen.  
Het College bescherming persoonsgegevens (CBP) is gevraagd te adviseren of het wetsvoorstel 
voldoet aan de geldende wet- en regelgeving met betrekking tot de verwerking van 
persoonsgegevens. Het CBP heeft geoordeeld dat niet is gebleken dat met het wetsvoorstel de Wet 
bescherming persoonsgegevens (Wbp) niet wordt nageleefd en heeft dan ook geen aanleiding 
gezien tot het maken van inhoudelijke opmerkingen.  
Deze wet zal met ingang van 1 januari 2016 in werking treden. De eerste gegevensuitwisseling zal 
plaatsvinden in 2017 met betrekking tot gegevens over het kalenderjaar 2016. 
2. De door de OESO ontwikkelde mondiale standaard 
De OESO heeft ten behoeve van de aanpak van belastingfraude en belastingontwijking een 
mondiale standaard ontwikkeld waarbij landen automatisch financiële inlichtingen uitwisselen naar 
het model van de FATCA. Door het ontwikkelen van een mondiale standaard die door landen (die 
zich aansluiten) moet worden nageleefd, wordt uniformiteit in de informatie-uitwisseling 
gegarandeerd hetgeen bijdraagt aan de doeltreffendheid van de automatische 
inlichtingenuitwisseling. Daarnaast draagt dit bij aan een wereldwijd level playing field op het 
gebied van de automatische inlichtingenuitwisseling voor zowel de landen als de financiële 
instellingen. De mondiale standaard bestaat onder meer uit de eerder genoemde 
modelovereenkomst met afspraken over bijvoorbeeld de aard van de inlichtingen die worden 
uitgewisseld, over de wijze en het tijdstip waarop de inlichtingen worden uitgewisseld en over 
geheimhouding en privacywaarborgen. De modelovereenkomst geeft hierbij invulling aan de reeds 
bestaande bepalingen over informatie-uitwisseling in de belastingverdragen tussen landen en in het 
6
Verdrag inzake wederzijdse administratieve bijstand in belastingzaken (WABB-verdrag). De 
uitwisseling van de inlichtingen vindt derhalve plaats op grond van het betreffende 
belastingverdrag of het WABB-verdrag. Op basis van de betreffende bepalingen in de 
belastingverdragen en in het WABB-verdrag kunnen en moeten evenwel nadere afspraken worden 
gemaakt over de uit te wisselen gegevens. Dit is gebeurd door ondertekening van de 
modelovereenkomst in de vorm van de MCAA op 29 oktober 2014 door de Early Adopters. Door 
                                                
6 
Het Verdrag inzake wederzijdse administratieve bijstand in belastingzaken en het Protocol tot wijziging van het verdrag, getekend in 
Straatsburg op 25 januari 1988 (Trb. 1991, 4 en Trb. 1997, 10) zoals gewijzigd op 27 mei 2010 (Trb. 2010, 221 en 314).
