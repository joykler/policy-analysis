Directie Westelijk Halfrond
Antwoorden van de minister van Buitenlandse Zaken op vragen van de
leden Ten Broeke en Bosman (VVD) over drugssmokkel van Venezuela
Onze Referentie
naar het Caribisch deel van het Koninkrijk.
Minbuza-2015.450861
Vraag 1
Kunt u het bericht bevestigen dat op maandag 20 juli op een Venezolaanse
1
motorboot 150 kilo cocaïne is onderschept door de Arubaanse autoriteiten?
Antwoord 1
Het vliegtuig van de Kustwacht in het Caribisch Gebied heeft op maandag 20 juli
tijdens een patrouille op 100 zeemijl ten noorden van Curaçao een zogenaamde
go-fast ontdekt. Omdat de kustwacht zo ver op de Caribische Zee geen varende
eenheden had, is de hulp ingeroepen van de Amerikaanse kustwacht. Bij hun
interceptie hebben de smokkelaars de partij drugs in zee geworpen. De
Amerikaanse kustwacht heeft de partij, 150 kilogram met een straatwaarde van
8,2 miljoen Amerikaanse dollar, uit het water kunnen halen en heeft de
smokkelaars en de drugs op zee overgedragen aan de Venezolaanse marine.
Vraag 2
Zijn er bij de Nederlandse regering cijfers bekend over de geschatte omvang van
drugssmokkel vanuit Venezuela naar of rondom het Caribisch deel van het
Koninkrijk?
Antwoord 2
Er zijn geen betrouwbare gegevens over de omvang en herkomst van
drugssmokkel in of via het Caribisch gebied. In 2015 werd tot en met augustus
7.972 kilogram drugs onderschept in het Caribisch deel van het Koninkrijk. Het
beeld van de inbeslagnames is wisselend. Enerzijds zijn de laatste jaren vooral
kleinere partijen drugs aangetroffen en worden voor de smokkel meer lokale
kleine vaartuigen gebruikt; dit lijkt te duiden op risicospreiding. Anderzijds heeft
de marine, samen met de VS en de Kustwacht, in mei 6.000 kilo marihuana
onderschept; de grootste vangst ooit.
Vraag 3
Beschikken de autoriteiten van Aruba en Curaçao over voldoende capaciteit om
drugssmokkel vanuit Venezuela adequaat te bestrijden?
Antwoord 3
De autoriteiten hebben in de rechtshandhavingsketen van het Caribisch deel van
het Koninkrijk diverse middelen tot hun beschikking. De douane, de kustwacht, de
politie, en het OM werken nauw samen om de drugsbestrijdingstaken in de regio
zo effectief en efficiënt mogelijk uit te voeren. Samenwerking met internationale
en regionale partners, zoals bijvoorbeeld de Verenigde Staten, draagt bij aan
succesvol optreden tegen drugssmokkel.
1
http://www.el-nacional.com/mundo/Detienen-barco-venezolano-cocaina-Aruba_0_668333276.html
Pagina 2 van 2
