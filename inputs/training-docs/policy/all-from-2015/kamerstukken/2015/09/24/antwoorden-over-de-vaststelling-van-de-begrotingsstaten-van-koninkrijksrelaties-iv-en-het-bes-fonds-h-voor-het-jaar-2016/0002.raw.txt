overeenstemming bereikt over een meerjarig organisatie ontwikkel- en 
opleidingsplan. Met Bonaire zijn dit jaar afspraken gemaakt over een meerjarig 
traject "Bestuurlijke ontwikkeling Bonaire", waaronder een bezinningstraject, een 
integriteitscan en het benoemen van een aantal proeftuinen voor bestuurskracht die 
inhoudelijk aansluiten bij de ambities uit het Meer Jaren Plan Bonaire. Voor Sint 
Eustatius geldt het verbeterplan om de bestuurlijke en financiële problematiek op 
orde te krijgen.  
Voor het programma is in 2016 € 1,5 miljoen begroot, voor de jaren 2017 tot en 
met 2019 wordt voor het programma een bedrag van € 2,5 miljoen beschikbaar 
gesteld. 
3 In hoeverre ziet u voor uw ministerie, dan wel voor andere ministeries, een rol  10   
weggelegd als het gaat om het bevorderen van de interesse van het bedrijfsleven 
om gebruik te maken van de netwerken, juridische en financiële dienstverlening, 
en de kennis van taal en cultuur op de Caribische delen van het Koninkrijk? Zo ja, 
hoe ziet die rol eruit? 
Antwoord: Zowel voor mijn ministerie als voor de ministeries Economische 
Zaken, Financiën en Buitenlandse Zaken ligt een rol om het bedrijfsleven te 
interesseren om zaken te doen met of via de Caribische delen van het Koninkrijk. 
Dit gebeurt onder andere door het organiseren van handelsmissies, het verrichten 
van onderzoek en het in 2015 en 2016 ter beschikking stellen van middelen aan de 
BES eilanden voor gerichte economische maatregelen. Tevens is een werkgroep 
economische samenwerking waarin eerdergenoemde departementen samen met de 
landen initiatieven ontplooid om het zaken doen binnen en vanuit het Koninkrijk te 
bevorderen (zie mijn brief d.d. 3 juni 2015 aan de voorzitter van de 
Koninkrijksconferentie). 
4 In hoeverre bent u van plan om de economie van de eilanden te versterken, door  10   
dienstverlening van de douane, betere transportfaciliteiten en betere 
vestigingsvoorwaarden, zoals vergunningen? 
Antwoord: Het is primair aan de landen zelf om voorstellen te doen en 
maatregelen te nemen. In de werkgroep economische samenwerking zijn dit 
thema’s waaraan de autonome landen gezamenlijk op vrijwillige basis kunnen 
werken. Waar mogelijk levert Nederland de landen technische en personele 
ondersteuning, zoals bij de oprichting van de mededingingsautoriteit in Curaçao. 
Het is aan de landen zelf om aan te geven op welke terreinen zij ondersteuning 
wensen. Dit geldt onverlet ook voor Caribisch Nederland. 
5 Kunt u aangeven wanneer de resultaten worden opgeleverd van de  10   
haalbaarheidsstudie naar de mogelijke effecten van een snellere ferryverbinding 
tussen Bonaire, Curaçao en Aruba? 
Antwoord: De intentie van de drie eilanden is om op korte termijn over te gaan tot 
het verlenen van de opdracht voor de haalbaarheidsstudie. Deze zal tenminste drie 
maanden in beslag nemen. 
6 Kan u aangeven wanneer u vindt dat de belangen van het Koninkrijk vragen om  10   
aanvullende maatregelen met betrekking tot de aanpak van 
integriteitsproblematiek op Sint Maarten? 
Antwoord: Sint Maarten werkt aan het opzetten van een Integriteitkamer conform 
de gemaakte afspraken in mei 2015. De landsverordening daartoe is inmiddels 
vastgesteld. De leden van de Integriteitkamer zullen in gezamenlijkheid tussen Sint 
Maarten en Nederland worden gezocht. Op dit moment heb ik geen reden om te 
veronderstellen dat aanvullende maatregelen noodzakelijk zijn. 
7 Wat is de stand van zaken als het gaat om de AMvRB Samenwerkingsregeling  11   
waarborging plannen van aanpak landstaken Curaçao en Sint Maarten? Houdt deze 
AMvRB per 10-10-2016 op te bestaan? Wat wordt bedoeld met “om de 
uiteindelijke afronding van de plannen van aanpak in 2016 te bestendigen”? Wat 
als de plannen niet zijn uitgevoerd dan wel niet goed zijn uitgevoerd? 
Antwoord: Sint Maarten heeft inmiddels de Plannen van Aanpak Nieuwe 
Toelatingsorganisatie, Burgerzaken, Juridische Zaken en Wetgeving en VROMI 
Totaallijst feitelijke vragen Vaststelling van de begrotingsstaten van Koninkrijksrelaties (IV) en het 
BES-fonds (H) voor het jaar 2016 (34300-IV-2)  2/4
