34300  IV Vaststelling van de begrotingsstaten van Koninkrijksrelaties (IV) 
en het BES-fonds (H) voor het jaar 2016 
 
 
nr.   Verslag houdende een lijst van vragen en antwoorden 
   
Vastgesteld,  …..   september 2015 
 
 De vaste commissie voor Koninkrijksrelaties, belast met het voorbe-
  reidend onderzoek van dit voorstel van wet, heeft de eer verslag uit te 
  brengen in de vorm van een lijst van vragen met de daarop gegeven 
  antwoorden.  
De vragen zijn op 21 september 2015 voorgelegd aan de Minister van 
  Binnenlandse Zaken en Koninkrijksrelaties. Bij brief van ……. 2015 
  zijn ze door de Minister van Binnenlandse Zaken en Koninkrijksrela-
  ties beantwoord.  
Met de vaststelling van het verslag acht de commissie de openbare 
  behandeling van het wetsvoorstel voldoende voorbereid. 
 
De voorzitter van de commissie, 
Recourt  
 
De adjunct-griffier van de commissie, 
Hendrickx 
 
 
 
Nr Vraag  Blz  
van tot 
1 Wanneer kan de Tweede Kamer het kabinetsstandpunt inzake de evaluatie  8   
uitwerking nieuwe staatkundige structuur Caribisch Nederland tegemoet zien? 
Antwoord: Naar verwachting rondt de evaluatiecommissie uitwerking nieuwe 
staatkundige structuur Caribisch Nederland medio oktober haar werkzaamheden 
af. Conform de opdracht zal de evaluatiecommissie in haar rapport uitsluitend 
conclusies opnemen en geen aanbevelingen. Op basis van het evaluatierapport van 
de commissie zal overleg met Bonaire, Sint Eustatius en Saba plaatsvinden over de 
beleidsopvolging. Dit overleg vraagt zorgvuldigheid, mede gelet op de belangen 
van en draagvlak bij de bevolking van de drie afzonderlijke eilanden. Op dit 
moment is niet aan te geven hoeveel tijd dit overleg zal vragen. Ik zal uw Kamer 
op de hoogte houden van de voortgang van de overleggen. 
2 Waar bestaat het “programma Bestuurlijke ontwikkeling” precies uit? Hoeveel  9   
geld is daarmee gemoeid? 
Antwoord: Het programma “Bestuurlijke ontwikkeling” bevat een algemeen deel 
waaronder activiteiten vallen die voor meerdere eilanden ingezet worden. In 2015  
zijn voor het eerst activiteiten voor alle eilandbestuurders (gezaghebbers, 
gedeputeerden, eilandsecretarissen, griffiers en raadsleden) van Caribisch 
Nederland georganiseerd, met als doel kennisontwikkeling (o.a. dualisme) en 
persoonlijk leiderschap. Dergelijke activiteiten zullen in 2016 een vervolg krijgen, 
mogelijk in de vorm van keuzemodules. Voor de landen wordt ingezet op 
vraaggestuurd werken vanuit het programma bestuurlijke ontwikkeling.  
Het andere deel beslaat eilandspecifieke activiteiten. Zo is er met Saba 
Totaallijst feitelijke vragen Vaststelling van de begrotingsstaten van Koninkrijksrelaties (IV) en het 
BES-fonds (H) voor het jaar 2016 (34300-IV-2)  1/4
