> Retouradres Postbus 20011 2500 EA Den Haag 
 
Ministerie van 
Aan de Voorzitter van de Tweede Kamer 
Binnenlandse Zaken en 
der Staten-Generaal 
Koninkrijksrelaties 
Postbus 20018 
Directie Koninkrijksrelaties 
2500 EA  DEN HAAG 
Turfmarkt 147 
Den Haag 
Postbus 20011 
2500 EA  Den Haag 
Kenmerk 
2015-0000479355 
Uw kenmerk 
 
  
Datum 4 september 2015 
Betreft Versterking rechtshandhaving in de Caribische landen in 
het Koninkrijk 
 
  
 
 
 
Zoals toegezegd tijdens het Algemeen Overleg over de ‘Staat van het bestuur 
Aruba, Curaçao en Sint Maarten’ van 31 maart 2015 en het Algemeen Overleg 
over de Koninkrijksconferentie van 20 mei 2015 informeer ik u - nu het Justitieel 
Vierpartijenoverleg van 8 juni 2015 op Sint Maarten heeft plaats gevonden - mede 
namens de minister van Veiligheid en Justitie over de versterking van de 
rechtshandhaving in de landen in het Caribisch deel van het Koninkrijk. Deze brief 
richt zich daarmee tevens op de motie Van Raak en Bosman aangaande een 
onderzoek in het kader van het Koninkrijk naar de (illegale) geldstromen tussen 
de onder- en bovenwereld op Curaçao en Sint Maarten. 
 
Aruba, Curaçao en Sint Maarten hebben na het Justitieel Vierpartijenoverleg van 
januari jl. een inhoudelijke reactie gegeven op de voorstellen van Nederland, 
welke door Nederland zijn verwerkt in een gezamenlijk plan. Dit plan, dat de 
hoofdlijnen omschrijft en nog nadere uitgewerkt dient te worden, is ingebracht in 
het Justitieel Vierpartijenoverleg van 8 juni jongstleden.  
 
Tijdens dit Justitieel Vierpartijenoverleg hebben de Ministers van Justitie van 
Aruba, Curaçao en Sint Maarten uitgesproken zich te herkennen in het plan en 
daarmee de noodzaak tot versterking van de rechtshandhavingsketen in de 
landen in het Caribisch deel van het Koninkrijk. Additionele opmerkingen en 
suggesties van de Caribische landen zullen op korte termijn worden aangedragen 
ten behoeve van de verdere uitwerking van de gezamenlijke inzet. Bij de 
verwerking van deze inbreng zal worden bekeken of het noodzakelijk is om 
richting het Justitieel Vierpartijenoverleg van 9 december 2015 een werkgroep in 
te stellen om de uitwerking ter hand te nemen. Het is mijn inzet dat een 
onderzoek naar de (illegale) geldstromen tussen de onder- en bovenwereld op 
Curaçao en Sint Maarten onderdeel uitmaakt van dit plan. 
 
Tevens heeft het Justitieel Vierpartijenoverleg uitgesproken zich blijvend te zullen 
inspannen voor het beschikbaar stellen van financiële middelen voor de uitvoering 
van het plan. Ik zal mij, samen met de minister van Veiligheid en Justitie, in 
blijven spannen om de door het Justitieel Vierpartijenoverleg noodzakelijk geachte 
structurele versterking van de rechtshandhavingsketen in de landen in het 
Caribisch deel van het Koninkrijk mede van Nederlandse zijde via Hoofdstuk IV 
van de Rijksbegroting van financiële dekking te voorzien. 
 
 
Pagina 1 van 2
