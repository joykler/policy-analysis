> Retouradres    
 
www.rijksoverheid.nl 
Aan de Voorzitter van de Tweede Kamer der Staten-
www.facebook.com/minbzk 
Generaal 
www.twitter.com/minbzk 
Postbus 20018 
2500 EA  Den Haag 
Kenmerk 
2015-0000569025 
Uw kenmerk 
 
  
Datum 29 september 2015 
Betreft dubbele belasting op Sint Maarten 
 
 
 
Naar aanleiding van diverse toezeggingen richting uw kamer om u op de hoogte te 
houden over de kwestie van dubbele belasting op leveringen van goederen via 
Sint Maarten aan Sint Eustatius en Saba informeer ik u, mede namens de 
staatssecretaris van Financiën, als volgt. 
 
Sinds de transitie is er discussie over deze kwestie. Op verzoek van de minister 
van Financiën van Sint Maarten is, met instemming van de Nederlandse 
ministeries van BZK en Financiën, een korte studie uitgevoerd waarin is 
geïnventariseerd in welke gevallen die dubbele druk zich voordoet en waarin zo 
mogelijk ook oplossingsrichtingen worden beschreven om deze dubbele druk weg 
te nemen of te beperken. Deze studie beoogt op basis van beschikbare feiten en 
omstandigheden meer duidelijkheid te geven over een langlopende discussie 
tussen Nederland en Sint Maarten.  
 
Belangrijkste conclusie is dat slechts in een beperkt aantal gevallen cumulatie van 
Belasting op Bedrijfsomzetten (BBO, Sint Maarten) en Algemene 
Bestedingsbelasting (ABB, op Caribisch Nederland) kan plaatsvinden. In de 
meeste gevallen is op Sint Maarten ofwel geen sprake van een belastbaar feit (bij 
doorgevoerde goederen die door inwoners van Sint Eustatius of Saba zelf in een 
derde land worden aangekocht) dan wel is ter plaatse een vrijstelling van 
toepassing (voor o.a. eerste levensbehoeften dan wel voor goederen die 
aantoonbaar worden geëxporteerd). Dubbele belasting kan alleen dan aan de orde 
zijn als een ondernemer of particulier van Sint Eustatius of Saba andere goederen 
dan eerste levensbehoeften koopt bij een ondernemer op Sint Maarten die niet de 
exportvrijstelling claimt en voor zover de waarde uitstijgt boven de 
reizigersvrijstelling van USD 500. Als de ondernemer de vrijstelling niet 
doorberekent aan de afnemer is geen sprake meer van (dubbele)  
belastingheffing. De in artikel 9 BBO opgenomen exportvrijstelling is voldoende 
ruim geformuleerd voor ondernemers op Sint Maarten om ook dan in de meeste 
gevallen vrijstelling te claimen van BBO. Het invoeren van een ruimere 
exportvrijstelling is dan ook niet nodig, nu de wetgeving feitelijk al een vrijwel 
integrale exportvrijstelling omvat.  
 
Wel leren concrete voorbeelden dat er licht kan zitten tussen wetgeving, beleid en 
uitvoering in de praktijk. Het zou in dat verband goed zijn als de minister van 
Financiën van Sint Maarten duidelijkheid schept over de reikwijdte en de beoogde 
 
Pagina 1 van 2
