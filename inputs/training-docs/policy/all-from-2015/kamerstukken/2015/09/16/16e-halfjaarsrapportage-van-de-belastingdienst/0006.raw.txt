bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
Inleiding
Internationale handel en logistiek zijn cruciaal voor de Nederlandse economie. Via onze 
mainports Rotterdam en Schiphol worden grote hoeveelheden goederen Europa ingevoerd en 
uitgevoerd. In 2014 ging het om meer dan 12 miljoen containers in Rotterdam en meer dan 
1,6 miljoen ton cargo op Schiphol. Ook passeerden 55 miljoen reizigers met bagage Schiphol. 
De waarde van de totale invoer van goederen bedroeg vorig jaar bijna 440 miljard euro.
De douane houdt toezicht op al die goederenstromen op basis van grotendeels Europese 
regelgeving voor het zogenoemde grensoverschrijdende goederenverkeer van de EU. De wereld 
van de douane is voortdurend in verandering. Handelsvolumes en aantallen reizigers stijgen en 
nieuwe risico’s en prioriteiten dienen zich aan, terwijl de omvang van de douane krimpt. Dat 
vraagt om een innovatieve aanpak van het douanetoezicht.
Internationaal staat de douane bekend als toonaangevend en vernieuwend. Zo eindigde ze als 
derde in een ranglijst waarin het World Economic Forum diensten rondom internationale 
handel vergeleek. Volgens de Wereldbank hoort de Nederlandse douane tot de top vier van de 
beste douaneorganisaties ter wereld. Veelzeggend is ook dat de World Customs Organisation 
aan de douane heeft gevraagd om gastheer te zijn bij het Technology & Innovation Forum, 
eind oktober in Rotterdam. De douane heeft de ambitie om bij de wereldtop te blijven.
06
I Doelen en taken
De douane ziet toe op de naleving van de procedures en voorwaarden die gelden voor het 
grensoverschrijdende goederenverkeer, draagt bij aan de handhaving van de wet op het gebied 
van veiligheid, gezondheid, economie en milieu en zorgt dat er belasting wordt betaald over 
de in-, door- en uitvoer van goederen. De douane levert ook een bijdrage in de strijd tegen de 
handel in namaakgoederen en gaat dumping tegen via de zogenoemde antidumpingheffing. 
Ook bevordert de douane een snelle en goede douaneafhandeling, die gepaard gaat met 
minder (administratieve) lasten, met name voor bonafide bedrijven. Dat is ook weer goed 
voor de concurrentiepositie van Nederland en de EU.
In eigen land zorgt de douane voor de heffing en inning van de binnenlandse accijnzen en 
verbruiksbelastingen. Over 2014 bedroegen de douanerechten bij invoer ruim 2,4 miljard 
euro en de nationale accijnzen ruim 11,3 miljard.
In onderstaande tabel zijn de prioritaire handhavingsgebieden uit het Handhavingsplan 2015 
weergegeven.
Afdracht Beschermen
Concurrentiepositie
– Accijns – V erdovende middelen en –  Intellectueel 
– Douanerechten stoffen om deze te kunnen eigendomsrecht (namaak)
maken (precursoren) – Antidumpingrechten
– Smokkelbestrijding
– Strategische goederen
– Sanctiemaatregelen
Belastingdienst | 16e halfjaarsrapportage
