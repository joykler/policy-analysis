bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
Investeringsagenda
Toegezegd om in de volgende halfjaarsrapportage Belastingdienst in te gaan op 
de voortgang van de Investeringsagenda. 
Staatssecretaris tijdens het AO Belastingdienst op 21 mei 2015. Kamerstukken II 2014/15, 
31 066, nr. 247, blz. 37
Deze is geschetst in het hoofdstuk Voortgang Investeringsagenda van deze halfjaarsrapportage.
Prestatie­ indicatoren
Toegezegd een opgefriste set met prestatie­ indicatoren op te stellen en naar 
de Tweede Kamer te sturen. 
Staatssecretaris tijdens het AO over de brief brede agenda van de Belastingdienst van 
25 juni 2014. Kamerstukken II 2013/14, 31 066, nr. 212
In mei 2015 heeft de commissie Managementinformatie en Bekostigingssystematiek 
Belastingdienst (Commissie De Jong) in een tweetal rapportages vastgesteld dat er binnen 
de Belastingdienst nog geen duidelijke samenhang is tussen hoofddoelstellingen, prestatie-
indicatoren en de toekenning van budgetten en dat een verbeterde verantwoording, 32
effectmeting en inzet van interne sturingsmechanismen nodig is om de efficiëntie van de 
beschikbare middelen te vergroten. In de Brede Agenda van mei 2014 was al het startsein 
gegeven voor een herziening van het totaal aan prestatie-indicatoren, met als doel beter inzicht 
te geven in de prestaties van de Belastingdienst en verantwoording af te leggen. Een aantal van 
de huidige indicatoren is inmiddels herzien en ook opgenomen in de ontwerpbegroting 2016. 
Deze gaan over de behandeling van bezwaarschriften, de inning van belastingen en premies en 
het toezicht op grote ondernemingen. De Investeringsagenda trekt deze ontwikkeling door.
Met de Investeringsagenda wil de Belastingdienst een verandering realiseren in de wijze waarop 
de Belastingdienst presteert, zowel in de wijze waarop interactie met belastingplichtigen wordt 
vormgegeven, de wijze waarop toezicht en inning effectief wordt uitgevoerd en in de wijze 
waarop de organisatie in staat is de prestaties te volgen en beheersen. De centrale motor voor 
deze veranderingen is het optimaal gebruiken van de informatie die tot onze beschikking is en 
die beter inzicht biedt in belastingplichtigen en hun gedrag, in het effect van ons handelen 
hierop en in onze prestaties. De bewezen aanpak van data-analyse in de ‘Broedkamer’ vormt 
hiervoor de basis. Om de interne planning beter bij de centrale doelstellingen en de externe 
begrotings- en verantwoordingscyclus aan te laten sluiten, zal als essentieel onderdeel van het 
spoor Sturing en Verantwoording van de Investeringsagenda een overkoepelend management 
control framework worden ontwikkeld. Doel hiervan is om door middel van een consistente set 
van meetwaarden de planning en control voor – om te beginnen – het fiscale domein te 
versterken.
Belastingdienst | 16e halfjaarsrapportage
