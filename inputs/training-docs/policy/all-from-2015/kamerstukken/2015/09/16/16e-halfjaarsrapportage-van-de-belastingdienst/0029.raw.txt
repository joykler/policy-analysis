bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
In dit hoofdstuk worden in alfabetische volgorde toezeggingen behandeld die bij verschillende 
gelegenheden zijn gedaan.
Bulgarenfraude
Toegezegd om als de strafzaak tegen de Bulgaren is afgerond en er informatie 
beschikbaar is die gedeeld kan worden met de Kamer, de Kamer zal worden 
geïnformeerd. 
Staatssecretaris tijdens het debat feitenrelaas fraude met toeslagen op 14 mei 2013. 
Handelingen II 2012/13, TK nr. 81, blz. 71
De rechtbank in Rotterdam heeft in deze zaak uitspraak gedaan. Op 19 mei 2015 zijn de zes 
verdachten veroordeeld tot gevangenisstraffen variërend van 18 maanden tot 4 jaar. Alle 
verdachten hadden tegen deze uitspraak hoger beroep aangetekend. Twee verdachten 
hebben nadien het appel weer ingetrokken.
Elektronisch berichtenverkeer
Toegezegd de Kamer te informeren over hoe met de communicatie rondom dit 29
wetsvoorstel Elektronisch berichtenverkeer wordt omgegaan, met name over 
acties om de berichtenbox bekendheid te geven. 
Staatssecretaris tijdens het wetgevingsoverleg op 29 juni 2015 over het wetsvoorstel 
Elektronisch berichtenverkeer Belastingdienst. Kamerstukken II 2014/15, 34 196, nr.18, 
blz. 10
De afgelopen jaren heeft de Belastingdienst veel geïnvesteerd in digitale dienstverlening aan 
burgers en bedrijven. Het wetsvoorstel Elektronisch berichtenverkeer ( EBV) is een volgende 
stap. Indien dit wetsvoorstel door de Eerste Kamer wordt aangenomen verstuurt en ontvangt 
de Belastingdienst uiteindelijk geen papieren brieven meer. Al het berichtenverkeer wordt 
digitaal. Voor de ‘inkomende post’ (aanvragen, aangiftes ed.) zijn er de portalen MijnToeslagen 
en MijnBelastingdienst. De ‘uitgaande post’ gaat via de Berichtenbox op MijnOverheid.
Om de (geleidelijke) overgang naar uitsluitend digitaal verkeer soepel te laten verlopen 
is in overleg met het ministerie van BZK (de verantwoordelijke voor MijnOverheid en de 
Berichtenbox) een communicatiestrategie uitgewerkt. Voor het portaal MijnToeslagen geldt 
dat de bekendheid bij burgers al zeer groot is en dat zij dit goed weten te vinden. Met de online 
aangifte in 2015 is ook een goede start gemaakt om burgers bekend te maken met MijnBelasting -
dienst. De communicatiestrategie richt zich daarom met name op het vergroten van de 
bekendheid van MijnOverheid. Het is nodig om burgers mee te nemen in de ontwikkelingen, 
zodat iedereen geïnformeerd is over de mogelijkheden van dit portaal. De communicatie-
strategie is er bovendien op gericht burgers te bewegen om actie te ondernemen. Dit betekent: 
hen aanzetten tot het activeren van hun MijnOverheid-account met Berichtenbox, tot het lezen 
van de in de Berichtenbox bezorgde berichten. Daarna kunnen de burgers aan de slag – veelal 
in de portalen MijnToeslagen en MijnBelastingdienst – om hun verplichtingen na te komen en 
hun aanspraken te verzilveren.
Belastingdienst | 16e halfjaarsrapportage
