bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
(in eerste instantie 61) vanaf september 2017. De CRS is opgenomen in een multilaterale 
overeenkomst die invulling geeft aan de reeds bestaande bepalingen over informatie-
uitwisseling in de belastingverdragen tussen landen en in het Verdrag inzake wederzijdse 
administratieve bijstand in belastingzaken (WABB-verdrag). De CRS is ook opgenomen in de 
Europese Richtlijn administratieve samenwerking op het gebied van de belastingen, die wordt 
geïmplementeerd in de Wet op de internationale bijstandsverlening bij de heffing van 
belastingen. Deze ontwikkelingen zijn heel belangrijk, omdat hiermee internationaal steeds 
meer het net wordt gesloten voor belastingplichtigen met zwart vermogen. De implementatie 
van de CRS is in volle gang. Het is de bedoeling deze gegevens – zoals nu al gebeurt met 
ontvangen bankgegevens op basis van de EU Spaarrenterichtlijn en buitenlandse pensioen-
gegevens – in de toekomst zoveel mogelijk op te nemen in de Vooringevulde Aangifte (VIA), 
zodat deze direct kunnen worden betrokken in het reguliere toezichtproces.
Intensivering van toezicht en invordering (ITI)
Om het toezicht van de Belastingdienst een impuls te geven zijn bij het Regeerakkoord 
extra middelen vrijgemaakt voor intensivering (vanaf 2015 structureel € 157 miljoen). 
Deze investering heeft tot doel een extra belastingopbrengst te realiseren, die oploopt tot 
structureel € 663 miljoen vanaf 2018. Hiervoor is een aparte business case gemaakt. Bij brief 
van 10 december 2012 is de TK over de maatregelen geïnformeerd.6 Deze maatregelen betreffen 21
de versnelling van de aanslagregeling particulieren, uitvoering van boekenonderzoeken, het 
realiseren van structureel extra opbrengsten uit invordering en het uitvoeren van 
witwas onderzoeken.
De Belastingdienst heeft de afgelopen twee jaar ervaring opgedaan met de uitvoering van 
de maatregelen. De belangrijkste bevindingen zijn:
– Uit voorlopige cijfers, die nog onderwerp zijn van accountantscontrole, blijkt dat de 
beoogde opbrengsten inmiddels worden gerealiseerd, waar de kasstroom in eerdere jaren 
nog tijdelijk achterbleef door lagere productie als gevolg van (nog) niet beschikbare 
capaciteit. Zo wordt een deel van de opbrengsten van 2014 pas in 2015 ontvangen. Dit 
wordt hoofdzakelijk veroorzaakt doordat medewerkers nog in opleiding waren en doordat 
een deel van de capaciteit voor aangiftecontrole is ingezet op de inkeerregeling.
– Daarnaast zagen we een lager dan verwacht tempo van de kasstroom, met name omdat 
negatieve correcties voor de inkomensheffing (waarbij belastingplichtigen geld terug 
krijgen) direct worden uitbetaald en positieve correcties pas later leiden tot ontvangsten 
voor de Belastingdienst.
– Het leggen van een eenduidige relatie in de systemen tussen investeringen, activiteiten 
en ontvangsten blijkt nog lastig. Dit vereist nadere analyse.
– In de praktijk is er een wijziging geweest in de mix van ingezette toezichtsinstrumenten. 
Door verbetering van de contra-informatie is bijvoorbeeld meer ingezet op geautomati-
seerde correctie. Ook wordt er meer ingezet op zwaardere boekenonderzoeken met 
hogere opbrengst. Daardoor zijn er minder boekenonderzoeken gedaan dan gepland. 
De opbrengsten waren per saldo op hetzelfde niveau. Verder bleken bepaalde maatregelen 
een afwijkend (soms hoger, soms lager) opbrengstpotentieel (in aantallen en geld) te 
hebben dan verwacht.
6 Kamerstukken II 2012/13, 31 066, nr. 149.
Belastingdienst | 16e halfjaarsrapportage
