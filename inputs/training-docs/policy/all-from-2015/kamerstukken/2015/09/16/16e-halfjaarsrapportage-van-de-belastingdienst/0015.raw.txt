bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
Eerste opdrachten
Er worden in de transformatie van Belastingen en Toeslagen vijf verandergebieden 
onderscheiden:
1. Interactie met burgers en bedrijven
2. Informatiegestuurd toezicht en inning
3. Ontwikkeling data-analyse
4. Sturing, verantwoording en effectmeting
5. Ondersteuning door informatievoorziening
De Raad van Bestuur heeft in de maand juni voor de verandergebieden 2, 3, 4 en 5 successievelijk 
opdrachten gegeven en enkele overkoepelende opdrachten verstrekt. Het doel is om het 
betreffende vraagstuk/onderwerp te analyseren en voorstellen te doen die bijdragen aan het 
doel van de Investeringsagenda (beter, goedkoper, meer ‘in control’). De opdracht nemers, zeer  
ervaren managers uit de Belastingdienst, hebben in de maand augustus hun eerste producten 
opgeleverd. Opdrachten in verandergebied 1 volgen als het toekomstbestendig 
ordeningsmodel klaar is.
Toekomstbestendig Ordeningsmodel (TOM )
Bij het uitgeven van de opdrachten voor de verschillende verandergebieden is geconstateerd 
dat het de Belastingdienst ontbreekt aan een toekomstbestendig ordeningsmodel op basis 
waarvan processen, waaronder met name interactie, kunnen worden ingericht en de besturing 15
eenduidig kan worden bepaald (‘accountability’). Omdat de Belastingdienst veel interacties 
kent, gespreid over vele wetten en zich afspelend op verschillende momenten, is het belangrijk 
een overkoepelend conceptueel model te ontwikkelen dat de basis vormt voor een logisch 
samenhangende verbeteraanpak. Daarom is besloten zo’n model (TOM) op te stellen, met 
behulp van externe expertise. Daarbij geldt dat de huidige organisatie-inrichting geen 
vaststaand gegeven is. Deze TOM moet tegen het eind van het jaar gereed zijn.
Inrichting Switch
Medewerkers van de Belastingdienst waarvan het werk verdwijnt worden naar de tijdelijke 
transitieorganisatie Switch verplaatst, die zal functioneren gedurende een periode van zes 
tot acht jaar. Daar wordt de ‘staart’ van het controle- en inningswerk ondergebracht en 
van daaruit wordt voor deze medewerkers hun toekomstperspectief verkend. Uiterlijk op 
31 december 2023, bij het opheffen van Switch, zullen er geen medewerkers meer werkzaam 
zijn in Switch.
De kwartiermaker Switch en het kernteam hebben in nauwe samenwerking met de 
medezeggen schap drie scenario’s uitgewerkt:
– de medewerker die een paar jaar van zijn pensioen verwijderd is en graag in de laatste 
jaren nog een zinvolle bijdrage aan de productie van de Belastingdienst kan leveren;
– de medewerker die omgeschoold kan worden naar het profiel van een medewerker van de 
Belastingdienst van de toekomst en die daardoor op een later tijdstip weer terug in kan 
stromen;
– de medewerker die mobiel gaat worden om uit te stromen naar een loopbaan buiten de 
Belastingdienst en daar begeleiding bij krijgt.
Belastingdienst | 16e halfjaarsrapportage
