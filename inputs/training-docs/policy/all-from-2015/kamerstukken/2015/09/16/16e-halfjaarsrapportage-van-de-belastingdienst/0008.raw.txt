bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
Ook is er aandacht voor particulieren. In het najaar van 2014 heeft de douane een online 
serviceplatform gelanceerd voor internetaankopen. Onderdeel hiervan is een virtuele assistent 
die vragen beantwoordt over aankopen uit landen buiten de EU.
De douane bereikt reizigers met advertenties en informatie in reisbladen. Ook heeft ze een 
reizigersapp ontwikkeld, die informatie biedt over wat mensen wel en niet mee naar huis 
mogen nemen. Een webcareteam beantwoordt via Facebook en Twitter vragen van reizigers en 
vragen over internetaankopen. Dit aantal is begin september al bijna verdubbeld ten opzichte 
heel 2014.
Tabel Aantallen vragen via webcare ten aanzien van de Douane
2015 
2013 2014 (tot 10/9/2015)
Facebook 979 2050 4236
Twitter 52 721 882
2 Afspraken met bedrijven
Authorised Economic Operator (AEO) 08
De douane vertrouwt erop dat veel burgers en bedrijven de douaneregels willen naleven. Een 
bedrijf dat aantoonbaar voldoet aan een aantal eisen, zoals goede interne beheersingssystemen 
en controlemechanismen, kan het EU-certificaat Authorised Economic Operator krijgen. Dat 
levert een bedrijf bepaalde voordelen op, zoals minder fysieke controles. In Nederland hebben 
ongeveer 1.400 bedrijven deze certificering. Het grootste deel van de goederenstroom verloopt 
via die gecertificieerde bedrijven; circa 90% van de aangiften komt van een gecertificeerd 
bedrijf.
De Europese Commissie heeft bovendien overeenkomsten gesloten met de Verenigde Staten, 
Japan, Noorwegen en Zwitserland over de wederzijdse erkenning van veiligheidscertificeringen. 
Met China worden nog afspraken gemaakt over de praktische invulling.
3 Toezicht gericht op risico
De douane heeft zicht op alle goederen die de grens passeren, maar het is mogelijk noch 
noodzakelijk om alles te controleren. Toezicht gericht op risico’s wordt algemeen erkend als 
het meest effectief. De intelligencefunctie is van groot belang bij de analyse van risico’s en de 
keuze voor handhavingsinstrumenten om risico’s af te dekken. Dit is bijvoorbeeld toegepast bij 
de aanpak van kleding en schoenen die tegen een te lage waarde wordt aangegeven, waardoor 
douanerechten worden ontdoken.
Voor sommige handhavingsgebieden gelden (minimum)eisen aan de inspanningen van de 
douane. Het betreft de EU-controles op exportsubsidies voor landbouwproducten waarvoor 
verplichte controlepercentages gelden, de zogenoemde wederzijdse bijstands-meldingen van 
andere douanediensten, de 100%-controles op verdovende middelen, de sanctiemaatregelen 
tegen Rusland en het controleregime dierziekten. Het betreft dus zowel wettelijke 
verplichtingen als afspraken met andere departementen. Afspraken met departementen 
en handhavingspartners worden vastgelegd in convenanten. Deze convenanten worden 
periodiek herijkt.
Belastingdienst | 16e halfjaarsrapportage
