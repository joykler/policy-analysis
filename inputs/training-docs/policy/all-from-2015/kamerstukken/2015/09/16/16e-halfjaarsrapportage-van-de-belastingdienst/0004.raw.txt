bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
In mei van dit jaar heb ik de Investeringsagenda voor de Belastingdienst gepresenteerd. 
Dit meerjarig programma waarmee de werkwijze van de Belastingdienst sterk verandert, 
heeft gevolgen voor de dienstverlening, de handhaving, de ICT-processen, de invordering 
en de communicatie met burgers, bedrijven en intermediairs. Op dit moment worden de 
gepresenteerde hoofdlijnen van deze Investeringsagenda uitgewerkt door er doelen en 
deadlines aan te verbinden. Het programma wordt daarbij in afzonderlijke verandergebieden 
vertaald.
In deze halfjaarsrapportage licht ik de voortgang van de Investeringsagenda kort toe. De eerste 
resultaten hier van worden nu zichtbaar, zoals de ontwikkeling van een ander risicomodel voor 
de inkomensheffingen, dat tot een betere selectie in te controleren aangiftes leidt. Tevens is 
het aantal op de datalaag aangesloten systemen weer verder uitgebreid. Met de in het 
Belastingplan 2016 voorgestelde experimenteerbepaling wordt daarnaast de mogelijkheid 
geschapen om experimenten te doen met nieuwe interactievormen bij heffing en inning. Het 
wetsvoorstel EBV is door uw Kamer aangenomen, waarmee de weg naar vereenvoudiging en 
stroomlijning van de processen met burgers en bedrijven – het hoofddoel van de Investerings-
agenda – is ingeslagen. Tot slot wordt de capaciteit voor data-analyse binnen de Belastingdienst 
uitgebreid, waarmee de handhaving kan worden verbeterd en de kosten gereduceerd. Meer 
over dit alles in het hoofdstuk Voortgang Investeringsagenda.
Ondertussen moeten burgers, bedrijven en intermediairs wel gewoon op de Belastingdienst 04
kunnen rekenen. Het dagelijkse werk gaat immers gewoon door. In deze halfjaarsrapportage 
worden op een aantal terreinen resultaten vermeld die in het afgelopen half jaar door de 
Belastingdienst zijn geboekt. Het betreft bijvoorbeeld het bestrijden van de smokkel van 
illegale sigaretten, buitenlandse vermogens en de afgelopen aangiftecampagne. Daarnaast 
rapporteer ik over enkele nieuwe (toezichts)acties die door de Belastingdienst op touw zijn 
gezet, zoals die bij ANBI’s en zeer vermogende personen.
Met de halfjaarsrapportage wil ik toe naar een rapportage op hoofdlijnen, gericht op resultaten 
en gekoppeld aan de verschillende ontwikkelingen zoals beschreven in de Investeringsagenda. 
Het nieuwe hoofdstuk ‘Ontwikkelingen binnen de Belastingdienst’ is daarop gericht. Zo wil ik 
uw Kamer proactief informeren over geboekte resultaten.
Als thema wordt dit keer het werk en de resultaten van de Douane extra belicht. In de vorige 
halfjaarsrapportage heb ik al aangestipt dat ook onderdelen die in mindere mate door de 
Investeringagenda worden geraakt, onder druk kunnen komen te staan door bepaalde 
maatschappelijke ontwikkelingen. Douane is daar een goed voorbeeld van. Dit thema geeft 
inzicht in de complexe en diverse wereld waarin de Douane opereert.
 De halfjaarsrapportage is geen uitputtend document. Uiteraard boekt de Belastingdienst nog 
veel meer resultaten; Er zijn slechts onderwerpen opgenomen die de bijzondere aandacht van 
de Belastingdienst hebben of recent brede aandacht van uw Kamer kregen. Er is ook nog veel 
werk aan de winkel, waarbij de verwachtingen onveranderd hooggespannen zijn, maar 
misschien niet altijd realistisch zijn gezien de huidige staat van de Belastingdienst. Ik wil daar 
eerlijk over zijn en deze verwachtingen waar nodig (blijven) temperen. De weg naar verbetering 
is ingeslagen en de eerste resultaten zijn zichtbaar. We moeten ons realiseren dat een totaal 
nieuwe werkwijze voor bijna 30.000 mensen een lange adem vergt.
Belastingdienst | 16e halfjaarsrapportage
