bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
De Belastingdienst heeft op 20 mei 2015 zijn plannen voor een veelomvattend meerjarig 
(vijf tot zeven jaar) verbeterprogramma gepresenteerd (Investeringsagenda) dat nodig is 
om ook in de toekomst zijn maatschappelijke rol te kunnen waarmaken. Hoofddoel van dat 
programma is om het toezicht effectiever te maken en de interactie te moderniseren. Dat 
laatste gaat gepaard met een ingrijpende vereenvoudiging en stroomlijning van het verkeer 
tussen burgers en bedrijven en Belastingdienst. Eenzelfde vereenvoudigingsdoelstelling geldt 
voor het werk binnen de Belastingdienstonderdelen zelf (werkprocessen). Om de verbeteringen 
mogelijk te maken wordt stevig geïnvesteerd in nieuwe manieren van werken die ertoe leiden 
dat de Belastingdienst beter kan presteren, goedkoper wordt en meer in control is.
Beter betekent:
– een moderne, digitale interactie met burgers en bedrijven, waardoor zij zich beter bediend 
voelen en waarbij overbodige formele regels worden losgelaten;
– op data-analyse gebaseerd toezicht, met de daarbij behorende invordering, waardoor de 
tax gap wordt verkleind;
– een andere aanpak van de IT, waardoor de afhankelijkheid van grote, kwetsbare en dure 
automatiseringssystemen afneemt.
Goedkoper betekent een compactere Belastingdienst waar door automatisering, efficiency-
verhoging en concentratie van werkzaamheden zo’n 5.000 meest administratieve functies 
verdwijnen, maar waar tegenover zo’n 1.500 mensen worden aangenomen in functies in 14
toezicht en data-analyse.
Meer in control betekent een Belastingdienst met een passende begrotingssystematiek, met een 
op data-analyse gebaseerde planning, verantwoording en effectmeting.
Opbouw veranderorganisatie; besturing
Nadat de Investeringsagenda op 20 mei aan de Tweede Kamer is aangeboden, is de aandacht 
vooral gericht geweest op het opbouwen van een veranderorganisatie (met een Programma 
Management Office), op het leggen van de noodzakelijke fundamenten en op het aan de slag 
gaan met eerste implementaties. Daardoor is een aantal snelle resultaten geboekt en zijn de 
hoofdlijnen uitgezet voor blijvende verbeteringen.
Informeren medewerkers
In de communicatie over de Investeringsagenda richting de medewerkers was een belangrijke 
rol weggelegd voor de directeuren van de bedrijfsonderdelen. Zij hebben onder woorden 
gebracht wat de Investeringsagenda voor hun medewerkers en het werk dat zij doen betekent. 
In een bijeenkomst met het topmanagement op 20 mei 2015 hebben de staatssecretaris, de 
directeur-generaal en de beoogd COO de inhoud van de plannen toegelicht. Vervolgens heeft 
het topmanagement de eigen managementlagen meegenomen in de ontwikkelingen. Zij 
hebben op hun beurt in (massaal bezochte) kantinebijeenkomsten hun medewerkers 
geïnformeerd. Binnen een maand na 20 mei heeft elke medewerker de mogelijkheid gehad 
met zijn direct leidinggevende in gesprek te gaan over wat de plannen voor zijn of haar werk 
(kunnen) gaan betekenen.
Belastingdienst | 16e halfjaarsrapportage
