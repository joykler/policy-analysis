bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
In deze bijlage zijn de belangrijkste productiecijfers van het toezicht door Belastingen, Douane 
en Toeslagen opgenomen. In de loop der jaren is de halfjaarsrapportage uitgedijd en zijn steeds 
meer tabellen toegevoegd over onderwerpen die op dat moment speelden. Er was daardoor 
een berg aan cijfers ontstaan, waarbij de vraag gerechtvaardigd was of al deze informatie nog 
relevant of actueel was. Vorig jaar is dezerzijds de conclusie getrokken dat veel van de getoonde 
gegevens niets wezenlijks te berde bracht over het werkelijk presteren van de Belastingdienst. 
Zo waren er tabellen die alleen iets zeiden over de werklast (output), maar niet over het 
presteren van de Belastingdienst (effect). Verder betrof het informatie over weliswaar 
interessante, maar relatief kleine, vaak juridisch getinte, werkstromen. In de derde plaats ging 
het om gegevens die maar één keer per jaar worden verzameld door middel van de Fiscale 
monitor. Deze informatie wordt sowieso in het Jaarverslag IX opgenomen. De set van tabellen 
is vervolgens opgeschoond. De set concentreert zich nu op de indicatoren uit de begroting en 
daarnaast op een beperkt aantal zaken die de laatste jaren in het politieke debat hebben 
gespeeld, zoals de stand van bezwaren en klachten, de afhandeling van verzoeken om VAR- 
en btw-nummers en de stand van het definitief toekennen van toeslagen. Deze cijfers geven 
samen met de rest van de halfjaarsrapportage een goed inzicht in het presteren van de 
Belastingdienst in de afgelopen periode.
Dat betekent niet dat deze set tabellen in beton gegoten is. Een van de doelstellingen van de 
Brede Agenda (spoor C) is te komen tot een set van prestatienormen die beter uitdrukt wat 
voor burger en bedrijf van belang is. Daarnaast wordt er naar gestreefd de (nieuwe) prestatie-
indicatoren op de corporate website van de Belastingdienst te tonen. Daarmee kan veel 35
actueler dan via de halfjaarsrapportage of het Jaarverslag informatie worden verstrekt over 
het reilen en zeilen van de Belastingdienst. Een ieder kan deze informatie dan op elk moment 
van de dag inzien. Tot het moment dat deze nieuwe set prestatie-indicatoren op deze wijze 
gepresenteerd kan worden, wordt volstaan met de onderstaande cijfers.
Dienstverlening
Tabel 1 Tijdigheid dienstverlening (in procenten) 
2014 t/m juni Norm 2015 2015 t/m juni
Telefonische bereikbaarheid 53 80-85 75
Terugbelafspraken (frontoffice-backoffice 96 85-90 90
berichten) binnen 2 werkdagen
Terugbelafspraken volgens afspraak met burgers 88 95-100 77
en bedrijven
Afgifte VAR verklaringen (binnen 5 werkdagen) 94 90-100 96
Registratie nieuwe ondernemingen voor btw 98 95-98 93
en loonheffing (binnen 5 werkdagen)
Afgedane bezwaarschriften 88 90-95 89
– Belastingen 87 90-95 89
– Douane 99 90-95 95
– Toeslagen 93 90-95 87
Afgehandelde klachten 92 90-95 96
– Belastingen 90 90-95 96
– Douane 99 90-95 99
– Toeslagen 98 90-95 96
Belastingdienst | 16e halfjaarsrapportage
