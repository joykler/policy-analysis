bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
Dit hoofdstuk behandelt op alfabetische volgorde verschillende onderwerpen waar binnen 
de Belastingdienst en of uit de Kamer recent bijzondere aandacht voor is geweest.
Aangiftecampagne
De online aangifte voorziening was een belangrijke stap in de aangiftecampagne 2014 om het 
voor burgers makkelijker te maken om aangifte te doen. De (meeste) gegevens waren vooraf 
ingevuld (VIA) en de aangifte kon via de app of online gedaan worden. Daarnaast stond 
transparantie nadrukkelijk op de voorgrond.
Van de ruim 10 mln. aangiften die begin september waren ingediend is zo’n 97% op digitale 
wijze gedaan, opnieuw een lichte stijging ten opzichte van het jaar ervoor. De aangifte-app is 
tijdens dit aangiftejaar (IH2014) ruim 190.000 keer gebruikt om een aangifte in te sturen, waar 
dit vorig jaar nog 17.000 keer was. In totaal hebben ruim 8,5 miljoen mensen hun aangifte 
ingestuurd voor 1 mei. Hiervan kregen 6,2 miljoen mensen direct een definitieve aanslag. 
Dit waren er tijdens de aangiftecampagne 2013 nog ruim 5,5 miljoen.
Voor de aangiftecampagne 2014 was de inleverdatum van 1 april voor het indienen van de 
aangiften verschoven naar 1 mei. Burgers kregen hierdoor een maand langer te tijd om de 
gegevens die vooraf ingevuld waren te controleren en waar nodig aan te vullen. Om mensen 
langer de tijd te geven en het risico op overbelasting van de systemen zoveel mogelijk weg 19
te nemen, gaf de Belastingdienst mensen tot 5 mei tijd hun aangifte in te dienen. De 
Belastingdienst heeft de communicatie gericht op enerzijds de spreiding en anderzijds de 
bewustwording voor burgers om tijdig hun aangifte te doen, om een aanleverpiek te 
voorkomen. Het verplaatsen van zowel de garantiedatum naar 15 april als de mogelijkheid 
om tot 5 mei een aangifte in te dienen droegen beide bij aan een verdere spreiding van de 
aangiften.
ANBI’s
Vanuit een brede analyse op het fenomeen algemeen nut beogende instelling (ANBI) is 
begin dit jaar nadere invulling gegeven aan het handhavingsbeleid met betrekking tot deze 
instellingen. Omdat ANBI’s zelf niet of nauwelijks als belastingplichtige in beeld zijn, zijn zij 
anders dan andere rechtspersonen geen vanzelfsprekend onderwerp van toezicht op de fiscale 
verplichtingen door de Belastingdienst. Wel vindt toezicht plaats op specifieke ANBI -gerela-
teerde aspecten als het ‘algemeen nutkarakter’, de besteding van giften en de feitelijke 
activiteiten. Gelet op het grote aantal ANBI’s (zo’n 60.000) en de naar verhouding beperkte 
omvang van het ANBI-team van de Belastingdienst heeft deze vorm van niet-fiscaal toezicht 
voor de Belastingdienst haar beperkingen.
Naast het genoemde reguliere toezicht op het verkrijgen, het bestaan en het beëindigen van 
een ANBI-status worden in het najaar van 2015 door het segment MKB 200 extra (boeken)
onderzoeken ingesteld bij organisaties met een actuele of recent vervallen ANBI-status. De in 
dat kader te onderzoeken organisaties worden willekeurig geselecteerd, waarbij de omvang van 
het financiële belang uiteraard voorop staat. De onderzoeken zijn niet bedoeld om specifiek 
gedetecteerde risico’s aan te pakken, maar om een beeld te krijgen van deze instellingen op 
punten als (non-)compliance, haar bestaans- en ontstaansoorzaak, relatieve omvang, 
financiële, fiscale en maatschappelijke impact en verschijningsvorm. De resultaten worden 
geanalyseerd en op basis van deze analyse worden in 2016 aanbevelingen gedaan ter 
verbetering van zowel de handhaving als de relevante wet- en regelgeving.
Belastingdienst | 16e halfjaarsrapportage
