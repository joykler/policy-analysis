bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
Naast en binnen deze prioriteiten komen er geregeld actuele onderwerpen op waar veel 
aandacht naar toe gaat. Een recent voorbeeld zijn de sanctiemaatregelen tegen Rusland. 
Voor 2016 worden controles op contant geld van passagiers toegevoegd als prioriteit. Met deze 
controles draagt de douane bij aan de bestrijding van witwassen en terrorismefinanciering. 
Daarnaast is er voortdurende aandacht voor innovatie.
II Aanpak
Om goederen de Europese Unie in dan wel uit te voeren, moet een bedrijf vooraf aangifte 
doen. Pas als de douane een oordeel heeft gegeven over de aangifte, worden de goederen 
vrijgegeven en mogen ze worden ingevoerd of uitgevoerd. De douane maakt gebruik van 
instrumenten als handhavingscommunicatie, scan- en fysieke controles, controles van 
aangiften, administratieve controles en horizontaal toezicht. De douane kiest de prioriteiten 
en de aanpak op basis van risicoanalyse en risicobeheersing. Kort gezegd is het streven: minder 
– en minder ingrijpende – interventies in de logistiek bij betrouwbare bedrijven, en meer 
controles bij onbekende ondernemers. Dit is uitgewerkt in de handhavingsvisie van de douane 
1
met als titel ‘Grensverleggend’. Deze stip op de horizon biedt een toetskader voor verdere 
ontwikkelingen en investeringen.
De aanpak berust op een aantal pijlers, die hieronder kort worden toegelicht en met een aantal 07
voorbeelden geïllustreerd.
1 Dienstverlening
De douane heeft een dienstverlenende houding, geeft heldere informatie en probeert het zo 
gemakkelijk mogelijk te maken om verplichtingen na te komen. De douane gebruikt al enkele 
jaren het instrument Bewijs van Goede Dienst, om de dienstverlening te monitoren. Ook 
vinden er evaluerende gesprekken plaats met het bedrijfsleven.
Het Bewijs van Goede Dienst kent tien – met het bedrijfsleven overeengekomen – normen met 
een streefscore. De scores worden gemeten aan de hand van het jaarlijkse klanttevredenheids-
onderzoek van de Belastingdienst, de Fiscale Monitor. De overallscore voor klanttevredenheid 
is in 2014 licht toegenomen tot een zeven.
Score ‘Fiscale monitor’ 2009 2010 2011 2012 2013 2014
Klanttevredenheid 6,8 6,6 6,8 6,8 6,9 7,0
Digitale dienstverlening
Het kabinet Rutte II streeft naar digitale dienstverlening van de overheid in 2017. Ook het 
nieuwe douanewetboek van de Europese Unie stelt eisen aan elektronische communicatie. 
Voor het bedrijfsleven is verdere digitalisering van gegevensuitwisseling en elektronische 
communicatie voorzien. Een voorbeeld is de afgifte van vergunningen via een digitaal portaal 
voor bedrijven. Op termijn komt hiervoor mijndouane.nl beschikbaar, waar bedrijven niet 
alleen vergunningen kunnen aanvragen, maar ook verzoeken om teruggaaf kunnen indienen 
of hun controlerapporten kunnen inzien. Hiermee vervult de douane ook een voorbeeldrol 
voor de gehele belastingdienst, als het gaat om het digitaliseren van processen.
1 https://www.youtube.com/watch?v=HwrfW3KDwd0
Belastingdienst | 16e halfjaarsrapportage
