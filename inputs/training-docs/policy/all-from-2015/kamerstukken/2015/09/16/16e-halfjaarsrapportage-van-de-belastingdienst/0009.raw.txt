bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
Verdovende middelen
De douane heeft een beschermende rol voor de Europese Unie door verboden goederen bij de 
grens te stoppen. Verdovende middelen vormen een prioritair aandachtsgebied. Het ministerie 
van Veiligheid en Justitie is verantwoordelijk voor het beleid inzake verdovende middelen.
De afgelopen twee jaren is een grotere hoeveelheid via zee aangevoerde cocaïne in beslag 
genomen dan in de jaren daarvoor. In 2013 bedroeg de totale hoeveelheid bijna 13 ton, in 2014 
ruim 10 ton.
De 100%-controles op Schiphol bij de daarvoor aangewezen hoog risico vluchten zijn nog 
steeds noodzakelijk. De aanhoudingen van bolletjesslikkers en andere cocaïnevondsten laten 
een stabiel beeld zien.
Er doet zich een groeiende smokkel van verdovende middelen voor in de postpakketten en de 
briefpost, mede door de toename van internethandel en de daarmee samenhangende toename 
van de internationale pakketpost.
In 2014 onderschepte de douane ruim 2.000 kg heroïne. De vangst van ruim 1.200 kg 
in een vrachtwagen uit Iran geladen met tomatenpuree sprong het meest in het oog. 
In 2015 werd tot nu toe 59 kg onderschept. 
De smokkel van XTC /MDMA neemt toe. In de eerste helft van 2015 werd 856 kg in 
beslag genomen, meer dan in heel 2014 (650 kg). 09
In de eerste helft van 2015 werd 5.022 kg cocaïne onderschept, tegen 10.150 kg in 
heel 2014. Eind 2014 werd 3.000 kg cocaïne aangetroffen in een zeecontainer met 
cassava uit Costa Rica. In 2015 deed de douane diverse vangsten van enkele 
honderden kilo’s. Bij de vangsten zijn meerdere smokkelmethodes gehanteerd, zoals 
cocaïne verstopt in containers, rip­ off zendingen en gedropte pakketten in het water.
Antidumpingrechten
De EU kan een antidumpingheffing of compenserend recht instellen bij ernstige verstoring 
van de interne markt doordat goederen tegen een prijs worden gedumpt die lager is dan de 
productiekosten in het exporterend land.
Sanctiemaatregelen
De Veiligheidsraad van de Verenigde Naties, de Europese Unie en andere internationale 
organisaties gebruiken sanctiemaatregelen als politiek instrument. De sancties tegen Jemen 
zijn verscherpt en de Europese Raad heeft besloten de sanctiemaatregelen tegen Rusland met 
minstens een half jaar te verlengen.
Inmiddels handhaaft de douane al ruim een jaar de sanctiemaatregelen tegen Rusland. De 
goederenstroom waarop handhaving plaats moet vinden is ongeveer 50 keer zo groot als van 
andere sanctielanden van dezelfde categorie (Iran, Noord-Korea, Syrië) bij elkaar. Daarom is 
extra capaciteit ingezet. Met het opdrachtgevend departement (Buitenlandse Handel en 
Ontwikkelingssamenwerking) zijn afspraken gemaakt over compensatie van de extra 
uitvoeringskosten. Daarmee kan de douane het handhavingsniveau voor sanctiemaatregelen 
continueren zonder dat het ten koste gaat van andere taken.
Belastingdienst | 16e halfjaarsrapportage
