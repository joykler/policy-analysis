bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
belastingdiensten. De Belastingdienst begint met de acties met het hoogste te verwachten 
resultaat en met de grootste financiële belangen. Op het moment dat deze acties zijn afgerond, 
bekijkt de Belastingdienst hoe de vervolgacties het beste ingezet kunnen worden. Hierbij wordt 
samen met de broedkamer ook gekeken naar slimme digitale toepassingen. Ondertussen voert 
de Belastingdienst zelf onderzoeken uit naar onbekende adressen in het buitenland in een 
poging het huidige adres te achterhalen, met het doel schuldenaren op te sporen en te starten 
met een gericht invorderingsproces.
Pilot gericht op België, Duitsland en Polen
Ook is toegezegd de invordering specifiek gericht op België, Duitsland en Polen te intensiveren 
aangezien in deze drie landen ruim een derde van de totale toeslagschuld open staat. Intensief 
overleg met de Poolse belastingdienst en het Poolse ministerie van Financiën heeft geleid tot 
werkafspraken over het in te dienen aantal verzoeken om bijstand voor de zestien Poolse 
belastingdienstregio’s. Het betreft 50 verzoeken per regio per maand, hetgeen een totaal van 
800 verzoeken per maand betekent. De eerste resultaten zijn begin 2016 bekend.
Daarnaast is afgesproken hoe de gegevensuitwisseling plaatsvindt. Dit is een substantiële 
inspanningsverplichting door de Poolse belastingdienst op het gebied van wederzijdse 
bijstand.
Tevens is de invordering gericht op België en Duitsland geïntensiveerd. Om te beginnen zijn 
inlichtingenverzoeken over toeslaggerechtigden met de hoogste openstaande schulden naar 
de Belgische belastingdienst gestuurd. Daarmee is op dit moment het invorderingsproces 23
in werking gesteld voor meer dan de helft van het gehele financiële belang van de totale 
openstaande toeslagvorderingen in België. Voor Duitsland is sprake van een gelijkluidende 
actie, waarbij een derde van het gehele financiële belang van de toeslagvorderingen wordt 
opgepakt. Dit zal worden uitgebreid tot in ieder geval ten aanzien van de helft van het 
openstaande bedrag actie is ondernomen. De intensivering bestaat er dus uit dat zo massaal 
mogelijk aan de belastingdiensten van België en Duitsland wordt gevraagd inlichtingen te 
verstrekken en wederzijdse bijstand te geven. Ook hier zijn begin 2016 de eerste resultaten te 
verwachten.
Pilot inschakelen commerciële incassobureaus in Turkije en Marokko
De pilot met incassobureaus is in een ver gevorderd stadium. Er is sprake van een aanbesteding 
voor Turkije en Marokko. Aangezien Nederland geen verdrag tot invordering met deze landen 
heeft, is onderzocht of een en ander juridisch kan en aanvaardbaar is. In beide landen blijkt dat 
een civielrechtelijk weg mogelijk is.
De vorderingen worden zoals elke (buitenlandse) schuldeiser die een vordering in deze landen 
heeft, binnen het lokale juridische kader opgepakt. Dwangmaatregelen zullen enkel 
plaatsvinden door middel van de geldende nationale civielrechtelijke structuren en jurisdictie. 
Ook het relevante Nederlandse bestuursrecht geeft expliciet de mogelijkheid om geldende 
civielrechtelijke wegen te bewandelen. Dit neemt niet weg dat een dergelijk middel met een 
bepaalde transparantie tussen landen onderling plaats moet vinden. De Belastingdienst 
verwacht de aanbesteding in november 2015 af te ronden en per december 2015 met de 
daadwerkelijke incasso te starten.
Voortzetting acties in Roemenië en Caribisch Nederland
Inzake Roemenië is het specialistenteam van de Belastingdienst LIC bezig uit de door de 
Roemeense belastingdienst behandelde verzoeken om inlichtingen, de verzoeken tot bijstand 
te genereren. Er zijn nog geen verzoeken om bijstand gedaan. De eerste invorderingsresultaten 
worden in de eerste helft van 2016 verwacht.
Belastingdienst | 16e halfjaarsrapportage
