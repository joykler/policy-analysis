bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
Drie elementen zijn wezenlijk in de communicatiestrategie. Een van die drie elementen 
is timing. In de periode tussen 1 oktober 2015 en 1 mei 2016 wordt de burger op logische 
communicatiemomenten (zoals met de jaarbrief Toeslagen en tijdens de aangiftecampagne) 
attent gemaakt op de ontwikkeling van papier naar digitaal berichtenverkeer. Ook na 
genoemde periode zal de Belastingdienst zoveel mogelijk gebruikmaken van dergelijke 
logische communicatiemomenten.
Het tweede element is bewustwording. De Belastingdienst zal burgers bewust maken van het 
feit dat introductie van de wet EBV de digitalisering onomkeerbaar wordt en dat het dus heel 
belangrijk is om mee te doen. Dit is verbonden met het derde aspect van de communicatie-
strategie: handelen. Door juiste timing en heldere boodschappen wordt de burger aangezet actie 
te ondernemen, een account op MijnOverheid en de Berichtenbox te activeren, berichten te 
lezen en zaken met de Belastingdienst af te handelen.
De communicatieboodschap is opgebouwd uit de volgende elementen:
– Stap voor stap stuurt de Belastingdienst uw berichten niet meer op papier, maar digitaal.
– Uw digitale post van de Belastingdienst ontvangt u in uw Berichtenbox op MijnOverheid.
– Uw MijnOverheid-account met Berichtenbox staat voor u klaar.
– U hoeft deze alleen maar te personaliseren.
– Dat doet u heel eenvoudig: lees meer op belastingdienst.nl/digitalepost of klik direct op 
‘activeer uw account’. 30
– U komt dan op MijnOverheid waar u uw account en daarmee uw Berichtenbox 
personaliseert.
– U kunt direct uw digitale post inzien.
– Vergeet niet uw emailadres op te geven; u ontvangt dan een melding in uw privémail dat er 
een nieuw bericht voor u is.
– Als u naar aanleiding van uw digitale post zaken moet regelen met de Belastingdienst, dan 
doet u dat via MijnToeslagen of MijnBelastingdienst waartoe iedereen via DigiD toegang 
heeft.
– Inloggen in MijnOverheid doet u met DigiD; als u nog geen DigiD heeft, vraagt u die aan 
op www.digid.nl.
– Wilt u iemand anders uw post laten ontvangen of uw zaken laten doen? Dan kunt u iemand 
machtigen; ook dat regelt u, of degene die uw zaken voor u doet, op www.digid.nl.
De Belastingdienst heeft de volgende communicatieactiviteiten ingepland:
– Drie cross- en massamediale campagnes in de periode oktober 2015 - februari 2016. 
Hierin geeft de Belastingdienst informatie over de nieuwe wetgeving en benadrukt hij 
het belang van (het activeren van) het MijnOverheid-account. Dit wordt gecombineerd 
met de communicatie over de voorschotbeschikking Toeslagen over 2016 (de zogenoemde 
jaarbrief ) en over de aangifte Inkomstenbelasting over 2015.
– In de periode 1 oktober 2015 tot en met 1 mei 2016 zullen verschillende acties plaatsvinden 
met online communicatie (via banners op websites, resultaten in zoekmachines) over 
digitalisering bij de Belastingdienst en het belang van een persoonlijk MijnOverheid-
account c.q. Berichtenbox. Daarbij zal telkens de website www.belastingdienst.nl/
digitalepost centraal staan. Daar vindt men de context en de knop naar de 
MijnOverheid-account.
– Gedurende de periode oktober 2015 - mei 2016 wordt ingezet op free publicity op logische 
momenten en inzet van berichtgeving en content op specifieke Belastingdienstkanalen 
(website, nieuwsberichten, Twitter).
Belastingdienst | 16e halfjaarsrapportage
