bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
Buitenlands vermogen
Zwart sparen en andere manieren om in het buitenland vermogen buiten het zicht van te fiscus 
te houden, hebben de voortdurende aandacht van de Belastingdienst. Naast toepassing van 
steeds meer geavanceerde internationale en nationale regelgeving heeft de Belastingdienst 
zich de afgelopen periode via speciale projecten op buitenlandse vermogens gericht. Het 
betreft onder andere het volgende:
Inkeerregeling
Van 2 september 2013 tot 1 juli 2014 was de inkeerregeling verruimd. Belastingplichtigen die in 
die periode inkeerden hoefden geen boete te betalen. Van 1 juli 2014 tot 1 juli 2015 gold een 
boete van 30% en na 1 juli 2015 werd een boete van 60% van toepassing. Tijdens het verruimde 
regime hebben zich 12.605 inkeerders bij de Belastingdienst gemeld en vanaf 1 juli 2014 tot 
medio augustus 2015 nog eens 1.900. Het totale ingekeerde vermogen bedraagt vanaf 1 januari 
2011 ongeveer 5,5 miljard en dat bedrag kan nog groeien als resultaat van nog lopende 
onderzoeken. Het gemiddelde ingekeerde vermogen per inkeerder in deze periode was 
ongeveer € 412.965. Het overgrote deel van de inkeerders is ouder dan 60 jaar (70%) en de 
meesten keren in met vermogen uit Zwitserland, Luxemburg en België. De verdeling van het 
aantal inkeerders over de segmenten Grote Ondernemingen, MKB en particulieren is als volgt: 
2%, 38% en 60%. De totale opbrengst van de verruimde inkeerregeling voor de Belastingdienst 
tot 1 juli 2015 was ongeveer € 600 miljoen. Dit bedrag zal nog toenemen als alle inkeerverzoeken  20
zijn afgehandeld. De gemiddelde opbrengst per persoon in deze periode ligt op € 55.000.
Andere projecten
De Belastingdienst voert nog andere projecten uit om zwart vermogen in het buitenland te 
detecteren. Het gaat hierbij o.a. om de projecten KB Lux (totale opbrengst tot 1 juli 2015: 
€ 239 miljoen), Zwitserse vestiging HSBC Bank (zgn. Lagarde lijst, met een totale opbrengst van 
ongeveer € 2,2 miljoen), Belgische rente ( totale opbrengst van ruim € 4 miljoen), rekeningen 
van niet-ingezetenen (NIG, met een belastingopbrengst tot nu toe van € 31 miljoen) en het 
project Afgezonderd Particulier Vermogen (APV , met een belastingopbrengst in de eerste helft 
van 2015 van € 65 miljoen). Verder is een aantal pilots gestart, zoals de behandeling van de 
zogenoemde ‘stille inkeerders’. Dit zijn belastingplichtigen die verzwegen buitenlands 
vermogen ineens – zonder enige ruchtbaarheid – in box 3 aangeven zonder zich rekenschap 
te geven over het verleden. Daarnaast is de pilot ‘Debit – Credit Cards’ op basis van eerdere 
analyses onlangs uitgebreid. Hierbij gaat het om belastingplichtigen met tegoeden in het 
buitenland, die gebruik maken van in het buitenland uitgegeven debit- en creditcards.
FATCA en CRS
In het tussen de Verenigde Staten en Nederland gesloten verdrag tot verbetering van de 
internationale naleving van de belastingplicht en de tenuitvoerlegging van de Foreign Account 
Tax Compliance Act (FATCA)5 zijn beide landen overeengekomen dat op wederkerige basis 
gegevens en inlichtingen over Nederlandse respectievelijk Amerikaanse belastingplichtigen 
door de belastingdiensten van beide landen zullen worden gerapporteerd. In de tweede helft 
van dit jaar zullen de eerste gegevens uitgewisseld worden langs automatische weg. In 
aansluiting op FATCA heeft de Organisatie voor Economische Samenwerking en Ontwikkeling 
(OESO) een mondiale standaard ontwikkeld voor de automatische uitwisseling van financiële 
inlichtingen, de zogenoemde Common Reporting Standard (CRS). Op grond van de CRS zal 
automatische gegevensuitwisseling gaan plaats vinden tussen een groot aantal landen 
5 Tractatenblad 2014, nr. 128.
Belastingdienst | 16e halfjaarsrapportage
