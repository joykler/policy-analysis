bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
Toeslagen
Schatten van inkomensgegevens
Belastingdienst/Toeslagen voert toezicht uit op ‘slechte schatters’. Bij aanvragers waarbij op 
basis van het verwachte inkomen er geen recht bestaat op een toeslag, wordt de toekenning 
van de toeslag gestopt.
Op basis van de loongegevens uit de polisadministratie heeft Belastingdienst/Toeslagen in het 
eerste halfjaar van 2015 daarom van 24.520 toeslagen (dit zijn 23.766 aanvragers) de uitbetaling 
gestopt. Op basis van hun aanvraag zou aan deze groep aanvragers in 2015 ruim € 23 miljoen 
aan toeslagen worden uitbetaald. Deze aanv ragers zijn hierover geïnformeerd.
Contacten met energiebedrijven
Belastingdienst/Toeslagen heeft gesprekken gevoerd met twee energiebedrijven om na te gaan 
of de Belastingdienst iets kan leren van de werkwijze van die bedrijven dat bijdraagt aan het 
schatten van het inkomen op basis waarvan de voorschotten worden bepaald. Belastingdienst/
Toeslagen en de energiebedrijven volgen dezelfde strategie voor ondersteuning van hun  
burgers/klanten. Beide organisaties proberen hun burgers/klanten te bewegen tot het tijdig 
doorgeven van relevante gebeurtenissen en/of wijzigingen. Een belangrijk element daarbij is 
om burgers/klanten te laten weten welke gegevens binnen de organisatie over hen bekend zijn. 
Bij energiebedrijven gaat het om gegevens over het verbruik. Bij Belastingdienst /Toeslagen gaat 
het om gegevens die bekend zijn van derden zoals bijvoorbeeld gegevens uit de BRP 25
(Basisregistratie Personen) op basis waarvan huishoudsamenstellingen kunnen worden 
bepaald.
Terugbetalen toeslagen
De ontwikkeling van het openstaande bedrag aan terugvorderingen in het eerste halfjaar van 
2015 is als volgt:
Tabel  Ontwikkeling openstaande terugvorderingen totaal per 30-06-2015  
(bedragen zijn miljoenen euro’s)
2015
Open 01-01 1.513
– Nieuwe vorderingen 1.070
– Oninbaar -25
– Ontvangen -829
Open 30-06 1.729
De stand van de openstaande terugvorderingen is hoger dan bij de 15e halfjaarsrapportage. 
Dit komt doordat de Belastingdienst de definitieve toekenning 2014 (DT2014) heeft kunnen 
vervroegen, namelijk naar juni 2015. Door deze procesversnelling zijn er in de periode 1 januari 
tot en met 1 juli 2015 aanzienlijk meer nieuwe vorderingen bijgekomen dan in dezelfde periode 
in andere jaren, die in de daarop volgende periode daardoor ook eerder kunnen worden geïnd. 
De hoogte van het bedrag aan terugontvangsten hangt in belangrijke mate samen met de 
hoogte van nieuwe vorderingen en het moment waarop nieuwe vorderingen ontstaan. Omdat 
de nieuwe vorderingen minder bedragen dan in de tweede helft van 2014 en de periode tussen 
het moment van vaststelling daarvan en 1 juli 2015 heel kort was, zijn de terugontvangsten 
per 1 juli vergeleken met de terugontvangsten in de 15e halfjaarsrapportage ook lager.
Belastingdienst | 16e halfjaarsrapportage
