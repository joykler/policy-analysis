bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
– In de afgelopen twee jaar zijn er een aantal stappen gezet die de implementatie van de 
Wet elektronisch berichtenverkeer (EBV) mogelijk maken. In 2013 is gestart met digitale 
verzending van de massaal automatische continuering (MAC) beschikking naast het 
papieren bericht. Begin 2015 is de uitnodiging tot het doen van aangifte zowel op papier 
als digitaal verstuurd. In mei 2015 is een overgrote meerderheid van de voorlopige en 
definitieve aanslagbeschikkingen in de Berichtenbox geplaatst naast de papieren 
verzending. Dit maakt het mogelijk om vanaf het najaar 2015 de eerste berichten enkel 
digitaal te verzenden.
– In het kader van het stelsel van basisregistraties is het zogeheten Authentiek Inkomens 
Gegeven (AIG) op de website van MijnOverheid geplaatst.
– De voorschotbetalingen van toeslagen worden gebaseerd op het geschatte toetsings-
inkomen van een huishouden over het lopende jaar. Burgers die een toeslag krijgen, zijn 
verplicht een wijziging in hun huishoudinkomen door te geven als hierdoor een lager recht 
op toeslag ontstaat. Deze wijzigingen worden echter vaak niet doorgegeven. Voor het eerst 
bij de MAC-beschikking 2016 wordt in daarvoor in aanmerking komende gevallen het 
geschatte inkomen op basis van bij de Belastingdienst aanwezige, actuelere, gegevens 
gecorrigeerd. Daarmee wordt invulling gegeven aan het stapsgewijs verbeteren van de 
voorschotbetalingen van toeslagen; het aantal gevallen waarin burgers later moeten 
terugbetalen vermindert daardoor. In de communicatie over de MAC-beschikking zal er 
aandacht zijn voor deze nieuwe werkwijze.
17
Eerste implementaties
Binnen de verandergebieden interactie met burgers en bedrijven en informatiegestuurd 
toezicht en inning zijn eerste implementaties in voorbereiding. Deze initiatieven hebben 
prioriteit gekregen op basis van hun bijdrage aan de doelen van de Investeringsagenda 
(beter, goedkoper, beheersbaarder) en hun effect op de korte termijn. Deze eerste 
implementaties moeten in pilots aantonen dat zij de beoogde effecten ook daadwerkelijk, 
meetbaar opleveren en zij zijn de lakmoesproef voor de nieuwe manieren van werken en de 
nieuwe ‘governance’ alvorens zij verder worden uitgerold.
Belastingdienst | 16e halfjaarsrapportage
