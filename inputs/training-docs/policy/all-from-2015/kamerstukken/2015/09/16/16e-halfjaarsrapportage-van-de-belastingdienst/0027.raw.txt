bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
Zeer vermogende personen
Mede naar aanleiding van de aanbeveling van de OESO om meer gerichte aandacht te besteden 
aan zeer vermogende belastingplichtigen8, heeft de Belastingdienst een programma zeer 
vermogende personen (hierna: programma ZVP) in het leven geroepen dat eindigt in 2016. 
In de loop van 2016 zal er een beslissing worden genomen over de invulling hiervan naar de 
toekomst. De Belastingdienst kende de zeer vermogende personen niet als aparte doelgroep. 
Dat brengt met zich mee dat deze belastingplichtigen kunnen worden behandeld als grote 
onderneming, als midden- en kleinbedrijf of als particulier. Een zeer vermogend persoon zal 
meer dan gemiddeld vooruit denken over overdracht van bedrijfs- of privévermogen, schenken 
en nalaten. Om die reden worden in het programma ZVP integraal inkomen, vermogen, winst, 
schenking, vererving, private equity, vermogensrendement, ANBI, natuurschoonwet en estate 
planning meegenomen.
Het programma ZVP heeft de opdracht te onderzoeken hoe de fiscale behandeling van de 
ZVP het best kan worden vormgegeven en hoe de Belastingdienst dat kan organiseren. De 
behandeling zou volgens de OESO vergelijkbaar kunnen zijn met de enhanced relationship, 
die we in Nederland kennen bij grote ondernemingen. In aansluiting op de binnen de OESO 
gehanteerde definities en (inter)nationale publicaties richt het programma zich op personen 
met een vermogen van € 25 miljoen of meer, die in Nederland belastingplichtig zijn.
27
Het idee is dat de zeer vermogende persoon een individuele klantbehandeling krijgt. Dat 
betekent dat de Belastingdienst werkt vanuit een gestructureerd beeld over de financiële 
positie van de zeer vermogende persoon en dat hij of zij een vast aanspreekpunt krijgt. In die 
werkwijze wordt de uitvoering van de verschillende belastingwetten op een geïntegreerde 
wijze vorm gegeven. Soms is er specifieke kennis bij nodig. Daarom krijgen de behandelaars 
bijscholing.
De Belastingdienst wil de doelgroep betrekken bij de wijze waarop de Belastingdienst het 
toezicht vorm zou moeten geven. In november is een grote groep adviseurs van de doelgroep 
ZVP uitgenodigd om hen te informeren over de voornemens van de Belastingdienst en worden 
zij uitgenodigd input te geven. De NOB heeft zich positief uitgelaten over dit initiatief.
8 verwijzing naar publicatie OESO
Belastingdienst | 16e halfjaarsrapportage
