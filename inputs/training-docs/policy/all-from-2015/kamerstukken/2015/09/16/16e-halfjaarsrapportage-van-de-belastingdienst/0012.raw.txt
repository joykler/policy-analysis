bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
AGS wordt door zowel het bedrijfsleven als de douane als een verbetering gezien en biedt nu al 
vele voordelen. Zo gaan dankzij de geautomatiseerde controles onjuiste aangiften direct terug 
naar de aangever. Dit leidt als vanzelf tot verbetering van de kwaliteit. De implementatie van 
het omvangrijke systeem is echter complex en kent nog de nodige kinderziektes. Hiervoor zijn 
in de zomermaanden van 2015 meerdere veranderingen doorgevoerd. De focus lag hierbij met 
name op het oplossen van onvolkomenheden waarvan aangevers last hadden. Ook voor de 
komende maanden worden er nog aanpassingen verricht om het systeem verder te 
optimaliseren en gebruikersvriendelijk te maken. De uitvoeraangevers gaan in de loop van 
2016 over naar AGS.
Aangiftebehandeling is een proces waarin voortdurend monitoring en bijsturing nodig is om 
te kunnen (blijven) voldoen aan de eisen die het bedrijfsleven, de EU en andere handhavers 
stellen bij een toenemend handelsvolume. Zo worden er procesveranderingen doorgevoerd die 
ervoor zorgen dat de douane meer in de actualiteit kan werken, gerichter kan handhaven en de 
kwaliteit van het proces voortdurend verbeterd wordt; daarnaast is extra capaciteit vrijgemaakt.
Douanewetboek van de Unie: Eenvoudig, Europees, online
Europa bepaalt in hoge mate het beleid en de wet- en regelgeving inzake het EU -grens over -
schrijdende goederenverkeer. Het formaliteitenstelsel van het Communitair Douanewetboek 
(CDW) is uitgangspunt voor het douanewerk. Vanaf 1 mei 2016 is het douanewetboek van de 
Unie (DWU) van kracht en vervalt het CDW. 12
Het DWU heeft tot doel belemmeringen in het goederenvervoer weg te nemen en snelle en 
goede douaneafhandeling te bevorderen. Daarom voorziet het in een verdere vereenvoudiging 
van de internationale handel, Europese harmonisatie en standaardisatie van procedures en 
gegevens en volledig elektronische afhandeling van alle douaneformaliteiten in de hele Unie. 
Kortom: eenvoudig, Europees, online. De laatste ontwikkelingen in de uitvoeringsregelgeving 
bij het DWU brengen wel uitdagingen met zich mee om de facilitering in Nederland op gelijk 
niveau te houden.
Een centraal thema van het DWU is het voorschrift dat alle uitwisseling en opslag van 
informatie op geautomatiseerde wijze moet plaatsvinden. De bestaande ICT-systemen moeten 
daarvoor worden aangepast. Er geldt daarom een overgangsperiode tot 31 december 2020. In 
het DWU wordt ook een aantal zaken geregeld die volgen uit de ontwikkeling van een Europese 
strategie voor risicomanagement. Het betreft onder meer de verbetering van de informatie-
positie bij het binnenbrengen van goederen in de EU door het mogelijk maken van dual filing 
en multiple filing 3.
Het DWU wordt in de periode van 2016 tot 2020 geïmplementeerd. In 2015 wordt de 
implementatie voorbereid. Het is een majeure operatie, zowel voor de douane als voor 
het bedrijfsleven, om processen en systemen tijdig hierop aan te passen. Onderdeel van 
de implementatie zijn, naast de aanpassingen in IT-systemen, onder meer opleiding van 
de medewerkers, voorlichting aan bedrijven en aanpassing van vergunningen.
3 Dit zijn technische concepten die het mogelijk maken om gegevensuitwisseling en gebruik/inzage te 
‘personaliseren’. Zo kan de Douane bepaalde informatie over een zending inzien en een andere partij in de 
keten niet (bijvoorbeeld een rederij). Hiermee verbetert de informatiepositie en is meer differentiatie in 
handhaving mogelijk.
Belastingdienst | 16e halfjaarsrapportage
