bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
In het eerste halfjaar van 2015 is van de terugvorderingen € 829 miljoen geïnd. Deze terug-
betalingen hebben voor € 70 miljoen betrekking op 2015, voor € 156 miljoen betrekking op 
toeslagjaar 2014, voor € 306 miljoen betrekking op toeslagjaar 2013, voor € 145 miljoen op 
toeslagjaar 2012, voor € 105 miljoen op toeslagjaar 2011, en voor € 47 miljoen op oudere 
toeslagjaren.
In de eerste helft van 2015 is € 25 miljoen (met betrekking tot meerdere toeslagjaren) 
van de terugvorderingen buiten invordering gesteld (oninbaar) vanwege onder andere 
faillissementen, wettelijke schuldsanering, overlijden of omdat het niet te verhalen is. 
Bij het laatste is van belang te vermelden dat aan belanghebbenden die buiten hun schuld 
niet in staat zijn tot betaling van het teruggevorderde bedrag, na betaling op basis van hun 
betalingscapaciteit gedurende twee jaar, berust wordt in de oninbaarheid van het restant.
Medio 2015 is de stand van uitbetalingen en terugvorderingen per toeslagjaar (peildatum 
30 juni 2015) als volgt:
Tabel Uitbetalingen en terugvorderingen per toeslagjaar totaal per 30 ­ 06­ 2015  
(bedragen zijn miljoenen euro’s)
Toeslag­ Uitbetaald Terug­ % van Terug­ % van Bedrag % van 
jaar bedrag gevorderd uitbetaald betaald terug­ buiten terug­
26
bedrag bedrag gevorderd invordering gevorderd
2009 11.040 2.046 18,5 % 1.868 91,3 % 87 4,2 %
2010 11.530 1.900 16,5 % 1.702 89,6 % 79 4,2 %
2011 12.490 1.910 15,3 % 1.635 85,6 % 68 3,6 %
2012 11.760 1.687 14,3 % 1.370 81,2 % 40 2,3 %
2013 12.184 1.694 13,9 % 1.199 70,8 % 26 1,6 %
2014 10.376 762 7,3 % 338 44,4 % 8 1,0 %
Uitvoeringstoets ‘nieuwe stijl’
In de Brede Agenda Belastingdienst is aangekondigd dat de wijze waarop binnen de 
Belastingdienst de uitvoeringstoetsen tot stand komen wezenlijk zal veranderen en dat er 
naar gestreefd wordt deze openbaar te maken. De afgelopen maanden lag de focus bij deze 
uitvoeringstoets ‘nieuwe stijl’ op de toepassing hiervan bij het Belastingplanpakket 2016. 
Voor alle voorstellen uit het pakket is een uitvoeringstoets nieuwe stijl uitgevoerd. De 
uitvoeringstoetsen zijn op Prinsjesdag als bijlage met de wetsvoorstellen uit het pakket 
meegestuurd.
De Belastingdienst blijft de komende maanden met de uitvoeringstoets nieuwe stijl betrokken 
bij de parlementaire behandeling van het Belastingplanpakket. Op basis van de opgedane 
ervaringen zal de methodiek van de uitvoeringstoets verder worden ontwikkeld.
Belastingdienst | 16e halfjaarsrapportage
