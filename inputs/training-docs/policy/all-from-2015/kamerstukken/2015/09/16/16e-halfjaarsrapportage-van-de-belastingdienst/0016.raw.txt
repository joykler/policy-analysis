bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
Er is een inventarisatie gemaakt van werk dat door Switch kan worden uitgevoerd. Definitieve 
keuzes over welk werk op welk tijdstip door medewerkers in Switch zal worden uitgevoerd, 
zijn nog niet gemaakt. De keuzes over op welke locaties werk door Switch zal worden gedaan 
worden voorbereid; Bij die keuze zal rekening worden gehouden met de door de 
staatssecretaris gedane toezegging inzake de ‘krimpregio’s’.4
Investment Committee
Om de investeringsvoorstellen van de Belastingdienst te kunnen toetsen is een Investment 
Committee (IC) opgericht met een brede expertise. Daarin zitten verschillende directeuren 
van betrokken onderdelen van het Rijk en externe leden met een specifieke expertise. Het 
IC adviseert primair over het vrijgeven van middelen ten behoeve van het uitrollen van de 
Investeringsagenda. Daarnaast dient het IC als klankbord: de Belastingdienst geeft in het IC 
aan welke onderwerpen/pilots de komende maanden in de pijplijn zitten.
Resultaten primaire processen
De Investeringsagenda is een uitwerking van de Brede Agenda Belastingdienst. Onder de Brede 
Agenda lopende initiatieven zijn onder de nieuwe ‘governance’ van de Investeringsagenda 
gebracht (met Raad van Bestuur i.o. en PMO). In de periode 20 mei 2015 tot en met 31 augustus 
2015 zijn resultaten behaald op het terrein van de verandergebieden uit de Investeringsagenda, 
die voortkomen uit de Brede Agenda. Enkele voorbeelden:
– Voor het segment Particulieren heeft de broedkamer het nieuwe IH-risicomodel 16
ontwikkeld. Daardoor kan de Belastingdienst met data-analyse tot een betere selectie 
komen van te controleren onderdelen van aangiften (aandachtsgebieden). Het behandelen 
van twee aandachtsgebieden is in Eindhoven en Den Haag beproefd. Daarbij hebben 
medewerkers alle bij hun werk benodigde informatie op één scherm beschikbaar gekregen; 
voorheen moesten ze gegevens in vier verschillende schermen opzoeken. De broedkamer 
ontwikkelt het risicomodel verder. Binnenkort zullen deze pilots worden geëvalueerd. 
Deze maand zal in Amsterdam een nieuwe pilot starten met een volgend ontwikkeld 
aandachtsgebied.
– Afgelopen half jaar is hard doorgewerkt aan het maken van de zogenaamde ‘data-laag’. 
De gegevens worden uit de transactiesystemen gehaald en opgewerkt tot een informatie-
laag die bruikbaar is voor toepassingen in het toezicht, sturing en verantwoording en 
interactie met burgers en bedrijven. Een groot aantal transactiesystemen zijn ondertussen 
ontsloten (onder meer incasso, inkomstenbelasting, omzetbelasting, bezwaar, klant-
registratie, vennootschapsbelasting). Er zijn ook nog een aantal grote systemen die op 
de planning staan voor het komend half jaar (auto, loon, betalingsverkeer). De reeds 
gemaakte informatielagen worden ook doorontwikkeld om bijvoorbeeld nog actueler 
informatie te kunnen geven, of om het onderliggende proces nog vollediger te beschrijven. 
Naar verwachting zijn over een half jaar de belangrijkste transactiesystemen ontsloten.
– De datum van 1 april is als inleverdatum voor de aangifte voor particulieren losgelaten als 
een eerste stap in de flexibilisering van de interactie (het verkeer tussen de burger en de 
Belastingdienst).
– Na een gefaseerde opstart zijn 4,4 miljoen (van de in totaal 8,4 miljoen) voorlopige en 
definitieve aanslagen Inkomensheffing 2014 niet alleen op papier verzonden, maar ook 
digitaal via de BerichtenBox van MijnOverheid. Daarmee is een volgende stap gezet in de 
introductie van elektronisch berichtenverkeer.
4 Handelingen II 2014/15, vergadernummer 92, item 3, p. 5.
Belastingdienst | 16e halfjaarsrapportage
