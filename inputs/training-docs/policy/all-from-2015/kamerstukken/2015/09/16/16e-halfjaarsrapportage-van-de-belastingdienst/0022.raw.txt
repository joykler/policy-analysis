bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
Op dit moment wordt de business case ITI geactualiseerd. Daarbij blijven toegekende en 
gefinancierde capaciteit en toegezegde meeropbrengsten behouden. De Auditdienst Rijk 
(ADR) toetst kritisch de verantwoording over de businesscase. De totale kasrealisatie over 
2015 ontwikkelt zich zoals verwacht: na afloop van de eerste vier maanden zijn de begrote 
kasontvangsten nagenoeg gerealiseerd.7 De Tweede Kamer wordt bij het jaarverslag 2015 
en eerstvolgende halfjaarsrapportage verder geïnformeerd over de actualisatie en de 
uitgevoerde maatregelen en gerealiseerde opbrengsten over geheel 2015.
Internationale invordering toeslagen
In de vijftiende halfjaarsrapportage zijn een aantal maatregelen genoemd die de Belasting-
dienst heeft ingezet om de openstaande toeslagschulden in het buitenland terug te vorderen. 
Hierna volgt een overzicht van de voortgang hiervan.
Binnen de Belastingdienst (LIC) is sprake van een specialistenteam dat belast is met de 
buitenlandse invordering van toeslagschulden. Dit team voert de dwanginvordering uit, 
zorgt voor betalingsregelingen naar aanleiding van verstuurde brieven en doet de genoemde 
woonplaatsonderzoeken.
Regieteam 22
In de 15e halfjaarsrapportage is aangekondigd dat een regieteam wordt ingesteld om de 
invorderingsinspanning die de Belastingdienst met betrekking tot openstaande toeslag-
schulden in het buitenland extra gaat leveren, te monitoren en het proces te evalueren. 
Dit team bestaat uit een tweetal specialisten vanuit het ministerie van Buitenlandse zaken 
en vanuit het ministerie van Veiligheid en Justitie en een inhoudelijke expert vanuit de 
Belastingdienst. In het najaar vindt een eerste bijeenkomst plaats.
Het regieteam volgt kritisch de efficiëntie en effectiviteit van de genoemde invorderingsacties 
en zal daarover naar verwachting over een jaar advies uitbrengen. Op grond van dat advies 
zullen vervolgstappen worden bepaald ten aanzien van de terugvordering van toeslagschulden 
uit het buitenland. Over de resultaten van deze invorderingsacties en de keuzes die zullen 
worden gemaakt, zal de Belastingdienst naar verwachting over een jaar de Kamer kunnen 
informeren.
Brieven en ‘woonadres onbekend’
De Belastingdienst heeft een gerichte brief gestuurd naar 48.000 in het buitenland woon -
achtige burgers die een openstaande toeslagschuld hebben. Zij worden hierin gewezen op hun 
betalingsverplichting en er wordt gemeld dat de Belastingdienst over gaat tot invorderings-
maatregelen bij niet betalen. Deze maatregelen kunnen bestaan uit het uitwinnen van verhaal-
mogelijkheden op vermogen en inkomsten. De in de brief genoemde reactietermijn is nog niet  
verlopen. In oktober is duidelijk wat de resultaten zijn.
Verder is de Belastingdienst begonnen verzoeken te sturen richting de buitenlandse belasting -
diensten. Er zijn zowel verzoeken om inlichtingen inzake verhaalsmogelijkheden als verzoeken 
om bijstand om verhaalsmogelijkheden uit te kunnen winnen, verstuurd. Vanwege de grote 
aantallen verzoeken, leggen deze acties een groot beslag op de capaciteit van de diverse 
buitenlandse belastingdiensten. Als gevolg van internationale afspraken inzake onderling 
belasten is besloten nog geen woonplaatsonderzoeken uit te zetten bij de buitenlandse 
7 De resultaten over de tweede vier maanden zijn door beperkingen in de informatiesystemen van de 
Belastingdienst niet eerder dan oktober 2015 bekend.
Belastingdienst | 16e halfjaarsrapportage
