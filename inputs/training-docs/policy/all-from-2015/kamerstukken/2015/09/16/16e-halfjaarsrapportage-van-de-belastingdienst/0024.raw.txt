bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
Inzake de BES landen loopt de wederzijdse bijstand als ware binnen binnenlandse verhoudingen. 
Hetgeen inhoudt dat per omgaande reacties volgen en uitvoering wordt gegeven. De uitvoering 
van verzoeken om wederzijdse bijstand aan Curaçao, Aruba en Sint Maarten verlopen bijzonder 
moeizaam. Verzoeken worden niet afgedaan, of hebben zeer lange doorlooptijden. Deze 
verzoeken hebben gemiddelde doorlooptijden van ongeveer 3 jaren op Aruba en Curaçao en 
ongeveer 10 maanden op Sint Maarten. Het met succes uitwinnen van verhaalsmogelijkheden 
is mede hierdoor behoorlijk gedaald. De Belastingdienst zal daarom op korte termijn met 
Aruba en Curaçao werkafspraken trachten te maken om de doorlooptijden te verkorten en met 
dwanginvordering te starten.
Invordering (algemeen)
In de vorige halfjaarsrapportage is ingegaan op de in gang gezette maatregelen om te komen 
tot verbetering van de invordering. Deze ontwikkelingen zijn nog volop in gang. Nieuwe 
maatregelen op dit gebied zijn de opening van een derde Landelijk Incasso Centrum (LIC) in 
Enschede, overheveling van MKB-vorderingen naar de Landelijke Incasso Centra, uitbreiding 
van de telefonische incasso en het in gang zetten van een pilot rond de toepassing van de 
overheidsvordering voor de omzetbelasting. In de Investeringsagenda Belastingdienst zijn 
aanvullende maatregelen op dit terrein aangekondigd. De effecten van de combinatie van 
maatregelen, alle gericht op het sneller en doelmatiger innen van vorderingen, zullen op 24
termijn zichtbaar worden. Over de stand en de voortgang van de maatregelen zal de Kamer 
periodiek worden geïnformeerd.
Leercirkel damage
De leercirkel damage is ingericht om lering te trekken uit de procesverstoringen waar de 
Belastingdienst mee te maken heeft en om sneller te kunnen reageren op fouten. Daarmee 
moet geborgd worden dat de Belastingdienst beter wordt in het herkennen, erkennen 
en herstellen van fouten. De verschillende procesverstoringen worden geëvalueerd en 
geanalyseerd en hier komen ook trends uit naar voren. Een van de trends is dat in de 
ontwikkeling van applicaties sprake is van beleidsmatige wensen die niet altijd uitvoerings-
technisch mogelijk zijn. Dat kan er bijvoorbeeld toe leiden dat zulke wijzigingen niet meer 
tijdig doorgevoerd kunnen worden in de systemen. Een andere bevinding is dat een aantal 
systemen toe is aan groot onderhoud of dat vernieuwingen juist kunnen leiden tot onvoor-
ziene neveneffecten in de procesgang. Deze kennis wordt ingebracht bij de ICT Ontwikkelaanpak 
als onderdeel van de Investeringsagenda.
Een laatste trend is dat de procesgang van de Belastingdienst in vele gevallen een onderdeel is 
van een groter geheel. Een deel van de verstoringen zijn gevolgen van verstoringen elders in de 
keten, of hebben verderop in de keten effect. Een voorbeeld hiervan was dat er bij een van de 
ketenpartners een server overbelast raakte. Hierdoor ontstond er een vertraging in het berichten-
verkeer van en naar de Belastingdienst. In dit geval wordt de afhankelijkheid met andere 
keten partners duidelijk zichtbaar. Ter verbetering is er een nieuwe, snelle server geïmplemen-
teerd en is er een noodprocedure als achtervang gekomen. De regie op samenwerking met 
ketenpartners wordt ook nog verder ontwikkeld.
Belastingdienst | 16e halfjaarsrapportage
