bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
Bestrijding van sigarettensmokkel
De bestrijding van sigarettensmokkel is een prioriteit binnen de gehele EU. De douane werkt 
bij de bestrijding samen met andere lidstaten en participeert actief in het EU-actieplan voor de 
bestrijding van de smokkel. Deze aanpak lijkt effectief; uit KPMG-onderzoek (SUN-rapport) blijkt 
dat ten opzichte van vorige jaren het aandeel van namaaksigaretten en gesmokkelde sigaretten 
in Nederland in 2014 significant is gedaald. Dit leidt nog niet tot hogere accijnsinkomsten; het 
aantal legaal in Nederland gekochte sigaretten is niet gestegen, daarentegen is de consumptie 
in Nederland van legaal gekochte buitenlandse sigaretten wel gestegen.
Door samenwerking met de Britse Border Force en bedrijven die ‘misbruikt’ zijn bij smokkel 
heeft een recente tip van een van die bedrijven geleid tot de vangst van 3,2 miljoen sigaretten.
4 Samenwerken en geïntegreerd toezicht
Voor het bedrijfsleven in de logistieke sector is snelheid essentieel. De belangrijke punten voor 
het bedrijfsleven zijn: minimale verstoring van logistieke processen en geïntegreerd toezicht. 
Bedrijven verlangen dat overheidsdiensten zoveel mogelijk samenwerken als het gaat om 
gegevensuitwisseling en controlemomenten. Voorbeelden van samenwerking zijn:
– Het programma Ladingregie Zeehavens. Onder regie van de douane werken toezicht - 10
houders zoals de Inspectie Leefomgeving en Transport, de Nederlandse Voedsel- en Waren -
autoriteit en de Politie samen. De samenwerking heeft als resultaten opgeleverd: minder 
verstoringen van logistieke processen in de zeehavens, minder administratieve lasten voor 
bedrijven en een kleinere ervaren toezichtlast.
Eind 2014 is de aanbesteding voor de Rijksinspectieterminal ( RIT) op de 
Maasvlakte gestart. De douane, ILT en NVWA gaan hier gezamenlijk controles 
en inspecties van goederen uitvoeren. De RIT gaat in 2016 open. Eind 2014 
is op Schiphol, in het kader van Schiphol Smartgate Cargo, de eerste paal 
geslagen voor het Joint Inspection Center ( JIC). Verschillende handhavers 
en inspectiediensten zoals douane, ILT, KMar en de NVWA werken hierin 
gezamenlijk aan het one­ stop­ shop­ model voor luchtvrachtcontroles. 
Medewerkers krijgen er de beschikking over moderne scanapparatuur.
– Het zogenoemde Regenboogteam. Dit team, bestaande uit verschillende toezichthouders, 
is actief in de haven van Rotterdam. In het team worden risicoanalyses gedeeld, controles 
op elkaar afgestemd en inspectieresultaten met elkaar uitgewisseld. Zo ontstaat een 
gezamenlijk beeld van de goede en minder goede nalevers van de wet- en regelgeving in de 
Rotterdamse haven, kunnen dubbele controlemomenten en -plaatsen worden voorkomen 
en worden de lasten voor het bedrijfsleven verlaagd.
– De douane participeert in het besturingsmodel Beveiliging en Publieke Veiligheid Schiphol 
(BPVS). Het BVPS is destijds opgericht met als doel de bevordering van de integrale aanpak 
van terrorismebestrijding, orde en veiligheid, criminaliteit en grensbewaking. De overleg-
structuur van BPVS is op basis van processen ingericht en omvat diverse niveaus. Elk niveau 
bestaat uit vaste vertegenwoordigers van zowel publieke als private partijen zoals NCTV, 
Schiphol Group, KLM, OM, IL&T, Gemeente en Koninklijke Marechaussee.
Belastingdienst | 16e halfjaarsrapportage
