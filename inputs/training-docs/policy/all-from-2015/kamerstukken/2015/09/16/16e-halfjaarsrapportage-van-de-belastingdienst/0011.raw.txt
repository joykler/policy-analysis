bijlage productietabellen
moties en toezeggingen
ontwikkelingen binnen de belastingdienst
voortgang investeringsagenda
thema douane: grensverleggend
proloog
– De douane werkt op diverse terreinen nauw samen met de Koninklijke Marechaussee; 
zo vindt er afstemming plaats op strategisch niveau, in het kader van certificerings-
programma’s met betrekking tot luchtvrachtveiligheid, op het gebied van informatie en 
data-analyse van het reizigersverkeer op Schiphol (Joint Data Analysis Center). Voorbeelden 
van de operationele samenwerking zijn de samenwerking in het reizigersverkeer, het 
toezicht op de kuststrook en het toezicht op de Waddenzee.
Deze vormen van samenwerking vragen om bredere kennis en onderzoek naar technologische 
vernieuwingen en logistieke ontwikkelingen. De douane werkt mede met het oog hierop 
samen met het bedrijfsleven, wetenschap en andere overheden, onder meer in de topsector 
logistiek. Dit gebeurt door meer data te delen (het Neutraal Logistiek Platform) en logistieke 
ketens beter in beeld te brengen en op elkaar af te stemmen. Ook participeert de douane in de 
maatwerkaanpak regeldruk Logistiek (MAR L). In het actieplan, dat op 27 januari 2015 aan uw 
Kamer is aangeboden door de minister van I&M2, zijn 50 knelpunten benoemd, waarvan er 22 
op korte termijn in het actieplan zullen worden aangepakt. De overige 28 worden al opgepakt 
in regulier overleg zoals het overleg douane-bedrijfsleven (ODB), of zijn pas op (middel)lange 
termijn oplosbaar.
Het kabinet heeft de sector logistiek aangewezen als één van de economische 
topsectoren. Er zijn roadmaps benoemd, waarvan Trade, Compliance & Border 
Management er één is. Onder die roadmap is door de Nederlandse Organisatie voor 11
Wetenschappelijk Onderzoek (NWO ) het project ISCOM geopend: Innovation in Supply 
Chain Compliance and Border Management. De douane participeert hierin actief, onder 
ander in het onderzoeksproject Supply Chain Control and Compliance. Behalve de 
douane zijn ook bedrijven als ASML en Philips en diverse weten schappers partner in 
dit project. Onderzocht wordt welke mechanismen en systemen van risico beheersing  
nodig zijn om de goederenstroom binnen een vervoersketen integraal te controleren, 
dat wil zeggen vanaf het beladen van de zee­ of luchtvrachtcontainer tot en met het 
lossen van de lading.
III Ontwikkelingen
Hieronder wordt een tweetal belangrijke ontwikkelingen in het douanewerk toegelicht. 
Deze thema’s zijn (mede) bepalend voor het takenpakket en de taakuitoefening.
Aangiftebehandeling
De huidige aangiftesystemen van de douane dateren van medio jaren tachtig en worden 
vervangen door één nieuwe aangiftesysteem, AGS. AGS brengt een andere manier van werken 
met zich mee. Zo zijn er meer checks in het systeem ingebouwd om de kwaliteit van de 
aangiften te waarborgen. Ook herinnert het systeem aangevers aan termijnen en gewenste 
inbreng van aanvullende gegevens. Voor de douane leidt het systeem tot minder admini-
stratieve handelingen en minder beslismomenten. Hiermee kan de douane de grote volumes 
in combinatie met de gewenste snelle doorstroming van goederen de komende jaren weer aan.
Per 1 mei 2015 zijn alle invoeraangevers overgestapt naar AGS. Omdat dit systeem een andere 
manier van werken met zich meebrengt voor zowel douane als bedrijfsleven, is in nauw overleg 
met het bedrijfsleven gekozen voor een ruime implementatie- en gewenningsperiode. 
2 Brief van 27 januari 2015, nr IENM/ BSK­ 2014/137947
Belastingdienst | 16e halfjaarsrapportage
