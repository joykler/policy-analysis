Naast de introductie van een verplichting tot het opstellen van een landenrapport, schrijft het 
‘September 2014 Report’ voor dat er een verplichting wordt opgenomen voor ondernemingen om 
een groepsdossier en een lokaal dossier op te stellen. De Belastingdienst kan deze informatie dan 
opvragen bij de lokale vestiging. In het groepsdossier wordt een overzicht opgenomen van het 
verrekenprijsbeleid van de hele groep. In het lokale dossier worden de intra-groeptransacties van 
de lokale vestiging opgenomen. De verplichting om een groepsdossier en een lokaal dossier op te 
stellen, geldt in beginsel voor alle ondernemingen. Het ‘September 2014 Report’ beveelt aan, in de 
paragraaf over materialiteit, dat bij het opleggen van documentatieverplichtingen rekening wordt 
gehouden met de omvang van de onderneming. Om MKB-ondernemingen niet onnodig op te 
zadelen met meer administratieve lasten, is ervoor gekozen voor deze categorie de bestaande 
documentatieverplichting te handhaven. Het gaat hierbij om MKB-ondernemingen met een omzet 
tot € 50 miljoen. 
 
3.3. Step-up voor grensoverschrijdende juridische fusie en juridische splitsing 
In de Wet op de dividendbelasting 1965 wordt een step-up geregeld voor een grensoverschrijdende 
juridische fusie en juridische splitsing zoals nu al het geval is bij een grensoverschrijdende 
aandelenruil. Kort gezegd houdt dit in dat het gestorte kapitaal op de toegekende aandelen wordt 
gesteld op de waarde in het economische verkeer van het vermogen dat als gevolg van de fusie of 
splitsing overgaat, behoudens voor zover dat vermogen bestaat uit aandelen in een Nederlandse 
vennootschap. Hiermee wordt voorkomen dat Nederland een dividendbelastingclaim vestigt op 
bestaande buitenlandse winstreserves. 
 
3.4. Handhavingsbepalingen Common Reporting Standard 
In het kader van de aanpak van internationale belastingontduiking en belastingfraude is door de 
OESO een wereldwijde standaard ontwikkeld voor de identificatie van en rapportage over 
rekeningen van buitenlandse rekeninghouders, te weten de Common Reporting Standard (CRS). De 
14
CRS is door de Europese Unie overgenomen in Richtlijn 2014/107/EU. Op basis van Richtlijn 
2014/107/EU moeten EU-lidstaten onder meer aan hun financiële instellingen dezelfde identificatie- 
en rapportagestandaard opleggen als voortvloeit uit de CRS. Zowel de CRS als Richtlijn 
2014/107/EU moeten per 1 januari 2016 in de nationale wetgeving geïmplementeerd zijn. Voor 
Nederland worden de desbetreffende regels opgenomen in de Wet op de internationale 
bijstandsverlening bij de heffing van belastingen. In de Belastingwet BES worden deze regels van 
overeenkomstige toepassing verklaard op de BES-eilanden. Deze implementatie vindt plaats door 
15
middel van het wetsvoorstel Wet uitvoering Common Reporting Standard. Richtlijn 2014/107/EU 
en de CRS kennen een gelijkluidende bepaling, die verplicht tot het hebben van doeltreffende 
handhavingsbepalingen om niet-naleving van de identificatie- en rapportagevoorschriften die 
voortvloeien uit Richtlijn 2014/107/EU en de CRS aan te pakken. In het onderhavige wetsvoorstel 
                                                      
14
 Richtlijn 2014/107/EU van de Raad van 9 december 2014 tot wijziging van Richtlijn 2011/16/EU wat betreft verplichte automatische 
uitwisseling van inlichtingen op belastinggebied (PbEU 2014, L 359). 
15
 Voorstel van wet tot wijziging van de Wet op de internationale bijstandsverlening bij de heffing van belastingen en de Belastingwet BES 
in verband met de implementatie van Richtlijn 2014/107/EU van de Raad van 9 december 2014 tot wijziging van Richtlijn 2011/16/EU 
wat betreft verplichte automatische uitwisseling van inlichtingen op belastinggebied (PbEU 2014, L359) en om uitvoering te geven aan de 
door de OESO ontwikkelde Common Reporting Standard (Wet uitvoering Common Reporting Standard). 
11
