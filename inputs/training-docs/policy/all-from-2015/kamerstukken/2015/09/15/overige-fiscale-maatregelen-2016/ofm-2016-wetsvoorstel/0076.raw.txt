Artikel XII, onderdeel B (hoofdstuk IV, afdeling 8, van de Wet belastingen op 
milieugrondslag) 
 
Afdeling 8 van hoofdstuk IV van de Wbm bevat twee overgangsregelingen die inmiddels 
hun belang hebben verloren. Genoemde afdeling kan daarom vervallen. 
 
Artikel XII, onderdeel C (artikel 47 van de Wet belastingen op milieugrondslag) 
 
De energiebelasting wordt onder meer geheven ter zake van de levering van aardgas of 
elektriciteit aan de verbruiker. In de praktijk is de vraag gesteld wat in dit verband moet worden 
verstaan onder levering van elektriciteit. De meest praktische uitleg is dat wordt aangesloten bij 
het leveringsbegrip in de omzetbelasting, zodat leveranciers van aardgas en elektriciteit niet 
worden geconfronteerd met verschillende leveringsbegrippen. Daarmee wordt ook recht gedaan 
17
aan de geldende jurisprudentie op dit punt. Om elke onzekerheid hierover weg te nemen, is het 
wenselijk een expliciete definiÃ«ring van het begrip levering op te nemen in de Wbm. In het nieuwe 
artikel 47, derde lid, van de Wbm wordt daarom expliciet geregeld, dat onder levering van aardgas 
of elektriciteit voor de energiebelasting hetzelfde wordt verstaan als wat daaronder wordt verstaan 
ingevolge de Wet OB 1968.  
 
Artikel XII, onderdelen D, E, G en H (artikelen 50, 51, 64 en 66 van de Wet belastingen op 
milieugrondslag) 
 
Bij de redactionele aanpassing van artikel 50 van de Wbm in het Belastingplan 2015 is 
verzuimd ook de formulering in artikel 50, vierde lid (voorheen derde lid), alsmede in de artikelen 
51 en 64 van de Wbm aan te passen. Deze omissie wordt nu hersteld, met terugwerkende kracht 
tot en met 1 januari 2015. Met deze aanpassingen wordt geen inhoudelijke wijziging beoogd. 
De redactionele aanpassing van artikel 50 van de Wbm kan voorts onbedoeld gevolgen 
hebben voor de toepassing van artikel 66 van de Wbm. Dit artikel 66 voorziet onder voorwaarden 
in een teruggaaf aan energie-intensieve bedrijven van een gedeelte van de energiebelasting voor 
de door het bedrijf verbruikte elektriciteit. Voor de berekening van deze teruggaaf is het bedrag 
van belang dat in een verbruiksperiode van twaalf maanden voor de levering van elektriciteit aan 
het bedrijf in rekening is gebracht. In de praktijk kan het echter voorkomen dat het bedrijf voor 
een deel van de verbruikte elektriciteit zelf de energiebelasting heeft voldaan, namelijk op de voet 
van artikel 50, derde lid, onderdelen b, c of d, van de Wbm ter zake van het verbruik. Tot en met 
2014 werd dergelijk verbruik mede aangemerkt als levering, en werd de ter zake betaalde 
belasting meegeteld bij de berekening van de teruggaaf. Het ligt in de rede deze belasting ook in 
de aangepaste formulering van artikel 50 van de Wbm in aanmerking te blijven nemen bij 
vaststelling van de hoogte van het terug te geven belastingbedrag. Artikel 66 van de Wbm wordt 
daarom aangevuld met een negende lid waarin dit alsnog expliciet wordt geregeld, eveneens met 
terugwerkende kracht tot en met 1 januari 2015.  
 
                                                
17
 Gerechtshof Den Haag, 2 mei 2014, BK-13/00718, ECLI:NL:GHDHA:2014:1683. 
50
