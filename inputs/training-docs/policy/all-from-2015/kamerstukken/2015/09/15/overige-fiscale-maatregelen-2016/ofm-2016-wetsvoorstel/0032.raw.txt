waarborgen, stelt het kabinet voor een aantal verbeteringen aan te brengen in de 
massaalbezwaarprocedure en om ook in belastingzaken een prejudiciële procedure bij de Hoge 
Raad in te voeren. 
 
De massaalbezwaarprocedure is geïntroduceerd met ingang van 1 april 2003. Als aanleiding is 
destijds met name genoemd dat bij massaal bezwaar een individuele afdoening van al die 
bezwaren een uitermate zware uitvoeringslast voor de Belastingdienst veroorzaakt. Echter ook 
voor belastingplichtigen heeft de massaalbezwaarprocedure voordelen. Zij kunnen op betrekkelijk 
eenvoudige wijze ‘meeliften’ op de uitkomst van een gerechtelijke procedure. Doordat bezwaren 
worden gebundeld, bevordert massaal bezwaar bovendien de rechtseenheid. Daarnaast is de 
massaalbezwaarprocedure erop gericht zo snel mogelijk uitsluitsel te krijgen over de 
beantwoording van een breder levende rechtsvraag en dient de procedure daarmee de 
rechtszekerheid. Inmiddels is eenmaal een massaalbezwaarprocedure afgerond en is een tweede 
net gestart. Dat ten opzichte van het aantal massaal ter discussie gestelde regelingen beperkt 
gebruik wordt gemaakt van de massaalbezwaarprocedure komt vooral door knelpunten die bij (een 
voorgenomen) toepassing van de massaalbezwaarprocedure worden ervaren. Daardoor wordt nu in 
de andere gevallen een praktische oplossing via vaststellingsovereenkomsten en proefprocedures 
verkozen. Hoewel deze weg niet per se slechter is, is deze voor de belastingplichtige en de 
Belastingdienst wel bewerkelijker. Bovendien is de transparantie bij en de kenbaarheid van een 
massaalbezwaarprocedure voor anderen dan de direct betrokken partijen groter. Daarom wordt 
een aantal voorstellen tot verbetering van de massaalbezwaarprocedure gedaan, zodat deze 
eenvoudiger, doeltreffender en dus vaker kan en zal worden benut. 
 
6
De prejudiciële procedure bij de Hoge Raad bestaat in civiele zaken al sinds 1 juli 2012. De civiele 
rechter kan aan de Hoge Raad lopende het geding een rechtsvraag stellen ter beantwoording bij 
wijze van prejudiciële beslissing. Deze mogelijkheid bestaat voor zogenoemde massavorderingen 
en ter beantwoording van rechtsvragen die tegelijkertijd in talrijke feitelijk vergelijkbare geschillen 
aan de orde zijn en waar de rechtseenheid eveneens gediend is met een spoedig antwoord. In de 
praktijk tot nu toe behoren de prejudiciële vragen die de civiele rechter stelt nagenoeg uitsluitend 
tot de tweede categorie. Op dit moment vindt een evaluatie van de civiele prejudiciële procedure 
plaats. De signalen zijn tot nog toe positief. Zo vermeldt de Hoge Raad in zijn jaarverslagen over 
2013 en 2014 dat de mogelijkheid tot het stellen van prejudiciële vragen een succes is gebleken. 
Omdat, zoals gezegd, ook in het belastingrecht met enige regelmaat breder levende rechtsvragen 
spelen, wordt in de fiscale literatuur dan ook gepleit voor het snel invoeren van een fiscale 
7
prejudiciële procedure.  
Het kabinet staat daar positief tegenover en voelt zich daarin nog verder gesterkt door de 
uitkomsten van de onlangs georganiseerde expertmeeting waarbij vertegenwoordigers van de 
rechterlijke macht, de Nederlandse Orde van Belastingadviseurs (NOB), het Register 
Belastingadviseurs (RB), de Nederlandse Vereniging van Advocaten-Belastingkundigen, de 
Vereniging van Cassatiespecialisten Belastingkamer en ambtenaren van de Ministeries van 
                                                      
6
 Wet prejudiciële vragen aan de Hoge Raad. 
7
 Zie onder meer NTFR 2012/2745, NTFR 2015/900, WFR 2014/1506, WFR 2014/1518, WFR 2015/434, WFR 2015/438 en WFR 
2015/440.  
7
