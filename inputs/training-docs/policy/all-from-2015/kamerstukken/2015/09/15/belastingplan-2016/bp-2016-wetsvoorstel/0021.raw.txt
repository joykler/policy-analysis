5. Wanneer een verkrijging als bedoeld in het vierde lid wordt gevolgd door een verkrijging 
als bedoeld in het eerste lid, door dezelfde verkrijger of een rechtsopvolger onder algemene titel en 
met betrekking tot dezelfde onroerende zaak, wordt de maatstaf van heffing bij de opvolgende 
verkrijging verminderd met het bedrag waarover bij de vorige verkrijging: 
a. overdrachtsbelasting was verschuldigd welke niet in mindering heeft gestrekt van 
schenk- of erfbelasting; of 
b. omzetbelasting was verschuldigd welke op grond van artikel 15 van de Wet op de 
omzetbelasting 1968 in het geheel niet in aftrek kon worden gebracht. 
 
Artikel XL 
 
In de Wet op de accijns wordt in artikel 7, eerste lid, onderdeel a, “€ 7,59” vervangen 
door: € 7,91. 
 
Artikel XLI 
 
De Wet op de verbruiksbelasting van alcoholvrije dranken wordt als volgt gewijzigd: 
 
A. Artikel 7, eerste lid, komt te luiden: 
1. Onder vruchten- en groentesap wordt verstaan drank die bestaat uit sap van vruchten of 
groenten of een mengsel daarvan. 
 
B. Artikel 10, eerste en tweede lid, komen te luiden: 
1. De belasting bedraagt per hectoliter € 7,91. 
2. Voor de toepassing van het eerste lid geschiedt de herleiding van vruchtensap, 
groentesap en limonade in vaste of geconcentreerde vorm naar het volume van voor gebruik 
gereed vruchten- en groentesap of voor gebruik gerede limonade op basis van de factor 4, waarbij 
voor het herleiden van vruchtensap, groentesap en limonade in vaste vorm een gram wordt 
gelijkgesteld aan een milliliter. 
 
C. Artikel 28 vervalt. 
 
D. Artikel 29, eerste lid, komt te luiden: 
1. Onder bij algemene maatregel van bestuur te stellen voorwaarden en beperkingen wordt 
vrijstelling van belasting verleend ter zake van de uitslag en de invoer van alcoholvrije dranken die 
door degene die de betreffende dranken betrekt, worden gebruikt als grondstof voor het 
vervaardigen van andere goederen dan alcoholvrije dranken.
