fiscale winst niet verlaagt (maar verhoogt). In verband met de integratie van de RDA in de S&O-
afdrachtvermindering, kan genoemd negende lid daarom vervallen. 
 
Artikel XXXV 
 
Artikel XXXV, onderdeel A (artikel 12 van de Successiewet 1956) 
 
Artikel 12 van de SW 1956 bevat de regel dat schenkingen die binnen 180 dagen voor het 
overlijden zijn gedaan door een erflater die ten tijde van dat overlijden binnen Nederland woonde, 
worden belast alsof ze zijn verkregen als gevolg van dat overlijden. Aan het derde lid van genoemd 
artikel dat een aantal uitzonderingen op deze regel bevat, worden de op grond van dit wetsvoorstel 
in de SW 1956 aan te brengen wijzigingen verwerkt. 
 
Artikel XXXV, onderdelen B en C (artikelen 33 en 33a van de Successiewet 1956) 
 
 De wijziging van artikel 33 van de SW 1956 betreft de uitwerking van de beoogde 
verruiming per 1 januari 2017 van de vrijstelling in de schenkbelasting tot een bedrag van 
€ 100.000 voor schenkingen ten behoeve van de eigen woning. Deze eenmalige verhoging van de 
op basis van het huidige artikel 33 van de SW 1956 geldende vrijstellingen geldt op grond van de 
in artikel 33a van de SW 1956 op te nemen definitie voor alle schenkingen die worden gedaan aan 
iemand tussen 18 en 40 jaar met het oog op de verwerving van een eigen woning of voor 
verbetering of onderhoud van die eigen woning, de afkoop van rechten van erfpacht, opstal of 
beklemming met betrekking tot de eigen woning of voor de aflossing van een eigenwoningschuld of 
van een restschuld van een vervreemde eigen woning waarvan de rente en kosten van geldlening 
aftrekbaar zijn voor de inkomstenbelasting. 
De verhoging is, anders dan de bestaande verhoogde vrijstellingen van artikel 33, 
onderdelen 5° en 6°, van de SW 1956, niet beperkt tot schenkingen van ouders aan kinderen. 
Iedereen tussen 18 en 40 jaar mag dus van een familielid of van een derde vrijgesteld een 
schenking van € 100.000 ontvangen, mits dit bedrag wordt aangewend voor de eigen woning. Bij 
ministeriële regeling zullen voorwaarden worden gesteld die ertoe strekken zeker te stellen dat het 
verkregen bedrag wordt aangewend voor de verwerving van een eigen woning of een van de 
andere genoemde doelen. Dat de vrijgestelde bedragen van artikel 33, aanhef en onderdelen 5° en 
7°, van de SW 1956 voor één kalenderjaar worden verhoogd, betekent dat in de relatie tussen 
degene die schenkt en degene die de schenking ontvangt, eenmaal een beroep op deze verhoogde 
vrijstelling kan worden gedaan. 
Op grond van het voorgestelde artikel 33, onderdelen 5° en 7°, van de SW 1956 kunnen bij 
ministeriële regeling voorwaarden worden gesteld voor bijvoorbeeld het doen van de vereiste 
aangifte met betrekking tot de verhoogde vrijstelling. 
 
Artikel XXXV, onderdeel D, en artikel XXXVI (artikel 35a van de Successiewet 1956) 
 
De wijziging van artikel 35a van de SW 1956 hangt samen met het vervallen van artikel 
o
33, onderdeel 6 , van de SW 1956. Met deze aanpassing is geen inhoudelijke wijziging beoogd. 
65
