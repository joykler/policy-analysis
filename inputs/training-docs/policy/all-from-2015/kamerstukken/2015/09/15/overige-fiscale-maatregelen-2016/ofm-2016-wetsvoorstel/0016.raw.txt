2. Indien een bezwaarschrift tegen de bij beschikking vastgestelde waarde is ingediend en 
degene, bedoeld in artikel 24, derde lid, onderdeel a, een ander is dan degene, bedoeld in artikel 
24, derde lid, onderdeel b, stelt de gemeenteambtenaar, bedoeld in artikel 1, tweede lid, bij een 
verondersteld tegengesteld belang van de genoemde personen, de persoon die het bezwaarschrift 
niet heeft ingediend, indien deze bij de beslissing belang heeft, in de gelegenheid om te worden 
gehoord voordat op het bezwaarschrift wordt beslist.  
2. In het vijfde lid (nieuw) wordt “het tweede of derde lid” telkens vervangen door: het 
derde of vierde lid. 
3. In het zevende lid (nieuw) wordt “artikel 25a van de Algemene wet inzake 
rijksbelastingen” vervangen door: artikel 25c van de Algemene wet inzake rijksbelastingen. 
 
Artikel XVI 
 
De Algemene wet inzake rijksbelastingen wordt als volgt gewijzigd: 
 
A. Artikel 25a vervalt.  
 
B. Na artikel 25b wordt een afdeling ingevoegd, luidende: 
Afdeling 1a Massaal bezwaar 
Artikel 25c 
1. In afwijking in zoverre van het overigens bij of krachtens deze wet en de Algemene wet 
bestuursrecht bepaalde, zijn de bepalingen van deze afdeling van toepassing op bezwaren 
waarvoor een aanwijzing massaal bezwaar als bedoeld in het tweede lid is gegeven.  
2. Indien naar het oordeel van Onze Minister voor de beslissing op een groot aantal 
bezwaarschriften de beantwoording van eenzelfde rechtsvraag van belang is, kan hij een 
aanwijzing massaal bezwaar geven. De aanwijzing massaal bezwaar bevat de te beantwoorden 
rechtsvraag, al dan niet met accessoire kwesties. Onze Minister zendt een afschrift van de 
aanwijzing massaal bezwaar aan de Tweede Kamer der Staten-Generaal.  
3. De aanwijzing massaal bezwaar geldt voor bezwaren voor zover deze de rechtsvraag, 
bedoeld in het tweede lid, betreffen, mits het bezwaarschrift is ingediend tot en met de dag 
voorafgaande aan de dag waarop de collectieve uitspraak, bedoeld in artikel 25d, wordt gedaan, de 
indiening tijdig is en nog geen uitspraak op het bezwaarschrift is gedaan.  
4. De termijn om te beslissen op bezwaren waarvoor de aanwijzing massaal bezwaar geldt, 
wordt opgeschort tot en met de dag voorafgaande aan de dag waarop de collectieve uitspraak, 
bedoeld in artikel 25d, wordt gedaan. Afdeling 7.2 van de Algemene wet bestuursrecht is niet van 
toepassing op bezwaren waarvoor de aanwijzing massaal bezwaar geldt.  
 
Artikel 25d 
1. Met het oog op beantwoording van de rechtsvraag, bedoeld in artikel 25c, door de 
bestuursrechter in belastingzaken selecteert de inspecteur een of meer zaken.  
2. De inspecteur kan met de belanghebbenden in de zaken, bedoeld in het eerste lid, een 
vergoeding overeenkomen voor griffierecht en proceskosten in verband met de beantwoording van 
de rechtsvraag door de bestuursrechter in belastingzaken, alsmede voorwaarden waaronder deze 
16
