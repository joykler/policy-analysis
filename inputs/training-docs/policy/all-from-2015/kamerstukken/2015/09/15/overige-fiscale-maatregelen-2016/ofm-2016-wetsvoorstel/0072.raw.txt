13
omroepdiensten of elektronische diensten. De redactie van genoemd artikel 40, eerste lid, is 
hiermee in overeenstemming gebracht. 
 
Artikel VII, onderdeel B (tabel I behorende bij de Wet op de omzetbelasting 1968) 
 
Geneesmiddelen 
Ingevolge tabel I, post a.6, behorende bij de Wet OB 1968 worden geneesmiddelen als 
bedoeld in artikel 1, eerste lid, onder b, van de Geneesmiddelenwet belast tegen het verlaagde 
btw-tarief. Met uitzondering van de geneesmiddelen, bedoeld in artikel 40, derde lid, van de 
Geneesmiddelenwet, moet voor alle geneesmiddelen die op de Nederlandse markt in het 
handelsverkeer worden gebracht een handelsvergunning zijn afgegeven. De vergunning wordt 
afgegeven door het College ter beoordeling van geneesmiddelen. Wanneer genoemd College geen 
handelsvergunning verleent, bijvoorbeeld omdat het geneesmiddel onvoldoende veilig is, kan het 
product toch als een geneesmiddel worden beschouwd in de zin van de Geneesmiddelenwet. Het is 
dan een geneesmiddel waarvoor geen handelsvergunning is afgegeven, hetgeen betekent dat het 
verboden is dit geneesmiddel in het handelsverkeer te brengen. Voor de toepassing van het 
verlaagde btw-tarief op geneesmiddelen is thans niet relevant of het College ter beoordeling van 
geneesmiddelen een handelsvergunning heeft afgegeven. Daardoor ontstaan in de praktijk 
uitvoerings- en afbakeningsproblemen.  
Door de aanpassing van tabel I, post a.6, behorende bij de Wet OB 1968 wordt voorkomen 
dat zich in de toekomst discussies voordoen over de vraag of een product al dan niet kwalificeert 
als geneesmiddel waarvoor het verlaagde btw-tarief geldt. Door een betere aansluiting bij de 
Geneesmiddelenwet en met name de handelsvergunning, bedoeld in die wet, wordt duidelijker dan 
voorheen kenbaar dat voor geneesmiddelen waarvoor geen handelsvergunning is afgegeven geen 
gebruik kan worden gemaakt van het verlaagde btw-tarief. Geneesmiddelen, waarvoor het verbod 
ingevolge artikel 40, derde lid, onderdelen a tot en met g van de Geneesmiddelenwet niet geldt om 
deze in het handelsverkeer, in voorraad te hebben, te verkopen, af te leveren, ter hand te stellen, 
in te voeren of anderszins binnen het Nederlands grondgebied te brengen, vallen eveneens onder 
het verlaagde btw-tarief. 
 
Paddo’s 
In tabel I behorende bij de Wet OB 1968 zijn goederen en diensten opgenomen, waarvan 
de leveringen op grond van artikel 9 van de Wet OB 1968 belast zijn tegen het verlaagde btw-
tarief. Op grond van het arrest van de Hoge Raad van 19 december 2014 is het verlaagde btw-
tarief (via tabel I, post a.3 behorende bij de Wet OB 1968) ook van toepassing op de levering van 
14
“growkits” voor paddo’s. Verder heeft de Hoge Raad in zijn arrest van 19 juni 2015 geoordeeld 
15
dat leveringen van kweekvloeistof voor paddo’s onder tabel I, post a.41, behorende bij de Wet 
OB 1968 zijn te rangschikken en daarmee ook onder het verlaagde btw-tarief vallen.  
                                                
13
 Artikel IV, onder G, van de Wet van 3 december 2009 tot wijziging van de Wet op de omzetbelasting 1968 in verband met de invoering 
van een nieuwe regeling voor de plaats van dienst voor de heffing van omzetbelasting, alsmede een nieuwe regeling voor de teruggaaf 
van omzetbelasting aan in een andere lidstaat gevestigde ondernemers (implementatie richtlijnen BTW-pakket) (Stb. 2009, 546). 
14
 HR van 19 december 2014, nr. 13/01817, ECLI:NL:HR:2014:3611. 
15
 HR van 19 juni 2015, nr. 14/02306, ECLI:NL:HR:2015:1671. 
46
