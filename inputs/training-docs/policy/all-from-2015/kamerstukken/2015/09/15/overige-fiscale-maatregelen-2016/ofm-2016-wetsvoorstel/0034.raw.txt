3. Maatregelen met EU-aspecten of overige internationale aspecten 
3.1. Uitbreiding regeling uitgaven voor monumentenpanden en Natuurschoonwet 1928 naar 
aanleiding van uitspraken van het Hof van Justitie van de Europese Unie 
9
Bij beleidsbesluit is, vooruitlopend op wetgeving, goedgekeurd dat onder voorwaarden ook aftrek 
van uitgaven voor monumentenpanden wordt toegestaan voor een monumentenpand dat op het 
grondgebied van een andere EU-lidstaat of een andere staat die partij is bij de Overeenkomst 
betreffende de Europese Economische Ruimte (EER-staat) is gelegen. Hierbij geldt onder meer de 
eis dat het monumentenpand een element vormt van het Nederlands cultureel erfgoed. De 
goedkeuring is gebaseerd op een uitspraak van het Hof van Justitie van de Europese Unie (HvJ EU) 
10
van 18 december 2014 . Met de voorgestelde wijziging van de regeling van uitgaven voor 
monumentenpanden wordt de goedkeuring in voornoemd besluit met ingang van 1 januari 2016 
gecodificeerd. 
Voor de Natuurschoonwet 1928 (NSW 1928) is een met bovenstaande uitspraak samenhangende 
11
uitspraak van het HvJ EU van dezelfde datum verschenen waarin is bepaald dat een onroerende 
zaak onder voorwaarden ook onder de NSW 1928 moet kunnen worden gerangschikt wanneer de 
onroerende zaak buiten Nederland is gelegen. Hierbij geldt, net als voor de faciliteit in de Wet IB 
2001 bij een in het buitenland gelegen monumentenpand, onder meer de eis dat de onroerende 
zaak een element vormt van het Nederlands cultureel erfgoed. Ook in dit geval is een goedkeurend 
12
beleidsbesluit vooruitlopend op wetgeving uitgevaardigd. Gegeven de – doorlooptijd die nodig is 
voor de – benodigde aanpassing van het Rangschikkingsbesluit Natuurschoonwet 1928 waarin de 
criteria zullen worden opgenomen wanneer een in het buitenland gelegen onroerende zaak een 
element vormt van het Nederlands cultureel erfgoed zal de wijziging van de NSW 1928 op een bij 
koninklijk besluit te bepalen tijdstip in werking treden. Tot die tijd is het goedkeurende 
beleidsbesluit van kracht. 
 
3.2. Implementatie verrekenprijsdocumentatie en ‘country-by-country reporting’ 
In dit wetsvoorstel zijn nieuwe gestandaardiseerde documentatieverplichtingen opgenomen voor 
multinationale groepen over de verrekenprijzen die zij binnen het concern hanteren. De nieuwe 
documentatieverplichtingen betreffen een landenrapport (‘country-by-country report’), een 
groepsdossier (‘master file’) en een lokaal dossier (‘local file’). Met deze nieuwe 
documentatieverplichtingen implementeert Nederland – zoals aangekondigd in de brief van 2 juni 
13
2015 - voor boekjaren die aanvangen op of na 1 januari 2016, de uitkomst van actiepunt 13 van 
het OESO-project Base Erosion and Profit Shifting (BEPS–project) in opdracht van de G20. De 
nieuwe standaard is gepubliceerd in het ‘September 2014 Report on Action 13’ (‘September 2014 
Report’) en zal worden opgenomen als het nieuwe hoofdstuk 5 in de OESO Transfer Pricing 
Guidelines. Het idee achter het nieuwe gestandaardiseerde landenrapport is dat belastingdiensten 
daardoor efficiënter de risicoselectie voor verrekenprijzen kunnen uitvoeren. Blijkt uit deze 
risicoselectie een hoog risico op winstverschuiving, dan kan de betreffende belastingdienst nadere 
informatie opvragen en de zaak verder onderzoeken. De schaarse capaciteit kan daardoor 
efficiënter worden ingezet en grondslaguitholling en winstverschuiving kunnen daardoor effectiever 
                                                      
9
 Besluit van 2 juli 2015, nr. BLKB/2015/762M (Stcrt. 2015, 18975). 
10
 HvJ EU 18 december 2014 in de zaak C-87/13 (X), ECLI:EU:C:2014:2459. 
11
HvJ EU 18 december 2014 in de zaak C-133/13(Q), ECLI:EU:C:2014:2460. 
12
Besluit van 8 september 2015, nr. BLKB/2015/1169M (Stcrt. 2015, 29749). 
13
Kamerstukken II 2014/15, 25 087, nr. 102, blz. 7. 
9
