5. Pakket bestrijden emigratielek aanmerkelijkbelanghouders 
 
Algemeen 
Emigratie van een aanmerkelijkbelanghouder wordt in de Wet IB 2001 aangemerkt als een 
belastbaar feit. De aanmerkelijkbelanghouder die ophoudt binnenlands belastingplichtig te zijn, 
wordt geacht de tot het aanmerkelijk belang behorende aandelen of winstbewijzen onmiddellijk 
voorafgaand aan het tijdstip van emigratie te hebben vervreemd. Over de waardeaangroei van het 
aanmerkelijk belang gedurende de binnenlandse periode wordt belasting geheven in de vorm van 
een conserverende belastingaanslag. Voor deze conserverende belastingaanslag wordt op grond 
van de huidige wetgeving tien jaar uitstel van betaling verleend. Indien zich binnen deze tien jaar 
geen omstandigheden voordoen die tot invordering leiden, wordt de belasting verschuldigd uit 
hoofde van de conserverende belastingaanslag na afloop van de termijn op verzoek 
kwijtgescholden. Omstandigheden die ertoe leiden dat de conserverende belastingaanslag moet 
worden betaald zijn onder meer vervreemding van de aandelen of winstbewijzen die aan de 
conserverende belastingaanslag ten grondslag liggen en gehele of nagenoeg gehele (dat wil zeggen 
90% of meer) uitkering van de reserves door de vennootschap waarin het aanmerkelijk belang 
wordt gehouden in combinatie met - indien de vennootschap een onderneming drijft â€“ gehele of 
nagenoeg gehele staking van de onderneming van die vennootschap. Deze laatste situatie is 
zodanig gelijk te stellen met een vervreemding van aandelen, dat deze ook als zodanig wordt 
behandeld.  
De afrekening bij emigratie in de aanmerkelijkbelangsfeer door het opleggen van een 
conserverende belastingaanslag dient een tweeledig doel, namelijk (1) het in Nederland belasten 
van de waardeaangroei van het aanmerkelijk belang in de periode dat de 
aanmerkelijkbelanghouder in Nederland woonde (claimbehoud) en (2) het tegengaan van fiscaal 
14
gedreven emigratie waarbij de aanmerkelijkbelangheffing wordt ontgaan (antimisbruikkarakter). 
 
Een conserverende aanslag over inkomen uit aanmerkelijk belang wordt niet alleen bij emigratie 
van een aanmerkelijkbelanghouder opgelegd, maar ook in andere situaties zoals bij een schenking 
of vererving van aandelen die tot een aanmerkelijk belang behoren aan een natuurlijk persoon die 
niet in Nederland woont. De onderhavige maatregelen zijn ook op deze situaties van toepassing. 
Hoewel in deze toelichting de emigratie van de aanmerkelijkbelanghouder centraal staat, wordt de 
toelichting ook geacht betrekking te hebben op de andere situaties, ook al worden deze hierna niet 
(steeds) expliciet genoemd.  
 
Claimbehoud 
In Nederland woonachtige aanmerkelijkbelanghouders worden op enig moment belasting 
verschuldigd over de waardeaangroei van het aanmerkelijk belang. Doel van het opleggen van de 
conserverende belastingaanslag is om ook bij emigrerende aanmerkelijkbelanghouders de claim 
over de waardeaangroei van het aanmerkelijk belang veilig te stellen. De conserverende 
belastingaanslag hoeft niet direct te worden voldaan; de betaling ervan dient uiterlijk plaats te 
vinden op het moment waarop ook in binnenlandse situaties afgerekend zou moeten worden, zoals 
bij vervreemding van de aandelen. Om praktische redenen is er destijds voor gekozen de 
                                                      
14
 Kamerstukken II 1995/96, 24761, nr. 3, blz. 18 en 19. 
 
21
