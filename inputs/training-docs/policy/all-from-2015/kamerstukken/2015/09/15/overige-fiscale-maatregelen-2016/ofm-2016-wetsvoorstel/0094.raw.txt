Artikel XXI 
 
Artikel XXI (artikel 18 van de Wet strategische diensten) 
 
Artikel 18, tweede lid, van de Wet strategische diensten verklaart hoofdstuk V van de AWR 
van overeenkomstige toepassing op bij of krachtens de Wet strategische diensten genomen 
beschikkingen. Een aantal artikelen van hoofdstuk V van de AWR is uitgezonderd van de van 
overeenkomstige toepassing verklaring, waaronder artikel 25a van de AWR. Dit artikel bevat de 
massaalbezwaarprocedure. Nu deze procedure met ingang van 1 januari 2016 wordt opgenomen in 
de artikelen 25c tot en met 25f van de AWR en het huidige artikel 25a van de AWR vervalt, wordt 
de verwijzing in artikel 18, tweede lid, van de Wet strategische diensten aangepast. Daarnaast 
wordt in de artikelen 27ga tot en met 27ge van de AWR de fiscale prejudiciÃ«le procedure geregeld. 
Deze procedure gaat niet gelden voor geschillen die de Wet strategische diensten betreffen. 
Daarom worden deze artikelen eveneens van de van overeenkomstige toepassing verklaring 
uitgesloten. 
 
Artikel XXII 
 
Artikel XXII (hoofdstuk 2, artikel I, onderdelen AP en APa, van de Invoeringswet Wet 
inkomstenbelasting 2001) 
 
In hoofdstuk 2, artikel I, onderdeel AP, van de Invoeringswet Wet inkomstenbelasting 2001 
is een zogenoemde imputatieregeling opgenomen voor de toepassing van de vrijstellingen voor 
kapitaalverzekeringen, spaarrekeningen eigen woning (SEW) en beleggingsrechten eigen woning 
(BEW). Zoals in het algemeen deel van deze memorie is aangegeven, is deze imputatie bij een 
uitkering SEW of BEW niet geheel sluitend geregeld. Dit betreft de situaties van het derde tot en 
met het vijfde lid van genoemde bepaling. Als er een vrijstelling SEW of BEW wordt benut, is niet 
expliciet geregeld dat imputatie plaatsvindt op de vrijstelling voor een zogenoemde Brede 
Herwaarderingspolis en op de box 3-vrijstelling. In de omgekeerde situatie is via het eerste en 
tweede lid van genoemde bepaling wel voorzien in imputatie door de verwijzing naar artikel 10bis.6 
van de Wet IB 2001 en de in artikel 10bis.7 van die wet opgenomen schakelbepaling. Met de 
wijziging van hoofdstuk 2, artikel I, onderdeel AP, van de Invoeringswet Wet inkomstenbelasting 
2001 wordt de imputatie alsnog sluitend geregeld waardoor in alle gevallen imputatie op de 
vrijstellingen plaatsvindt ongeacht de volgorde van het tot uitkering komen van de verschillende 
producten. 
Tevens wordt in het vijfde lid van genoemde bepaling een onvolledige verwijzing hersteld. 
De invoering van onderdeel APa in hoofdstuk 2, artikel I, van de Invoeringswet Wet 
inkomstenbelasting 2001 is reeds toegelicht bij in artikel I, onderdeel H, opgenomen invoering van 
artikel 10bis.11a van de Wet IB 2001. 
 
  
68
