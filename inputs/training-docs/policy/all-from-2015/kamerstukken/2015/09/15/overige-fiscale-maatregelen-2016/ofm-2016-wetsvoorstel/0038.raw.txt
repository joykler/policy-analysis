4.2. Imputatie SEW/BEW 
Voor een onder het overgangsrecht van de Invoeringswet Wet inkomstenbelasting 2001 vallende 
kapitaalverzekering die kan worden aangemerkt als een zogenoemde Brede 
Herwaarderingskapitaalverzekering, voor een kapitaalverzekering eigen woning (KEW), een 
spaarrekening eigen woning (SEW) en een beleggingsrecht eigen woning (BEW) geldt voor de box 
1-heffing een gezamenlijke vrijstelling per belastingplichtige. Bij het in enig jaar benutten van een 
vrijstelling voor een van de genoemde producten vindt een vermindering plaats van de resterende 
gezamenlijke vrijstelling zodat in totaal - ongeacht het aantal uitkeringen - toch slechts eenmaal de 
maximale vrijstelling kan worden benut. Ook vindt een vermindering plaats van de box 3-
vrijstelling voor op 14 september 1999 bestaande kapitaalverzekeringen. Gebleken is dat bij 
invoering van de SEW en de BEW per 1 januari 2008 deze imputatieregeling bij het benutten van 
een vrijstelling voor een SEW of een BEW niet geheel sluitend is vormgegeven. Hierdoor is het in 
bepaalde, onder het overgangsrecht van de Invoeringswet Wet inkomstenbelasting 2001 vallende, 
situaties mogelijk een vrijstelling voor een SEW of een BEW te benutten zonder dat voor het 
vrijgestelde bedrag een vermindering plaatsvindt van de voor een Brede 
Herwaarderingskapitaalverzekering resterende vrijstelling en van de resterende box 3-vrijstelling. 
Met de onderhavige wijziging wordt de tekst in overeenstemming met het doel van de 
imputatieregeling gebracht. 
 
4.3. Benutten dubbele vrijstelling fiscale partners bij onder meer kapitaalverzekeringen 
Voor een zogenoemde Brede Herwaarderingspolis, een kapitaalverzekering eigen woning (KEW), 
een spaarrekening eigen woning (SEW) en een beleggingsrecht eigen woning (BEW) geldt een 
vrijstelling per belastingplichtige, waarbij rekening wordt gehouden met de mate waarin deze 
vrijstelling in eerdere kalenderjaren reeds is benut. Deze vrijstelling kan enkel benut worden 
wanneer de betreffende belastingplichtige (mede-)gerechtigde is tot de uitkering bij leven bij een 
kapitaalverzekering dan wel (mede-)rekeninghouder is van een SEW, onderscheidenlijk (mede-
)eigenaar van een BEW. Om bij fiscaal partnerschap een dubbele vrijstelling te kunnen benutten 
dienen beide partners aan voornoemde voorwaarde te voldoen. Zo dienen bijvoorbeeld bij een KEW 
beide partners begunstigde te zijn van de uitkering bij leven. In de praktijk blijkt deze benodigde 
dubbele begunstiging vaak niet aanwezig. Men is uitgegaan van de onjuiste veronderstelling dat 
dubbele begunstiging niet nodig is voor het benutten van een dubbele vrijstelling bij een uitkering 
bij leven, omdat deze dubbele begunstiging wel was opgenomen voor de uitkering bij overlijden of 
omdat voor de vrijstelling in box 3 voor onder het overgangsrecht vallende kapitaalverzekeringen 
standaard een dubbele vrijstelling geldt bij fiscaal partnerschap. Hoewel de andere partner tijdens 
de opbouwfase van het product in de meeste gevallen zonder fiscale gevolgen als mede-
begunstigde kan worden opgenomen in de polis, blijkt vaak pas op het moment van uitkeren van 
het product dat er maar één begunstigde is en aanpassing van de polis dus had moeten 
plaatsvinden om een dubbele vrijstelling te kunnen benutten. 
Vaak is bij het afsluiten van het betreffende product en een in samenhang daarmee aangegane 
eigenwoningschuld uitgegaan van het op termijn kunnen benutten van een dubbele vrijstelling. 
Wanneer dan toch slechts eenmaal de vrijstelling kan worden benut – waardoor veelal een deel van 
13
