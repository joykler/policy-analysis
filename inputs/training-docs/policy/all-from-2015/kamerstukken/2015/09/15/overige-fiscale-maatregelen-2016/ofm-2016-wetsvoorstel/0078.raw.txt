Artikel XIV 
 
Artikel XIV, onderdeel A (artikel 2.57 van de Douane- en Accijnswet BES) 
 
De aanpassingen in artikel 2.57 van de Douane- en Accijnswet BES (DABES) zijn nodig ter 
verhoging van de transparantie en om buiten twijfel te stellen dat niet alleen de inspecteur, maar 
ook de ambtenaren, bevoegd zijn geweld te gebruiken in de controlesfeer en zo nodig de hulp in te 
roepen van de politie en de Koninklijke marechaussee. De aanpassingen zijn met de BES-eilanden 
afgestemd. 
 
Artikel XIV, onderdeel A (artikel 2.63 van de Douane- en Accijnswet BES) 
 
Voor een goede uitvoering van de wetgeving die geldt in Nederland ter zake van verboden 
of beperkingen die op goederen bij het binnenbrengen in, onderscheidenlijk verlaten van het 
douanegebied van de Europese Unie of Nederland of bij het kiezen van een douanebestemming in 
Nederland van toepassing zijn of zouden zijn is toekomstbestendig toezicht op het internationale 
goederenverkeer van essentieel belang. Om dat te kunnen bereiken is de verstrekking van de 
daarvoor noodzakelijke gegevens en inlichtingen door de ambtenaar onder wiens leiding de 
belastingdienst op de BES-eilanden valt, te weten de directeur van de Belastingdienst/Caribisch 
Nederland en de inspecteur die bevoegd is in Nederland, van groot belang. Een dergelijke 
verstrekking van gegevens en inlichtingen, dient wel een wettelijke basis te hebben daar de 
geografische reikwijdte van de DABES zich in artikel 1.2 beperkt tot het grondgebied van de BES-
eilanden met inbegrip van hun luchtruim, maritieme binnenwateren en territoriale zee, en elk 
gebied buiten de territoriale zee grenzend aan de BES-eilanden, waarin het Koninkrijk, in 
overeenstemming met het internationale recht, jurisdictie of soevereine rechten uitoefent met 
betrekking tot de zeebodem, de ondergrond daarvan, het bovenliggende water en luchtruim. Door 
nu in artikel 2.63, vierde lid, van de DABES de ambtenaar onder wiens leiding de belastingdienst 
op de BES-eilanden valt te verplichten aan de inspecteur die bevoegd is in Nederland bedoelde 
noodzakelijke gegevens en inlichtingen te verstrekken, is voorzien in deze wettelijke basis. De 
aanpassingen zijn met de BES-eilanden afgestemd. 
 
Artikel XV 
 
Artikel XV (artikel 30 van de Wet waardering onroerende zaken) 
 
Door de aanpassing van het woningwaarderingsstelsel kunnen huurders en verhuurders 
meer dan voorheen een tegengesteld belang krijgen ten aanzien van de ingevolge de Wet 
waardering onroerende zaken (Wet WOZ) vastgestelde waarde (WOZ-waarde) van een woning, 
omdat een lage dan wel hoge WOZ-waarde onder meer gevolgen heeft voor de maximale 
huurprijsgrens. De huurder of verhuurder kan bezwaar maken tegen de WOZ-beschikking. De 
huurder, onderscheidenlijk de verhuurder, die bezwaar maakt, kan daarbij een standpunt innemen 
dat op gespannen voet staat met het belang van degene die geen bezwaar heeft gemaakt. Op 
52
