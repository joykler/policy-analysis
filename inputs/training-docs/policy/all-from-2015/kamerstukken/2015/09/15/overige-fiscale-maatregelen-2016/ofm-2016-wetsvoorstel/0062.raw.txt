bestaande uit de artikelen 29b tot en met 29h, ingevoegd in de Wet Vpb 1969. De genoemde 
artikelen worden hierna per artikel toegelicht. 
 
Artikel 29b van de Wet Vpb 1969 
In artikel 29b van de Wet Vpb 1969 wordt eerst, voor de toepassing van dit nieuwe 
hoofdstuk, de betekenis van enkele relevante begrippen omschreven. Daarbij wordt aangesloten bij 
de “Article 1 Definitions” van “Model Legislation Related to Country-by-Country Reporting”, zoals 
opgenomen in het in 2015 door de OESO opgestelde implementatiepakket (“Country-by-Country 
Reporting Implementation Package”) (hierna: CbC-Model). Het gaat hierbij om de volgende 
termen, waarbij voor de duidelijkheid de Engelse term naast de Nederlandse term is gezet: 
a. Group – groep; 
b. MNE Group – multinationale groep; 
c. Constituent Entity – groepsentiteit; 
d. Reporting Entity – rapporterende entiteit; 
e. Ultimate Parent Entity - uiteindelijkemoederentiteit; 
f. Surrogate Parent Entity – surrogaatmoederentiteit; 
g. Fiscal Year – verslagjaar; 
h. Consolidated Financial Statements – geconsolideerde jaarrekening; 
i. Systemic Failure – systematische nalatigheid. 
 
De in het CbC-Model opgenomen term “Excluded MNE Group”, vrijgestelde multinationale 
groep, wordt niet als zodanig gedefinieerd, maar in plaats daarvan wordt de vrijstelling voor het 
verstrekken van het landenrapport opgenomen in artikel 29c, vijfde lid, van de Wet Vpb 1969. Ook 
de in het CbC-Model opgenomen termen “Reporting Fiscal Year” (te rapporteren jaar), “Qualifying 
Competent Authority Agreement” (overeenkomst tussen bevoegde autoriteiten) en “International 
Agreement” (internationale overeenkomst) worden in artikel 29b van de Wet Vpb 1969 niet als 
zodanig omschreven. In plaats daarvan wordt de materiële inhoud van de desbetreffende 
bepalingen uit het CbC-model verwerkt in de diverse artikelen in dit hoofdstuk waarbij deze termen 
van belang zijn. Hiermee is geen inhoudelijke afwijking beoogd. 
Bij het in hoofdstuk VIIa gehanteerde begrip “fiscaal is gevestigd” of “fiscaal inwoner” gaat 
het verder om een lichaam dat zowel op basis van de nationale wetgeving van het betreffende land 
als voor de toepassing van het relevante belastingverdrag als inwoner van dat land wordt 
aangemerkt. 
 
Artikel 29c van de Wet Vpb 1969 
In artikel 29c van de Wet Vpb 1969 wordt, als onderdeel van de nieuwe 
documentatieverplichtingen, de verplichting opgenomen tot het verstrekken van een 
landenrapport. Conform “Article 5 Time for filing” van het CbC-Model dient deze verstrekking 
binnen twaalf maanden na de laatste dag van een verslagjaar te geschieden. Artikel 29c van de 
Wet Vpb 1969 sluit verder aan bij “Article 2 Filing Obligation” van het CbC-Model. In artikel 29c, 
eerste lid, van de Wet Vpb 1969 wordt allereerst beschreven voor wie deze 
documentatieverplichting geldt. De hoofdregel is dat de uiteindelijkemoederentiteit van een 
multinationale groep, welke entiteit haar fiscale vestigingsplaats in Nederland heeft, het 
36
