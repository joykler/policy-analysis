lichaam dat deel uitmaakt van dezelfde fiscale eenheid als de S&O-inhoudingsplichtige. Verder blijft 
de opzet van de regeling (de parameters) in grote lijnen gelijk. Er gelden twee schijven met een 
verschillend voordeelpercentage (32% en 16% - thans nog 35% en 14%), waarbij de te gebruiken 
schijf afhankelijk is van de totaal gemaakte S&O-kosten (grens tussen de eerste en de tweede 
schijf ligt bij € 350.000 (thans nog € 250.000)). Daarnaast zal er een verhoogd starterspercentage 
van de eerste schijf blijven bestaan (40% - thans nog 50%). Tot slot vervalt het huidige plafond in 
de S&O-afdrachtvermindering waardoor er geen maximum meer bestaat voor de in aanmerking te 
nemen afdrachtvermindering op de te betalen loonbelasting en premie voor de volksverzekeringen. 
Bij het vaststellen van de percentages en de schijven en het vervallen van het plafond van de S&O-
afdrachtvermindering per 2016, is gekeken naar het voordeel dat bedrijven op dit moment 
ontvangen met de twee huidige regelingen (de S&O-afdrachtvermindering en RDA). Uit een 
analyse van de Rijksdienst voor Ondernemend Nederland (RVO.nl) blijkt dat bij genoemde 
voordeelpercentages de verdeling van het budget over verschillende grootteklassen bedrijven naar 
het aantal werkzame personen (en ook de verdeling tussen MKB/grootbedrijf) in grote lijnen gelijk 
blijft. Omdat er voor zowel loonkosten (ook thans reeds S&O-afdrachtvermindering) en overige 
S&O-kosten en S&O-uitgaven (thans nog RDA) straks dezelfde voordeelpercentages gelden, 
worden deze onder de geïntegreerde regeling binnen een bedrijf op dezelfde wijze ondersteund. 
Daarnaast is er voor de overige S&O-kosten en S&O-uitgaven (thans nog RDA) na de integratie 
meer zekerheid over het tijdstip van en de mogelijkheden voor verzilvering.  
 
Overige aanpassingen S&O-afdrachtvermindering per 2016 
In verband met de integratie van de RDA in de S&O-afdrachtvermindering wordt het Besluit RDA 
ingetrokken en worden de voor de geïntegreerde regeling relevante begrippen opgenomen in de 
Wet vermindering afdracht loonbelasting en premie voor de volksverzekeringen (WVA). Dit zijn 
voornamelijk wijzigingen van technische aard die noodzakelijkerwijs voortvloeien uit de integratie 
van beide regelingen. Verder wordt er een forfait in de S&O-afdrachtvermindering geïntroduceerd 
(als vervanging van het huidige RDA-forfait). Daarnaast wordt de definitie van S&O-
inhoudingsplichtige gewijzigd. Door het uitsluiten van inhoudingsplichtigen die ook een publieke 
kennisinstelling zijn, blijft geborgd dat de S&O-afdrachtvermindering zich richt op het bevorderen 
van speur- en ontwikkelingswerk door private bedrijven. In het Belastingplan 2015 was al een 
maatregel opgenomen waardoor contractonderzoek door publieke kennisinstellingen niet meer voor 
S&O-afdrachtvermindering in aanmerking komt. Daarnaast wordt bepaald dat de ontwikkeling van 
technisch nieuwe (onderdelen van) programmatuur alleen kwalificeert indien het niet-fysieke 
logische deelsysteem van een informatiesysteem is vastgelegd in een formele programmeertaal. 
Deze wijzigingen worden nader toegelicht in het artikelsgewijze deel van deze memorie. 
Naast de integratie dient invulling te worden gegeven aan de taakstelling op het fiscale innovatie-
21
instrumentarium in overeenstemming met de Begrotingsafspraken 2014. Het kabinet kiest ervoor 
de grondslag van de geïntegreerde regeling te versoberen door twee soorten werkzaamheden met 
ingang van 1 januari 2016 niet langer te laten kwalificeren voor de S&O-afdrachtvermindering. Dit 
betreft het uitvoeren van een systematisch opgezette analyse van de technische haalbaarheid 
(ATH) voor het zelf verrichten van het S&O en het uitvoeren van een technisch onderzoek (TO) 
naar een substantiële wijziging van een productiemethode (bij productieprocessen) dan wel naar 
                                                      
21
 Kamerstukken II 2013/14, 33 750, nr. 19. 
 
25
