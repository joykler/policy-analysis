een modellering van processen (bij programmatuur). Met deze aanpassingen richt het kabinet de 
ondersteuning via de S&O-afdrachtvermindering op activiteiten die de kern van innovatie vormen 
(technisch wetenschappelijk onderzoek en de ontwikkeling van nieuwe producten, 
productieprocessen en programmatuur). Naar verwachting levert het laten vervallen van ATH en 
TO in de grondslag van de S&O-afdrachtvermindering een jaarlijkse besparing van ruim 
€ 30 miljoen op. Ook leidt dit tot een vereenvoudiging in de uitvoering door RVO.nl omdat RVO.nl 
naar verwachting minder aanvragen zal hoeven af te handelen. 
 
Overgang RDA naar S&O-afdrachtvermindering 
Onder de huidige RDA-regeling dienen S&O-uitgaven boven € 1 miljoen verplicht verdeeld in vijf 
jaar te worden opgevoerd, in die zin dat maximaal een vijfde deel per kalenderjaar in aanmerking 
kan komen. De bedragen die onder de huidige RDA-regeling nog niet zijn opgevoerd, de 
zogenoemde nog openstaande S&O-uitgaven, kunnen in de nieuwe regeling in diezelfde periode als 
reeds op de huidige RDA-beschikking staat, jaarlijks voor een evenredig deel, worden opgevoerd 
bij de S&O-aanvraag. Om de overgang van de huidige regelingen naar de nieuwe regeling goed te 
laten verlopen, zal RVO.nl als uitvoerder van de regeling tijdig het aanvraagprogramma voor de 
nieuwe geïntegreerde regeling openstellen, zodat aanvragen met als startmaand januari 2016 
22
uiterlijk eind november 2015 kunnen worden ingediend. 
 
Evaluatie van de S&O-afdrachtvermindering 
De S&O-afdrachtvermindering is laatstelijk over de periode 2006-2010 geëvalueerd en zou uiterlijk 
23 24
in 2016 opnieuw worden geëvalueerd. De RDA zou uiterlijk in 2016 worden geëvalueerd. Door 
de in dit Belastingplan voorziene integratie van beide regelingen per 1 januari 2016 worden deze 
evaluaties uitgesteld en meegenomen in de evaluatie van de nieuwe geïntegreerde regeling. Deze 
evaluatie zal plaatsvinden in 2018. 
 
Parameters S&O-afdrachtvermindering 2016 
Naast de effecten van de hiervoor genoemde aanpassingen in de (nieuwe) S&O-
afdrachtvermindering dienen bij het vaststellen van de parameters per 2016, alvorens de 
budgetten (zoals opgenomen in de Miljoenennota 2015 voor de S&O-afdrachtvermindering en de 
RDA) bij elkaar worden opgeteld, nog enkele mutaties op die budgetten te worden verwerkt. Deze 
worden hierna toegelicht. 
 
Het gebruik van de S&O-afdrachtvermindering in 2014 heeft geleid tot een overschrijding van € 24 
miljoen op het budget van de S&O-afdrachtvermindering. Deze overschrijding wordt conform de 
budgetsystematiek verrekend in 2016, waardoor het voor 2016 beschikbaar budget van de S&O-
afdrachtvermindering incidenteel € 24 miljoen lager is (zie tabel 10). 
Verder heeft in 2014 het gebruik van de RDA geleid tot een onderuitputting van € 47 miljoen op 
het budget van de RDA. Deze onderuitputting wordt conform de budgetsystematiek in 2016 
verrekend. Gelet op de voorgestelde integratie van RDA met de S&O-afdrachtvermindering, zal dat 
                                                      
22
 www.rvo.nl/subsidies-regelingen/wbso-en-rda. 
23
 Kamerstukken II 2013/14, 34 000 XIII, nr. 2, blz. 256. 
24
 Kamerstukken II 2011/12, 33 003, nr. 5, blz. 5. 
 
26
