Artikel XVII 
 
De Invorderingswet 1990 wordt als volgt gewijzigd: 
 
A. Artikel 20 komt te luiden: 
Artikel 20 
1. In afwijking in zoverre van artikel 585, onder a, van het Wetboek van Burgerlijke 
Rechtsvordering kan een dwangbevel of een vonnis strekkend tot betaling van schadevergoeding 
aan de ontvanger in verband met belastingschuld die niet is voldaan, bij rechterlijk vonnis ten 
uitvoer worden gelegd door lijfsdwang.  
2. Met betrekking tot een dwangbevel dat is uitgevaardigd aan een lichaam in de zin van de 
Algemene wet inzake rijksbelastingen, kan lijfsdwang worden toegepast ten aanzien van:  
a. de bestuurder of vereffenaar van dat lichaam of, bij ontstentenis, ten aanzien van de 
laatst afgetreden of ontslagen bestuurder of vereffenaar; en  
b. degene die het beleid van het lichaam heeft bepaald of mede heeft bepaald als ware hij 
bestuurder; 
tenzij het niet aan hem te wijten is dat de belastingschuld niet is voldaan.  
3. De artikelen 586 tot en met 600 van het Wetboek van Burgerlijke Rechtsvordering zijn 
van overeenkomstige toepassing op de tenuitvoerlegging door lijfsdwang, bedoeld in het eerste lid.  
4. De gerechtelijke procedure tot toepassing van lijfsdwang wordt gevoerd voor de 
rechtbank van het arrondissement waarbinnen het kantoor is gevestigd van de ontvanger die het 
dwangbevel of de dagvaarding strekkend tot betaling van schadevergoeding heeft uitgevaardigd. 
 
B. Artikel 40 wordt als volgt gewijzigd: 
1. In het eerste lid wordt “Degene die, al dan niet tezamen met zijn partner en zijn 
bloedverwanten in de rechte lijn” vervangen door: De natuurlijke persoon die, al dan niet tezamen 
met zijn partner en zijn bloedverwanten in de rechte lijn, of het lichaam dat, al dan niet tezamen 
met een of meer verbonden lichamen als bedoeld in artikel 10a van de Wet op de 
vennootschapsbelasting 1969. 
2. Het zesde lid komt te luiden: 
6. Een persoon of lichaam is, in afwijking van het eerste lid, niet aansprakelijk voor de 
vennootschapsbelasting die is of wordt verschuldigd in verband met een op het tijdstip van de 
vervreemding van de aandelen bij de vennootschap aanwezige egalisatiereserve als bedoeld in 
artikel 3.53, eerste lid, onderdeel a, van de Wet inkomstenbelasting 2001 en de op dat tijdstip bij 
de vennootschap aanwezige stille reserves, voor zover:  
a. deze reserves betrekking hebben op roerende zaken, onroerende zaken of 
vermogensrechten;  
b. de zaken en rechten waarop de reserves betrekking hebben ten minste gedurende zes 
maanden na de vervreemding van de aandelen in bezit zijn van de vennootschap; en 
c. de persoon of het lichaam bewijst dat het niet aan hem is te wijten dat het vermogen 
van de vennootschap ontoereikend is voor het voldoen van de vennootschapsbelasting. 
 
  
20
