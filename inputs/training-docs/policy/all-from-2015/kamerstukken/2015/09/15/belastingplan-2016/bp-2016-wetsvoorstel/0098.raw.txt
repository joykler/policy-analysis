basisregistratie personen staan ingeschreven en op dat adres tevens een minderjarig kind van ten 
minste een van beiden staat ingeschreven. Voorgesteld wordt een zevende lid aan genoemd artikel 
toe te voegen, waarin een uitzondering op deze regel wordt opgenomen. Ingeval de 
belastingplichtige samen met die andere persoon staat ingeschreven op het adres van een 
instelling die opvang als bedoeld in artikel 1.1.1 van de Wet maatschappelijke ondersteuning 2015 
biedt, worden zij â€“ in afwijking van artikel 3, tweede lid, onderdeel e, van de Awir - dan niet meer 
als partners aangemerkt. Om in aanmerking te komen voor plaatsing in een dergelijke 
accommodatie is eerder door de gemeente een maatwerkvoorziening ten behoeve van opvang 
getroffen. Daartoe heeft de gemeente beide personen een gemeentelijke beschikking verstrekt als 
bedoeld in artikel 2.3.5, tweede lid, van de Wet maatschappelijke ondersteuning 2015. Om voor 
uitsluiting van het partnerbegrip gedurende het verblijf in deze accommodatie in aanmerking te 
komen, verstrekt de belanghebbende een afschrift van deze beschikkingen aan de inspecteur. De 
uitsluiting van het partnerschap duurt vanaf het moment van inschrijving in de basisregistratie 
personen op het adres van de hiervoor bedoelde opvanginstelling tot het moment van uitschrijving. 
Vanzelfsprekend wordt bij verhuizing van een van beiden opnieuw, volgens de regels van het 
objectieve partnerbegrip, bezien of dan sprake is van partnerschap. 
 
Artikel XLIV 
 
Artikel XLIV, onderdelen A en C (artikelen 25 en 70ea van de Invorderingswet 1990) 
 
Het vervallen van de tweede volzin van artikel 25, achtste lid, van de IW 1990 heeft tot 
gevolg dat de uitsteltermijn van maximaal tien jaar voor conserverende belastingaanslagen 
opgelegd aan aanmerkelijkbelanghouders ter zake van inkomen uit aanmerkelijk belang, wordt 
vervangen door een uitstel voor, in beginsel, onbepaalde tijd. In combinatie met de hiermee 
samenhangende wijziging van artikel 26 van de IW 1990 leidt dit ertoe dat de op grond van de 
conserverende belastingaanslag verschuldigde belasting niet langer uiterlijk na verloop van tien 
jaar wordt kwijtgescholden. Voor conserverende belastingaanslagen ter zake van inkomen uit 
aanmerkelijk belang die zijn opgelegd naar aanleiding van belastbare feiten die zich hebben 
voorgedaan voor 15 september 2015, 15.15 uur, is overgangsrecht opgenomen. Voor deze 
belastingaanslagen zijn de voorgestelde wijzigingen niet van toepassing. 
Op grond van de voorgestelde wijziging van de laatste volzin, onderdeel b, van artikel 25, 
achtste lid, van de IW 1990 leidt een uitdeling van winstreserves aan de aanmerkelijkbelanghouder 
tot intrekking van het uitstel van betaling voor de conserverende belastingaanslag tot een bedrag 
van 25% van de winstuitdeling, verminderd met de over die winstuitdeling in Nederland 
verschuldigde dividendbelasting of inkomstenbelasting en verminderd met de over die 
winstuitdeling in het buitenland feitelijk geheven belasting. Als Nederland op grond van een 
belastingverdrag al het heffingsrecht heeft over de winstuitdeling, is het intrekken van het uitstel 
niet of slechts gedeeltelijk nodig. Het bedrag van de in Nederland verschuldigde belasting zal, 
conform de huidige regeling, worden kwijtgescholden op de conserverende belastingaanslag. Voor 
zover over de uitgedeelde reserves feitelijk in het buitenland belasting wordt geheven, zal het 
uitstel van betaling niet worden ingetrokken. De conserverende belastingaanslag blijft hierdoor in 
71
