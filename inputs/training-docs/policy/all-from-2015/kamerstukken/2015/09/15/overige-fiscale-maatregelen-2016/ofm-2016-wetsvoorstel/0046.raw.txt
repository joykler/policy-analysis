Belastingdienst achter het net bij de inning van de vordering tot betaling van schadevergoeding 
wegens onrechtmatige daad. Ook kon de betreffende adviseur niet worden aangemerkt als 
bestuurder van de vennootschap, waardoor de huidige lijfsdwangbepaling niet op hem van 
toepassing was. De bestaande bevoegdheden van de ontvanger schoten in deze situatie derhalve 
tekort. Gezien het maatschappelijke belang van aanpak van malafiditeit en de hoogte van de 
fiscale belangen die daarmee doorgaans zijn gemoeid, is het naar het oordeel van het kabinet 
gewenst om de ontvanger in dergelijke situaties de bevoegdheid van lijfsdwang te verlenen, 
waardoor het mogelijk wordt om deze schadeplichtigen, zoals de hiervoor genoemde 
belastingadviseur, bij terugkomst naar Nederland te gijzelen en hen daarmee onder druk te zetten 
om hun schuld aan de ontvanger alsnog te voldoen. De ontvanger is in dat geval gehouden de 
opbrengst van zijn civiele vordering rechtstreeks op de onderliggende belastingschuld af te boeken. 
In die zin dient het door middel van lijfsdwang afdwingen van de betaling van de schadevergoeding 
ter zake van het door de ontvanger gederfde verhaal hetzelfde doel als het toepassen van 
lijfsdwang ter zake van een dwangbevel: de voldoening van de nog openstaande belastingschuld. 
Ook bij een civiele vordering van de ontvanger gaat het derhalve om inning van 
gemeenschapsgeld. Het is daarom wenselijk dat de bijzondere positie van de ontvanger als 
schuldeiser ook geldt bij civiele vorderingen. Daarbij wordt uitdrukkelijk aangetekend dat van het 
middel van lijfsdwang ook in deze gevallen zeer terughoudend gebruik zal worden gemaakt. De 
ontvanger zal het dwangmiddel alleen inzetten indien er geen andere, minder vergaande, 
dwangmiddelen voorhanden zijn en in gevallen waarin bovendien het maatschappelijke en fiscale 
belang toepassing van lijfsdwang rechtvaardigen. De beoordeling of hiervan sprake is, is 
voorbehouden aan de rechter.  
Daarnaast wordt expliciet geregeld dat toepassing van lijfsdwang niet alleen mogelijk is ten 
aanzien van de formele bestuurder, maar ook ten aanzien van degene die het beleid van het 
lichaam heeft bepaald of mede heeft bepaald als ware hij bestuurder: de feitelijke bestuurder of 
beleidsbepaler. Hiermee wordt beoogd te voorkomen dat degene die een zodanige invloed heeft op 
het bestuur van het lichaam, dat hij feitelijk als bestuurder moet worden beschouwd, en die 
(mede)verantwoordelijk is voor het onttrekken van verhaalsmogelijkheden aan het zicht van de 
fiscus door het lichaam, de dans gemakkelijk ontspringt door een ander in zijn plaats als formeel 
bestuurder aan te wijzen.  
Net als onder de huidige regeling is het toepassen van lijfsdwang op de bestuurder, de vereffenaar 
en de feitelijke beleidsbepaler niet mogelijk als het niet voldoen van de belastingschuld niet aan 
hem is te wijten. 
 
5.8. Aanscherping disculpatiemogelijkheid 
Aansprakelijkheid bij handel in vennootschappen met fiscale en stille reserves 
Degene die voor ten minste een derde gedeelte van het geplaatste kapitaal aandeelhouder 
(grootaandeelhouder) is in een vennootschap waarvan de bezittingen in belangrijke mate uit 
beleggingen bestaan, en die zijn aandelen in die vennootschap vervreemdt, is op grond van de IW 
1990 onder voorwaarden (onder meer) aansprakelijk voor de vennootschapsbelasting die over de 
op het tijdstip van de vervreemding van de aandelen bij de vennootschap aanwezige stille en 
fiscale reserves is verschuldigd. Deze aansprakelijkheidsbepaling beoogt oneigenlijk gebruik bij 
verkoop van vennootschappen met dergelijke reserves tegen te gaan. Van een dergelijk oneigenlijk 
21
