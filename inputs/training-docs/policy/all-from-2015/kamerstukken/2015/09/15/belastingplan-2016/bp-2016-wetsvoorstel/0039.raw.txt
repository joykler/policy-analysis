verleden. In de analyse voor de spaarrente wordt aangesloten bij de rentestand op direct 
opvraagbare tegoeden voor huishoudens zoals gepubliceerd door DNB. De spaarrente is gedaald 
van meer dan 6% begin jaren tachtig naar 1,3% in 2014 en komt voor 2015 naar verwachting uit 
op 1,0%. Het vijfjaarsgemiddelde over 2011 tot en met 2015 bedraagt dan 1,63%. 
 
Grafiek 6: Spaarrente 
7,00% 
jaarcijfer 
6,00% 
5 jaars gemiddelde 
5,00% 
4,00% 
3,00% 
2,00% 
1,00% 
0,00% 
1982 1986 1990 1994 1998 2002 2006 2010 2014 
 
Bron: DNB (rentestand op direct opvraagbare tegoeden) 
 
De schulden in box 3 kunnen betrekking hebben op hypothecaire leningen ter financiering van een 
tweede woning, maar bijvoorbeeld ook op onderlinge vorderingen tussen twee belastingplichtigen, 
waaronder renteloze leningen. Daarom is geen directe indicator beschikbaar voor het te hanteren 
rentepercentage op schulden. Om die reden wordt aangenomen dat de rente op schuld 
meebeweegt met de spaarrente. Omdat ook renteloze leningen deel uit kunnen maken van de 
totale schulden in box 3, waardoor de gemiddelde rente op schuld wordt gedrukt, is gekozen voor 
een gemiddelde renteopslag van 0,1 procentpunt. 
 
Bij beleggingen, zoals aandelen, obligaties en onroerende zaken, domineert meer het 
langetermijnkarakter. Op dergelijke beleggingen is een hoger rendement mogelijk door het hogere 
risico, maar het vermogen is minder liquide of het is alleen met een groter risico op koersverlies op 
korte termijn liquide te maken. De jaarlijkse rendementen van vooral aandelen en onroerende 
zaken kunnen namelijk zeer sterk fluctueren van mogelijk tientallen procenten in de plus tot 
tientallen procenten in de min. De jaarlijkse rendementen op dit type beleggingen zijn veel 
volatieler dan die op spaargeld, maar de belegger zal voor deze beleggingen vooral kijken naar het 
langetermijnrendement. Om die reden is onderzocht welke rendementen op aandelen, obligaties en 
onroerende zaken gemiddeld in het verleden over een langere periode zijn behaald. De uitkomst 
van deze analyse is dat op grond van werkelijk behaalde marktrendementen op beleggingen in het 
verleden, gemiddeld op de lange termijn voor de beleggingen in box 3 een rendement van 5,5% 
een goede benadering is voor het behaalde rendement. Voor een nadere onderbouwing wordt 
verwezen naar bijlage A. 
  
 
13
