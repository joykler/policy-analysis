Het uitsluiten van kinderalimentatieverplichtingen in box 3 beoogt de ontstane disbalans op te 
heffen en uitvoeringsproblemen te voorkomen. Hierdoor is het resultaat weer gelijk aan de tot 
1 januari 2015 geldende situatie. Deze wijziging heeft daarom vanaf 2017 geen budgettaire 
gevolgen. Wel zal zowel in 2015 als in 2016 de belasting op box 3-vermogen naar schatting € 4 
miljoen lager uitvallen. Het uitsluiten van een aantal vergelijkbare onderhoudsverplichtingen in box 
3 leidt naar verwachting tot een zodanig marginale budgettaire opbrengst, dat deze op nihil is 
gesteld.   
 
De maatregel met betrekking tot erfpachtstructuren in de overdrachtsbelasting levert vanaf 2016 
€ 20 miljoen per jaar op.  
 
De herinvoering van de vrijstelling in de kolenbelasting kost € 189 miljoen per jaar. In het 
Energieakkoord is afgesproken om deze te dekken uit een verhoging van de energiebelasting, die 
voor 50% neerslaat bij bedrijven en voor 50% bij huishoudens. Per saldo werken beide 
maatregelen budgettair neutraal uit. 
 
Het tarief in de verbruiksbelasting van alcoholvrije dranken wordt geüniformeerd en tevens 
verhoogd naar € 7,91 per 100 liter. Dit leidt tot een budgettaire opbrengst van € 30 miljoen vanaf 
2016. 
 
De verruiming van de vrijstelling in de schenkbelasting ten behoeve van de eigen woning leidt 
vanaf 2017 tot een geraamde derving van € 90 miljoen per jaar. 
 
Het geheel van deze maatregelen maakt deel uit van het totale lastenbeeld zoals dat is beschreven 
in de Miljoenennota 2016. 
 
11. EU-aspecten 
Naar aanleiding van de uitspraak van de Rechtbank Zeeland-West-Brabant van 24 april 2015 wordt 
de heffing van opcenten bij niet-ingezetenen aangepast om deze in overeenstemming te brengen 
met het Verdrag betreffende de werking van de Europese Unie.  
 
12. Uitvoeringskosten Belastingdienst 
De voorstellen van het wetsvoorstel Belastingplan 2016 zijn door de Belastingdienst beoordeeld 
met de uitvoeringstoets nieuwe stijl. Waar uitvoeringstoetsen van de Belastingdienst zich in het 
verleden vooral concentreerden op de vraag of de noodzakelijke aanpassingen in de 
geautomatiseerde systemen nog konden worden doorgevoerd, wordt met de uitvoeringstoets 
nieuwe stijl breed gekeken naar aspecten die vanuit het perspectief van de uitvoering van belang 
kunnen zijn. De uitvoeringstoetsen hebben de vorm gekregen van een rapportage per onderdeel 
van het wetsvoorstel, waarin die aspecten worden uitgewerkt. Bij de verschillende 
uitvoeringstoetsen is een leeswijzer gevoegd met een nadere toelichting op de vorm waarin die 
rapportages zijn gegoten. 
 
 
38
