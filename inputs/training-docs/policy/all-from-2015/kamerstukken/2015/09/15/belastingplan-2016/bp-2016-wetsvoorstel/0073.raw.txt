deze memorie. De verlaging van het startpunt van de afbouw van de arbeidskorting per 2016 met 
â‚¬ 15.755 ten opzichte van 2015 bestaat uit een aantal componenten, namelijk uit een verhoging 
van het in artikel 8, eerste lid, onderdeel a, van de Wet minimumloon en minimumvakantiebijslag 
bedoelde bedrag, uit de verlaging van genoemd startpunt als gevolg van de besluitvorming van 
augustus van dit jaar zoals beschreven in het algemeen deel van deze memorie, uit een verlaging 
van dit startpunt op grond van artikel II, onderdeel I, van het Belastingplan 2015 en uit een 
verhoging als gevolg van de inflatiecorrectie van artikel 10.1 van de Wet IB 2001 die per 1 januari 
2016 wordt toegepast op het in 2015 in artikel 10.7, vijfde lid, van de Wet IB 2001 vermelde 
bedrag.  
 
Artikel II 
 
Artikel II, onderdeel A, artikel III, onderdeel A, artikelen IV tot en met XVI, artikel XVIII, 
onderdeel A, en artikelen XIX tot en met XXXII (artikelen 2.10 en 2.10a van de Wet 
inkomstenbelasting 2001 en artikelen 20a en 20b van de Wet op de loonbelasting 1964) 
De wijzigingen die zijn opgenomen in artikel II, onderdeel A, artikel III, onderdeel A, de 
artikelen IV tot en met XVI, artikel XVIII, onderdeel A, en de artikelen XIX tot en met XXXII 
betreffen aanpassing voor de jaren 2017 en met 2031 van het tarief van de tweede en derde schijf 
van de inkomsten- en loonbelasting, zoals dat is opgenomen in de tarieftabel van de artikelen 2.10, 
eerste lid, en 2.10a, eerste lid, van de Wet IB 2001 en in de tarieftabel van de artikelen 20a, 
eerste lid, en 20b, eerste lid, van de Wet LB 1964. De aanpassing behelst het verhogen in de 
inkomsten- en loonbelasting van het tarief van de tweede en derde schijf met 0,2%-punt in het 
jaar 2017, met 0,1%-punt in de jaren 2018, 2020 en 2023 en met 0,05%-punt in de jaren 2019, 
2021, 2022 en 2024 tot en met 2031. 
 
Artikel II, onderdeel B (artikel 3.119a van de Wet inkomstenbelasting 2001) 
 
Ingevolge de in artikel XXXV opgenomen wijzigingen van artikel 33 van de Successiewet 
1956 (SW 1956) wordt de vrijstelling in de schenkbelasting ter zake van schenkingen ten behoeve 
van de eigen woning uitgebreid vanaf 1 januari 2017. Artikel 3.119a van de Wet IB 2001 wordt in 
overeenstemming hiermee aangepast. 
 
Artikel II, onderdelen C, E, F, G en J en artikel III (artikelen 5.2, 5.5, 7.7, 7.8, 10.1 en 
10.6bis van de Wet inkomstenbelasting 2001) 
 
Inleiding 
Deze wijzigingen in de Wet IB 2001 houden verband met de herziening van de 
vermogensrendementsheffing in box 3 per 1 januari 2017. De herziening is al uitgebreid toegelicht 
in het algemeen deel van de memorie van toelichting. De kern van deze herziening vindt zijn 
weerslag in de wijziging van artikel 5.2 van de Wet IB 2001. Deze artikelsgewijze toelichting 
beschrijft daarom eerst de wijzigingen in dat artikel. Vervolgens komen de andere wijzigingen aan 
bod die in dit kader plaatsvinden. Daarbij gaat het achtereenvolgens om de verhoging van het 
heffingvrije vermogen (artikel 5.5 van de Wet IB 2001), buitenlandse belastingplichtigen (artikel 
46
