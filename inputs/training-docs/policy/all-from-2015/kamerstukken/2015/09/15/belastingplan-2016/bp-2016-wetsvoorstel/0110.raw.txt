Grafiek 2: Koersontwikkeling MSCI-index (Europa, bruto, lokale valuta) 
8.000 
7.000 
MSCI-index 
6.000 
5.000 
8 1/4% groei per jaar 
4.000 
3.000 
2.000 
1.000 
0 
1969 1974 1979 1984 1989 1994 1999 2004 2009 2014 
 
Bron: MSCI 
 
Uit de grafiek blijkt dat de beleggingsindex in de periode 1994-2008 een paar zeer hoge pieken 
heeft laten zien, gevolgd door sterke correcties. Voor de bepaling van het langetermijnrendement 
werken dergelijke tussentijdse pieken en dalen verstorend. Voor een analyse is het gekozen start- 
en eindjaar daarom van grote invloed. Los van die keuze kan niet met exactheid worden 
aangegeven hoeveel jaar in ogenschouw moet worden genomen om het langetermijnrendement te 
bepalen. Als een langetermijnrendement wordt berekend met als startjaar een willekeurig jaar in 
de periode 1984-1994 en als eindjaar een willekeurig jaar in de periode 2008-2014 dan levert dat 
77 verschillende resultaten op van een gemiddeld langetermijnrendement. Door de keuzes van 
deze range voor het beginjaar en het eindjaar worden de resultaten niet beïnvloed door de pieken 
en dalen in de periode 1994-2008. De resultaten variëren van een rendement tussen 6% en 10%, 
3
met als gemiddelde, afgerond op ¼%, een langetermijnrendement van 8¼%. In de grafiek is 
naast de feitelijke ontwikkeling van de beleggingsindex een lijn opgenomen van een denkbeeldige 
index die elk jaar met 8¼% groeit. Daarmee wordt zichtbaar dat met dit groeipercentage de 
feitelijke ontwikkeling op lange termijn goed wordt beschreven.  
De MSCI-index voor Europa zal ook worden gebruikt voor de jaarlijkse aanpassing van het 
rendement op aandelen in de toekomst volgens de systematiek zoals uiteengezet in het algemeen 
deel van de memorie van toelichting. 
 
Onroerende zaken 
Evenals voor aandelen is niet bekend in welk type onroerende zaken het gemiddelde box 3-
vermogen is belegd. Het kan gaan om tweede huizen, winkel- of bedrijfspanden, bospercelen en 
dergelijke. De beschikbare cijfers geven wel een indicatie dat onroerende zaken vooral bestaat uit 
tweede woningen. Om het behaalde rendement op onroerende zaken te benaderen is daarom 
gekozen voor de ontwikkeling van de huizenprijzen. Daarmee wordt dus impliciet aangenomen dat 
de huizenprijsstijging indicatief is voor de waardeontwikkeling van onroerende zaken in box 3 
                                                
3
 Bij een kortere termijn, een later instapmoment dan 1994, kan niet langer gesproken worden over een gemiddeld rendement voor de 
lange termijn.  
6 
 
Astitel
