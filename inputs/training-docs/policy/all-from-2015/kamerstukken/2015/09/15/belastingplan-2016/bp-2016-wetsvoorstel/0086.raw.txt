door de eerste 1800 S&O-uren in het kalenderjaar te vermenigvuldigen met € 10 en de overige 
S&O-uren met € 4. 
Het forfait in de geïntegreerde regeling wijkt af van het forfait onder de RDA. Op dit 
moment is voor bedrijven die RDA aanvragen, bij aanvragen tot 150 S&O-uren per maand, 
standaard een forfait van €15 per S&O-uur voor kosten en uitgaven van toepassing. Dit forfait is 
geïntroduceerd omdat het vereisen van inzicht in de werkelijke kosten en uitgaven bij kleinere 
aanvragen kan leiden tot relatief hoge administratieve lasten. De gekozen werkwijze is echter 
inflexibel gebleken. Bedrijven kunnen bij een aanvraag niet kiezen of ze al dan niet onder het 
forfaitaire regime willen vallen. Verder kan zich de situatie voordoen dat een bedrijf in de ene 
periode in het kalenderjaar onder het forfait valt en in een andere periode in dat kalenderjaar 
onder het regime van werkelijke kosten en uitgaven, afhankelijk van het aantal S&O-uren in die 
periode. Om de regeling op deze punten flexibeler en logischer te maken, wil het kabinet alle 
bedrijven onder de geïntegreerde regeling de keuze bieden of ze in een kalenderjaar een forfaitair 
bedrag per S&O-uur willen toepassen, of dat ze in dat jaar de werkelijke kosten en uitgaven willen 
opvoeren. 
Het forfaitaire bedrag wordt onder de nieuwe regeling vastgesteld op € 10 per S&O-uur. 
Omdat het forfait onder de eerste schijf van de geïntegreerde regeling valt (32% in plaats van het 
huidige RDA-voordeel van 15% bij een tarief voor de vennootschapsbelasting van 25%), levert dit 
per S&O-uur een voordeel op dat vergelijkbaar is met het huidige forfait van de RDA. Onder de 
RDA werd het forfait maximaal voor 1800 uren op jaarbasis toegepast (12 x 150 S&O-uren). Onder 
het keuzeregime van de geïntegreerde regeling krijgen bedrijven die het forfait kiezen de €10 per 
S&O-uur ook voor maximaal 1800 S&O-uren. Dit is in lijn met het doel van het forfait, namelijk het 
beperken van administratieve lasten voor kleine aanvragen. Bedrijven die verwachten per uur 
hogere kosten en uitgaven te hebben dan de genoemde €10 per S&O-uur, kunnen bij aanvraag 
van de S&O-verklaring die betrekking heeft op de eerste periode van een kalenderjaar waarvoor de 
S&O-inhoudingsplichtige een aanvraag doet, ervoor kiezen werkelijke kosten en uitgaven op te 
voeren. 
Naast kosten en uitgaven die kenmerkend zijn voor bepaalde vormen van S&O, zijn er 
kosten die bij alle bedrijven terugkomen. Bijvoorbeeld kosten voor huisvesting (panden waar S&O 
wordt verricht, gas, water, elektra etcetera) en werkplekken (bureaus, computers etcetera). Een 
inschatting van RVO.nl is dat deze ‘algemene kosten’ gemiddeld ongeveer € 4 per S&O-uur 
bedragen. Het forfait wordt daarom uitgebreid met een forfait van € 4 per uur voor zover de S&O-
uren de 1800 per kalenderjaar overschrijden. Daardoor kunnen ook bedrijven die meer dan 1800 
S&O-uren per kalenderjaar maken, gebruikmaken van het forfait. Dit is vooral interessant voor 
bedrijven die geen of nauwelijks andere kosten hebben dan de algemene kosten. Door deze 
uitbreiding van het forfait worden de administratieve lasten en uitvoeringslasten beperkt. 
Op grond van de voorgestelde tekst van het derde en vierde lid wordt het percentage S&O-
afdrachtvermindering in de eerste schijf, die loopt tot en met een grondslag van € 350.000, 
vastgesteld op 32% (voor starters, op grond van het gewijzigde derde, vierde en zevende lid, 
40%). Het percentage S&O-afdrachtvermindering in de tweede schijf wordt vastgesteld op 16%. 
Het in het huidige vijfde lid opgenomen plafond vervalt. 
In het toe te voegen negende lid wordt opgenomen dat kosten en uitgaven slechts bij één 
S&O-inhoudingsplichtige tot de grondslag van de S&O-afdrachtvermindering gerekend kunnen 
59
