besloten commanditaire vennootschap met een materiÃ«le onderneming, voortaan steeds sprake zal 
zijn van (het drijven van) een onderneming. Deze wijziging is met name van belang voor lichamen 
die alleen in de vennootschapsbelastingheffing worden betrokken voor zover zij een onderneming 
drijven, zoals stichtingen, verenigingen en publiekrechtelijke lichamen.  
Het nieuwe onderdeel c houdt verband met de Wet modernisering Vpb-plicht 
overheidsondernemingen. De Wet modernisering Vpb-plicht overheidsondernemingen regelt onder 
andere dat publiekrechtelijke rechtspersonen belastingplichtig worden voor de 
vennootschapsbelasting voor zover zij een onderneming drijven. Wat betreft de publiekrechtelijke 
rechtspersoon de Staat, regelt de genoemde wet dat elk ministerie een gezamenlijke aangifte 
vennootschapsbelasting dient te doen voor alle ondernemingen van dat ministerie. Uit 
jurisprudentie kan worden afgeleid dat een commanditair belang in een besloten commanditaire 
vennootschap dat niet aan een (al overigens bestaande) onderneming van de vennoot kon worden 
toegerekend, op zichzelf niet tot een onderneming bij de vennoot leidt. Bij een commanditaire 
deelname door een publiekrechtelijke rechtspersoon kan dit ertoe leiden dat de resultaten van de 
besloten commanditaire vennootschap in zoverre niet in de vennootschapsbelastingheffing worden 
betrokken. Het (mogelijke) gebruik van een commanditaire vennootschap door een 
publiekrechtelijke rechtspersoon om vennootschapsbelastingheffing te voorkomen, is niet 
wenselijk. Om deze reden wordt nu geregeld dat onder het drijven van een onderneming ook het 
zijn van medegerechtigde tot het vermogen van een onderneming wordt verstaan. 
Omdat met de Wet modernisering Vpb-plicht overheidsondernemingen publiekrechtelijke 
rechtspersonen en stichtingen en verenigingen zoveel mogelijk gelijk worden behandeld, zal de 
hiervoor beschreven wijziging ook gaan gelden voor stichtingen en verenigingen.  
De stichtingen en verenigingen die volledig worden beheerst door publiekrechtelijke 
rechtspersonen vallen hiermee ook onder de reikwijdte van de nieuwe bepaling. Opgemerkt wordt 
dat het van belang is dat het gaat om medegerechtigheid tot het vermogen van een onderneming. 
Dit betekent dat alleen van het drijven van een onderneming door medegerechtigheid gesproken 
kan worden, indien in de commanditaire vennootschap een onderneming wordt gedreven.  
Indien sprake is van medegerechtigheid tot het vermogen van een onderneming zal een 
evenredig deel van de vermogensbestanddelen van de onderneming van de commanditaire 
vennootschap worden toegerekend aan de commanditaire vennoot. Het deel van de 
vermogensbestanddelen dat evenredig is aan het belang van de commanditaire vennoot komt 
daardoor op zijn balans te staan.  
Genoemd artikel 4, onderdeel c, is niet van toepassing voor zover de medegerechtigde tot 
het vermogen van de onderneming opkomt uit effectenbezit. Hiermee wordt aangesloten bij de 
tekst van artikel 17a, onderdeel b, van de Wet Vpb 1969. Voorts is niet van belang of de 
medegerechtigheid zich uitstrekt tot een eventueel liquidatiesaldo. Hiermee wordt aangesloten bij 
de tekst van artikel 3.3, tweede lid, van de Wet IB 2001. 
 
  
32
