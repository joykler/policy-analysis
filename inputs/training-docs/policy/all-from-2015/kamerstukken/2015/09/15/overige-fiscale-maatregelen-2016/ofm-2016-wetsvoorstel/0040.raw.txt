verhuurders kunnen dus een tegengesteld belang hebben ten aanzien van de WOZ-waarde. Om die 
reden wordt voorgesteld het regime voor de behandeling van bezwaren in het kader van de Wet 
WOZ zodanig te wijzigen dat bij de heroverweging in bezwaar met de mogelijk tegengestelde 
belangen rekening kan worden gehouden. Wanneer de huurder of verhuurder bezwaar maakt, zal 
de gemeente bij de bezwaarprocedure de standpunten van de verhuurder, onderscheidenlijk de 
huurder, moeten kunnen meewegen door voor de beslissing op het bezwaarschrift tegen een WOZ-
beschikking zowel de huurder als verhuurder in de gelegenheid te stellen om te worden gehoord. 
Dit komt de waardebepaling op grond van de Wet WOZ ten goede. Met de voorgestelde wijziging 
wordt ook zo veel mogelijk voorkomen dat een toegewezen bezwaar van de huurder of verhuurder 
leidt tot een (nieuw) bezwaar van de verhuurder, onderscheidenlijk de huurder. Daardoor wordt 
het gevaar afgewend dat een iteratief proces ontstaat, omdat zowel de huurder als verhuurder 
bezwaar kunnen maken tegen hun eigen (eerdere) WOZ-beschikking. 
 
5. Overige maatregelen 
5.1. Aanscherpen gebruikelijkheidscriterium werkkostenregeling 
Tijdens de parlementaire behandeling van het Belastingplan 2015 is in het kader van de 
werkkostenregeling in beide Kamers van de Staten-Generaal de zorg geuit dat bonussen met het 
oog op tariefarbitrage zouden worden aangewezen als eindheffingsbestanddeel. Aan beide Kamers 
is toegezegd om het gebruikelijkheidscriterium aan te scherpen teneinde de mogelijkheden om 
21
tariefarbitrage te bestrijden te verbeteren. Hiertoe strekt de onderhavige wijziging. 
In de Wet op de loonbelasting 1964 (Wet LB 1964) is bepaald dat de werkgever in geval van 
tegenwoordige arbeid vergoedingen en verstrekkingen als eindheffingsbestanddeel kan aanwijzen. 
Daarbij geldt als voorwaarde dat deze vergoedingen en verstrekkingen niet in belangrijke mate 
afwijken van hetgeen in voor het overige overeenkomstige omstandigheden gebruikelijk is. Dit 
wordt het gebruikelijkheidscriterium genoemd. Met de onderhavige wijziging wordt verduidelijkt 
dat het door de werkgever aanwijzen van aan een werknemer verstrekte vergoedingen of 
verstrekkingen van een bepaalde omvang als eindheffingsbestanddeel gebruikelijk moet zijn (en - 
anders dan op grond van de wettekst zou kunnen worden betoogd - niet de omvang van de 
vergoedingen of verstrekkingen als zodanig). Daarmee wordt de wettekst in overeenstemming 
22
gebracht met de memorie van toelichting. Met deze wijziging blijft het karakter van de 
werkkostenregeling, en de daarbij behorende keuzevrijheid voor de werkgever, derhalve volledig in 
stand. Door het in stand houden van het karakter van de werkkostenregeling blijft ook de 
administratieve lastenverlichting bestaan die het gevolg was van het invoeren van de 
werkkostenregeling. Zo hoeft voor loonbestanddelen die zijn aangewezen als 
eindheffingsbestanddeel niet te worden aangetoond dat er tegenover de vergoeding daadwerkelijk 
gemaakte kosten staan (tenzij er sprake is van een gerichte vrijstelling).  
Volgens het gebruikelijkheidscriterium, zoals dit met de onderhavige wijziging opnieuw wordt 
geformuleerd, mag de omvang van de als eindheffingsbestanddeel aangewezen vergoedingen en 
verstrekkingen niet in belangrijke mate groter zijn dan de omvang van de vergoedingen en 
verstrekkingen die in de regel in overeenkomstige omstandigheden als eindheffingsbestanddeel 
worden aangewezen. Op deze wijze is een maximum gesteld aan de omvang van de vergoedingen 
                                                      
21
 Kamerstukken II 2014/15, 34 002, nr. 14 en Handelingen I 2014/15, nr. 14, item 11. 
22
 Kamerstukken II 2009/10, 32 130, nr. 3, blz. 65. 
15
