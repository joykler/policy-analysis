Bij een levering van de onroerende zaak onder gelijktijdige vaststelling van een huurovereenkomst 
vindt deze vermindering van de maatstaf van heffing niet plaats. De koper van de verhuurde 
onroerende zaak betaalt in dat geval overdrachtsbelasting over de volle waarde in het economische 
verkeer van de onroerende zaak (en tenminste over de tegenprestatie). 
Ook bij vervreemding van beleggingsvastgoed wordt in toenemende mate de rechtsfiguur 
erfpachtlease toegepast. In die gevallen verkoopt een belegger zijn verhuurd vastgoed aan een 
andere belegger, onder voorbehoud van een tijdelijk recht van erfpacht tegen een prijs die gelijk is 
aan de waarde in het economische verkeer van het vastgoed. De verkoper blijft verhuurder van het 
vastgoed en recht hebben op de huuropbrengsten, maar tegelijkertijd verkrijgt hij de positie van 
erfpachter en dus ook de verplichting om canon te betalen (die veelal gelijk is aan de 
huuropbrengsten). Op deze wijze wordt bewerkstelligd dat de koper het beleggingsvastgoed 
verkrijgt met een forse besparing van overdrachtsbelasting. 
Met de onderhavige wijziging kan de bovenbedoelde vermindering van de maatstaf van heffing niet 
toegepast worden wanneer een onroerende zaak wordt geleverd onder voorbehoud van een 
erfdienstbaarheid, een recht van erfpacht of een recht van opstal. Daarmee worden economisch 
vergelijkbare gevallen, ook fiscaal gelijk behandeld. 
 
9.4. Heffing MRB en provinciale opcenten voor niet-ingezetenen 
De voorgestelde wijziging op de heffing van de provinciale opcenten regelt dat een niet-ingezetene 
die aan de heffing van motorrijtuigenbelasting is onderworpen, geacht wordt te wonen in de 
provincie die het laagste aantal opcenten heeft. Op dit moment wordt een niet-ingezetene die aan 
de heffing van motorrijtuigenbelasting is onderworpen, geacht te wonen in de provincie die de 
hoogste provinciale opcenten heft. In een recente uitspraak van de Rechtbank Zeeland-West-
Brabant heeft de rechtbank geconcludeerd dat de heffing van provinciale opcenten in verband met 
het Europese recht onverbindend is, voor zover het bepaalt dat niet-ingezetenen geacht worden te 
29
wonen in de provincie die het hoogste aantal provinciale opcenten heft. Voor het zwaarder 
belasten van niet-ingezetenen bestaat volgens de rechtbank geen objectieve rechtvaardiging. De 
heffing is strijdig met het Verdrag betreffende de werking van de Europese Unie en daarmee 
onverbindend. Om die reden wordt er nu voor gekozen de Provinciewet op dit punt aan te passen.  
 
9.5. Herintroductie vrijstelling kolenbelasting voor opwekking elektriciteit 
Met dit voorstel geeft het kabinet uitvoering aan de afspraak uit het Energieakkoord om opnieuw 
een vrijstelling van kolenbelasting voor kolen die worden gebruikt voor de productie van 
elektriciteit in te voeren. Op 1 januari 2013 werd deze vrijstelling bij de Wet uitwerking fiscale 
maatregelen Begrotingsakkoord 2013 afgeschaft vanuit milieubeleidsoverwegingen en om 
budgettaire redenen. Naast de herintroductie van de vrijstelling is in het Energieakkoord de 
afspraak gemaakt om de meest vervuilende elektriciteitsproductie af te bouwen als onderdeel van 
de transitie naar een duurzame energiehuishouding. Hiertoe is het kabinet voornemens om per 1 
januari 2016 minimum rendementseisen te introduceren in het Activiteitenbesluit milieubeheer. Per 
1 januari 2016 dienen kolencentrales dan ten minste een netto elektrisch rendement van 38% te 
halen. Per 1 juli 2017 dienen zij een netto elektrisch rendement van 40% te halen. De invoering 
van de minimum rendementseisen draagt bij aan de verlaging van het primaire energieverbruik en 
                                                      
29
 Rechtbank Zeeland-West-Brabant 24 april 2015, nr. AWB â€“ 14_5972, ECLI:NL:RBZWB:2015:2612. 
 
33
