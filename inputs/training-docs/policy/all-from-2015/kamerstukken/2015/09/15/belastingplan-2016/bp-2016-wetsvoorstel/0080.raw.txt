Artikel XVII, onderdeel E (artikel 22b van de Wet op de loonbelasting 1964) 
 
Deze wijziging sluit aan op de per 1 januari 2016 voorziene wijziging van artikel 8.17 van 
de Wet IB 2001, zoals opgenomen in artikel I, onderdeel J. 
 
Artikel XVII, onderdeel F (artikel 22d van de Wet op de loonbelasting 1964) 
 
De wijziging van artikel 22d van de Wet LB 1964 bewerkstelligt dat ook het percentage van 
de afbouw van de algemene heffingskorting in artikel 22 van de Wet LB 1964 bij het begin van het 
kalenderjaar van rechtswege vervangen wordt door het percentage dat krachtens het in artikel I, 
onderdeel K, voorgestelde artikel 10.6a van de Wet IB 2001 wordt vastgesteld ter vervanging van 
het percentage in artikel 8.10, tweede lid, van de Wet IB 2001. 
 
Artikel XVII, onderdeel G (artikel 26 van de Wet op de loonbelasting 1964) 
 
Tantièmes, gratificaties en andere beloningen die in de regel slechts eenmaal of eenmaal 
per jaar worden toegekend, worden op grond van artikel 26, eerste lid, van de Wet LB 1964 belast 
volgens de loonbelastingtabellen voor bijzondere beloningen. Het tweede lid van artikel 26 van de 
Wet LB 1964 bepaalt dat de in het eerste lid van dat artikel bedoelde beloningen in bepaalde 
gevallen, in afwijking van dat eerste lid, mogen worden beschouwd als een toevoeging aan het 
loon over het loontijdvak waarin zij worden uitbetaald (de uitzonderingsregel). Het totaal van het 
tijdvakloon en de in het eerste lid van artikel 26 van de Wet LB 1964 bedoelde beloningen wordt 
vervolgens belast volgens de tijdvaktabellen. Voorgesteld wordt om genoemd tweede lid te laten 
vervallen. Door het vervallen van de uitzonderingsregel wordt de aansluiting tussen de 
loonbelasting en de inkomstenbelasting over het loon beter, met minder bijbetalingen in de 
inkomstenbelasting tot gevolg. Vanwege de werking van artikel 8.11, tweede lid, tweede volzin, 
van de Wet IB 2001 hoeft de als gevolg van de toepassing van de uitzonderingsregel te veel 
toegepaste arbeidskorting overigens niet in alle gevallen terugbetaald te worden in de 
inkomstenbelasting.  
 
Artikel XVII, onderdeel H (artikel 28 van de Wet op de loonbelasting 1964) 
 
Ingevolge artikel 28, eerste lid, onderdeel e, van de Wet LB 1964 is de inhoudingsplichtige 
gehouden aan de werknemer een opgave te verstrekken van bepaalde gegevens die samenhangen 
met het in het voorafgaande kalenderjaar genoten loon. Deze gegevensverstrekking vindt meestal 
plaats in de vorm van een jaaropgaaf. Eén van deze gegevens is de met de loonbelasting en 
premie voor de volksverzekeringen verrekende arbeidskorting. Voorgesteld wordt het bedrag aan 
arbeidskorting waarvan de inhoudingsplichtige aan de werknemer opgave moet verstrekken te 
beperken tot het bedrag aan arbeidskorting dat is toegepast op het zogenoemde reguliere loon, 
zijnde het loon dat wordt belast volgens de loonbelastingtabellen, bedoeld in artikel 25, tweede lid, 
van de Wet LB 1964. Artikel 8.11, tweede lid, tweede volzin, van de Wet IB 2001 wordt 
dienovereenkomstig gewijzigd (zie artikel I, onderdeel H). Het ingevolge artikel 28, eerste lid, 
onderdeel e, van de Wet LB 1964 op de jaaropgave te vermelden bedrag komt daardoor in 
53
