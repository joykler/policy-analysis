vestigingsplaatsfictie kunnen de aanmerkelijkbelangvoorbehouden in de verdragen die geen 
beperking in de tijd (meer) zullen kennen, ten volle, immers ook na verloop van tien jaar, worden 
benut. 
 
Artikel I, onderdeel G (artikel 8.10 van de Wet inkomstenbelasting 2001) 
 
De wijzigingen van artikel 8.10 van de Wet IB 2001 bewerkstelligen dat de algemene 
heffingskorting steiler en voorts volledig wordt afgebouwd. Deze wijzigingen zijn nader beschreven 
in het algemeen deel van deze memorie. Voorts wordt het startpunt van de afbouw van de 
algemene heffingskorting expliciet gekoppeld aan het belastbare inkomen uit werk en woning 
waarbij de eerste schijf van box 1 van de inkomstenbelasting eindigt. Deze bedragen waren al 
hetzelfde, maar er was nog geen wettelijke koppeling. Door de wettelijke koppeling verandert het 
startpunt van de afbouw van de algemene heffingskorting automatisch mee met een wijziging in 
het eindpunt van de eerste schijf van box 1 van de inkomstenbelasting.  
Bij de in artikel 8.10 van de Wet IB 2001 op te nemen bedragen is voorts rekening 
gehouden met de inflatiecorrectie van artikel 10.1 van de Wet IB 2001 die per 1 januari 2016 
wordt toegepast, almede met de in artikel III, onderdeel C, van het Belastingplan 2014 opgenomen 
wijziging. 
 
Artikel I, onderdeel H (artikel 8.11 van de Wet inkomstenbelasting 2001) 
 
Ingevolge artikel I, onderdeel H, onder 1, wordt het in artikel 8.11, tweede lid, eerste 
volzin, onderdeel b, van de Wet IB 2001 opgenomen bedrag van de maximale arbeidskorting op 
€ 3103 gesteld. Dit betreft een verhoging van dit bedrag ten opzichte van 2015 met € 883. Deze 
verhoging vloeit, zoals beschreven in het algemeen deel van deze memorie, deels voort uit de 
besluitvorming van augustus van dit jaar. Voorts is bij de bepaling van de voor 2016 geldende 
maximale arbeidskorting rekening gehouden met de inflatiecorrectie van artikel 10.1 van de Wet IB 
2001 die per 1 januari 2016 wordt toegepast, alsmede met de in artikel III, onderdeel D, van het 
Belastingplan 2014 opgenomen wijziging. 
In artikel 8.11, tweede lid, tweede volzin, van de Wet IB 2001 is geregeld dat de 
arbeidskorting voor de inkomstenbelasting en premie voor de volksverzekeringen, ingeval het 
arbeidsinkomen niet meer bedraagt dan € 49.770, ten minste de volgens artikel 22a van de Wet op 
de loonbelasting 1964 (Wet LB 1964) toegekende arbeidskorting bedraagt, met een maximum van 
€ 2220 (bedragen 2015). De volgens artikel 22a van de Wet LB 1964 toegekende arbeidskorting 
betreft zowel de arbeidskorting die is toegekend ter zake van het zogenoemde reguliere loon 
waarop de loonbelastingtabellen, bedoeld in artikel 25, tweede lid, van de Wet LB 1964, van 
toepassing zijn als de arbeidskorting die is toegekend ter zake van de zogenoemde bijzondere 
beloningen waarop de loonbelastingtabellen voor bijzondere beloningen, bedoeld in artikel 26, 
eerste lid, van de Wet LB 1964, worden toegepast. Voorgesteld wordt om vanaf 2016 in artikel 
8.11, tweede lid, tweede volzin, van de Wet IB 2001 uitsluitend uit te gaan van de arbeidskorting 
                                                                                                                                                   
(Trb. 2015, nr. 75), en het op 22 juli 2015 te Lusaka tot stand gekomen Verdrag tussen het Koninkrijk der Nederlanden en de Republiek 
Zambia tot het vermijden van dubbele belasting en het voorkomen van het ontgaan van belasting met betrekking tot belastingen naar 
het inkomen (Trb. 2015, nr. 113). 
44
