3Â°. een derde zowel onmiddellijk of middellijk deelneemt aan de leiding van of het toezicht 
op, dan wel in het kapitaal van de S&O-inhoudingsplichtige of het lichaam dat de kosten maakt als 
onmiddellijk of middellijk deelneemt aan de leiding van of het toezicht op, dan wel in het kapitaal 
van het lichaam dat het bedrijfsmiddel ter beschikking stelt; 
f. loonkosten.  
2. Voor de toepassing van dit hoofdstuk worden niet tot de uitgaven gerekend 
investeringen die in aanmerking komen voor energie-investeringsaftrek als bedoeld in artikel 3.42 
van de Wet inkomstenbelasting 2001 of voor milieu-investeringsaftrek als bedoeld in artikel 3.42a 
van die wet. 
 
Artikel 23c 
Indien tussen twee lichamen waarvan een van de lichamen onmiddellijk of middellijk 
deelneemt aan de leiding van of toezicht op, dan wel in het kapitaal van het andere lichaam ter 
zake van hun onderlinge rechtsverhoudingen voorwaarden worden overeengekomen of opgelegd 
die afwijken van voorwaarden die in het economische verkeer door onafhankelijke partijen zouden 
zijn overeengekomen, worden de kosten en uitgaven van deze lichamen voor de toepassing van dit 
hoofdstuk en de daarop berustende bepalingen bepaald alsof die laatstbedoelde voorwaarden zijn 
overeengekomen. De eerste volzin is van overeenkomstige toepassing indien een derde 
onmiddellijk of middellijk deelneemt aan de leiding van of het toezicht op, dan wel in het kapitaal 
van twee lichamen. 
 
Artikel 23d 
1. Kosten die in enig kalenderjaar in een S&O-verklaring zijn opgenomen worden betaald 
voordat de mededeling, bedoeld in artikel 24, tweede lid, voor deze S&O-verklaring wordt gedaan. 
2. Uitgaven worden niet eerder in aanmerking genomen dan in het kalenderjaar waarin het 
bedrijfsmiddel waarop zij betrekking hebben in gebruik is genomen. 
 
E. Artikel 24 wordt als volgt gewijzigd: 
1. Het eerste en tweede lid komen te luiden: 
1. De S&O-inhoudingsplichtige aan wie een S&O-verklaring is afgegeven, houdt een 
overeenkomstig bij regeling van Onze Minister van Economische Zaken vast te stellen regels 
ingerichte administratie bij omtrent de aard, de inhoud, de omvang en de voortgang van het werk 
dat in de verklaring is aangemerkt als speur- en ontwikkelingswerk. Ingeval aan de S&O-
inhoudingsplichtige een S&O-verklaring is afgegeven die ook een bedrag aan kosten en uitgaven 
als bedoeld in artikel 23, tweede lid, onderdeel d, bevat, houdt de S&O-inhoudingsplichtige ook een 
overeenkomstig bij regeling van Onze Minister van Economische Zaken vast te stellen regels 
ingerichte administratie bij omtrent de kosten en uitgaven die zijn gemaakt voor het speur- en 
ontwikkelingswerk waarvoor hij de verklaring heeft ontvangen. 
2. De S&O-inhoudingsplichtige aan wie een S&O-verklaring is afgegeven, doet mededeling 
aan Onze Minister van Economische Zaken over de in dat kalenderjaar aan speur- en 
ontwikkelingswerk bestede uren per afgegeven S&O-verklaring en, ingeval die verklaring ook een 
bedrag aan kosten en uitgaven als bedoeld in artikel 23, tweede lid, onderdeel d, bevat, van de in
