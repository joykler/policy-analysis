gezamenlijke aanpak is tweeledig. De sector zal zich inzetten voor een kostenverlaging van 
projecten van energiecoöperaties en actief zijn achterban motiveren om nieuwe projecten te 
starten. Het kabinet zou aan deze aanpak moeten bijdragen door per 1 januari 2016 de 
tariefsverlaging te verhogen van 7,5 cent per kWh naar 9,0 cent per kWh. De voorzitter van de 
Borgingscommissie Energieakkoord is ervan overtuigd dat met deze voorgestelde aanpak en het 
commitment van alle partijen er een werkend kader ontstaat. Op basis van informatie uit de sector 
kan deze aanpak in de komende twee jaar leiden tot 150 tot 200 nieuwe projecten. Het kabinet 
gaat ervan uit dat met deze tariefsaanpassing de laatste belemmering voor de sector wordt 
weggenomen om van de regeling een succes te kunnen maken. De gehele regeling zal uiterlijk 
2017 worden geëvalueerd. Op grond van deze evaluatie zal het kabinet een besluit nemen over het 
al dan niet voortzetten van de regeling voor nieuwe gevallen. Hierbij zal het kabinet onder meer 
kijken naar de ontwikkeling van het aantal projecten. De verhoging van de tariefsverlaging van 7,5 
cent per kWh naar 9,0 cent per kWh geldt zowel voor coöperaties die vanaf 1 januari 2016 worden 
aangewezen door de inspecteur als voor coöperaties die voor die datum zijn aangewezen. 
 
De verlaging van het energiebelastingtarief voor lokaal duurzaam opgewekte energie brengt naar 
verwachting geen verandering in de budgettaire derving die in de memorie van toelichting van het 
Belastingplan 2014 is voorzien voor de regeling als geheel. De budgettaire derving wordt jaarlijks 
gemonitord. 
 
5.5. Teruggaafregeling voor aardgas als brandstof voor vaartuigen 
In de Wbm wordt een teruggaafregeling voorgesteld voor aardgas dat is geleverd om te worden 
gebruikt als brandstof voor vaartuigen op communautaire wateren (met inbegrip van de visserij). 
Het gaat hierbij om gebruik op andere wateren dan de binnenwateren. Pleziervaartuigen zijn 
uitgezonderd van de teruggaafregeling. Op grond van de zogenoemde Richtlijn 
24
energiebelastingen is er een verplichte vrijstelling van belasting voor het hiervoor genoemde 
gebruik. Tot op heden was deze vrijstelling alleen geïmplementeerd in de Wet op de accijns. Nu 
zeeschepen gebruik gaan maken van CNG (gecomprimeerd aardgas) als motorbrandstof, moet ook 
voor de energiebelasting worden voorzien in een vrijstelling in de Wbm. Vanwege 
uitvoeringstechnische en controletechnische redenen is ervoor gekozen geen rechtstreekse 
vrijstelling te verlenen maar deze te realiseren via een teruggaafregeling. 
 
5.6. Uitzondering partnerbegrip bij stiefkinderen 
In het voor de fiscaliteit en toeslagen geldende partnerbegrip is bepaald dat de bloedverwant in de 
eerste graad van de belastingplichtige, onderscheidenlijk de belanghebbende, in ieder geval niet 
als diens partner wordt aangemerkt, tenzij beiden bij de aanvang van het kalenderjaar de leeftijd 
van 27 jaar hebben bereikt. Dit betekent dat een kind dat jonger is dan 27 jaar niet als partner van 
zijn vader of moeder kan kwalificeren. Een dergelijke uitzondering geldt op grond van de tekst van 
de wet niet voor stiefkinderen jonger dan 27 jaar, omdat de uitzondering uitsluitend geldt voor 
bloedverwantschap. Het betreft de situatie dat een ouder een kind heeft gekregen in de periode 
voordat hij of zij (opnieuw) trouwt met een persoon, niet zijnde de ouder van dit kind. Indien dit 
                                                      
24
 Richtlijn 2003/96/EG van de Raad van 27 oktober 2003 tot herstructurering van de communautaire regeling voor de belasting van 
energieproducten en elektriciteit (PbEU 2011, L 283/51). 
19
