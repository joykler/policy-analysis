G. Artikel 8.10, tweede lid, komt te luiden: 
2. De algemene heffingskorting bedraagt € 2230, verminderd, doch niet verder dan tot 
nihil, met 4,796% van het gedeelte van het belastbare inkomen uit werk en woning dat meer 
bedraagt dan het in de tabel van artikel 2.10, eerste lid, in de tweede kolom als eerste vermelde 
bedrag. 
 
H. Artikel 8.11, tweede lid, wordt als volgt gewijzigd: 
1. In de eerste volzin, onderdeel b, wordt het als tweede vermelde bedrag vervangen door: 
€ 3103. 
2. In de tweede volzin wordt “de volgens artikel 22a van de Wet op de loonbelasting 1964 
toegekende arbeidskorting” vervangen door: de volgens artikel 22a van de Wet op de loonbelasting 
1964 toegekende arbeidskorting ter zake van het loon dat wordt belast volgens de 
loonbelastingtabellen, bedoeld in artikel 25, tweede lid, van die wet. 
 
I. In artikel 8.14a, tweede lid, wordt “4%” vervangen door “6,159%” en wordt het als 
derde vermelde bedrag vervangen door: € 2769. 
 
J. Het in artikel 8.17, tweede lid, als eerste vermelde bedrag wordt vervangen door: 
€ 1187. 
 
K. Na artikel 10.6a wordt een artikel ingevoegd, luidende: 
 
Artikel 10.6b Indexering percentage algemene heffingskorting 
Bij het begin van het kalenderjaar wordt het in artikel 8.10, tweede lid, vermelde 
percentage bij ministeriële regeling vervangen door een ander percentage. Dit percentage wordt 
berekend door het in artikel 8.10, tweede lid, vermelde bedrag te delen door het verschil tussen 
het in de tabel van artikel 2.10, eerste lid, in de tweede kolom als laatste vermelde bedrag en het 
in die kolom als eerste vermelde bedrag. Dit berekende percentage wordt rekenkundig afgerond op 
drie decimalen. 
 
L. In artikel 10.7, vijfde lid, wordt “vermeerderd” vervangen door “, verminderd”. Voorts 
wordt het in dat lid vermelde bedrag vervangen door: € 10.443.
