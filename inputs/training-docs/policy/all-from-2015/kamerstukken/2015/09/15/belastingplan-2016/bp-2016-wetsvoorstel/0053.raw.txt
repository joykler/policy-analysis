bedrag in 2016 worden toegevoegd aan het budget van de geïntegreerde regeling S&O-
afdrachtvermindering. 
Daarnaast zal in de loop van 2016 bekend worden in welke mate het budget van de S&O-
afdrachtvermindering en het budget van de RDA voor 2015 zijn uitgeput. Een eventuele 
onderuitputting of overschrijding zal in 2017 conform de budgetsystematiek worden verrekend met 
het budget van de geïntegreerde regeling S&O-afdrachtvermindering. Het in tabel 10 opgenomen 
budget voor 2017 en de jaren daarna kan dus nog wijzigen. 
 
Zoals aangegeven in de memorie van toelichting bij het Belastingplan 2015 wordt bij de concrete 
vormgeving en het budget van de nieuwe regeling rekening gehouden met het financiële nadeel 
dat het bedrijfsleven zou kunnen ondervinden van de samenvoeging. Met het oog hierop heeft het 
kabinet het budget voor de S&O-afdrachtvermindering per 2016 structureel geïntensiveerd met 
€ 85 miljoen. Met deze intensivering blijft voor bedrijven een nagenoeg gelijke ondersteuning van 
S&O-loonkosten en S&O-kosten en -uitgaven bestaan. 
 
In het Belastingplan 2014 was de taakstelling “Boetes marktwerking NMa” uit het regeerakkoord 
ingevuld door een korting op het budget voor de S&O-afdrachtvermindering en de RDA. Bij de 
augustusbesluitvorming is budgettaire ruimte gevonden voor lastenverlichting voor het 
bedrijfsleven. Een deel van deze ruimte is ingezet om de resterende taakstelling van € 100 miljoen 
in 2016 en € 115 miljoen vanaf 2017 terug te draaien. Deze ruimte is gebruikt om de parameters 
aan te passen en de samengevoegde regeling effectiever te maken. 
 
In de eerder genoemde Begrotingsafspraken 2014 is besloten om de middelen voor het 
bedrijfsleven vanaf 2015 te herschikken en de subsidies rijksbreed te verlagen. Het gaat om een 
taakstelling van € 55 miljoen in 2015 oplopend naar € 110 miljoen vanaf 2016. Het kabinet heeft in 
25
de memorie van toelichting bij het Belastingplan 2015 aangekondigd € 50 miljoen van deze 
taakstelling vanaf 2016 via het fiscale innovatie instrumentarium te realiseren. Deze taakstelling is 
in de Miljoenennota 2015 reeds technisch ingevuld bij de S&O-afdrachtvermindering.  
 
In onderstaande tabel 10 is weergegeven op welke wijze bovengenoemde mutaties in de S&O-
afdrachtvermindering worden verwerkt in het beschikbare budget en zijn tevens de effecten 
opgenomen van het te integreren budget RDA, zodat opgeteld kan worden naar een beschikbaar 
budget 2016 voor de S&O-afdrachtvermindering en een potentieel budget S&O-
afdrachtvermindering voor 2017 en verder. 
 
  
                                                      
25
 Kamerstukken II 2014/15, 34 002, nr. 3, blz. 9. 
 
27
