7°. in alle andere gevallen: € 2.122, met dien verstande dat dit bedrag voor iemand tussen 
18 en 40 jaar voor één kalenderjaar, onder bij ministeriële regeling te stellen voorwaarden, wordt 
verhoogd tot een bedrag van € 100.000 indien het een schenking ten behoeve van een eigen 
woning betreft en mits op deze vrijstelling in de aangifte een beroep wordt gedaan;. 
 
C. Artikel 33a komt te luiden: 
 
Artikel 33a 
1. Voor de toepassing van artikel 33, onderdelen 5° en 7°, wordt, met inachtneming van bij 
ministeriële regeling te stellen voorwaarden, onder een schenking ten behoeve van een eigen 
woning verstaan: 
a. een schenking van een woning die voor de verkrijger een eigen woning is als bedoeld in 
artikel 3.111, eerste of derde lid, van de Wet inkomstenbelasting 2001; 
b. een schenking van een bedrag ter zake van de verwerving van een woning als bedoeld in 
onderdeel a; 
c. een schenking van een bedrag ter zake van de kosten voor verbetering of onderhoud van 
een woning als bedoeld in onderdeel a; 
d. een schenking van een bedrag ter zake van de afkoop van rechten van erfpacht, opstal 
of beklemming met betrekking tot een woning als bedoeld in onderdeel a; 
e. een schenking van een bedrag voor de aflossing van een eigenwoningschuld als bedoeld 
in artikel 3.119a van de Wet inkomstenbelasting 2001 of voor de aflossing van een schuld die de 
verkrijger had op het moment direct voorafgaand aan een vervreemding van een eigen woning 
voor zover deze schuld heeft geleid tot een negatief vervreemdingssaldo eigen woning als bedoeld 
in artikel 3.119aa van die wet. 
 
D. In artikel 35a, eerste lid, wordt “onderdelen 5°, 6° en 7°” vervangen door: onderdelen 
5° en 7°. 
 
E. Na artikel 82 wordt een lid ingevoegd, luidende: 
 
Artikel 82a 
1. De verhoogde vrijstelling, bedoeld in artikel 33, onderdeel 5°, onder a, is niet van 
toepassing en de verhoogde vrijstelling, bedoeld in artikel 33, onderdeel 5°, onder b en c, wordt 
verlaagd tot het verschil tussen het bedrag, genoemd in artikel 33, onderdeel 5°, onder b, en het 
bedrag, genoemd in artikel 33, onderdeel 5°, onder a, indien voorafgaande aan 1 januari 2010 de 
verhoogde vrijstelling, bedoeld in artikel 33, eerste lid, onderdeel 5°, zoals dat luidde op 31 
december 2009, door het kind is toegepast, terwijl in de kalenderjaren 2010 tot en met 2016 niet 
de verhoogde vrijstelling, bedoeld in artikel 33, onderdeel 6°, zoals dat luidde in die jaren, of 
artikel 33a, zoals dat luidde op 31 december 2014, is toegepast. 
2. De verhoogde vrijstelling, bedoeld in artikel 33, onderdeel 5°, is niet van toepassing 
indien in een van de kalenderjaren 2010 tot en met 2014 de verhoogde vrijstelling, bedoeld in 
artikel 33, onderdelen 5° of 6°, zoals die luidden in die kalenderjaren, of artikel 33a, zoals dat 
luidde op 31 december 2014, door het kind is toegepast. 
19
