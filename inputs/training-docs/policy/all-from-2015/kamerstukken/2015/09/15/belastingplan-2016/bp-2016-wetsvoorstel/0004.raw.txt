Artikel II 
 
De Wet inkomstenbelasting 2001 wordt met ingang van 1 januari 2017 als volgt gewijzigd: 
 
A. In de in artikel 2.10, eerste lid, opgenomen tabel en in de in artikel 2.10a, eerste lid, 
opgenomen tabel worden de in de laatste kolom van die tabel als tweede en derde vermelde 
percentages verhoogd met 0,2%-punt. 
 
B. Artikel 3.119a, derde lid, onderdeel b, komt te luiden: 
b. hetgeen ter zake van die verwerving, die verbetering, dat onderhoud of die afkoop aan 
verhoogde vrijstelling van schenkbelasting is genoten.  
 
C. Artikel 5.2 wordt als volgt gewijzigd: 
1. Het eerste lid komt te luiden: 
1. Het voordeel uit sparen en beleggen wordt gesteld op 1,63% van het gedeelte van de 
grondslag sparen en beleggen dat behoort tot rendementsklasse I, vermeerderd met 5,5% van het 
gedeelte van die grondslag dat behoort tot rendementsklasse II (forfaitair rendement). De 
grondslag sparen en beleggen is de rendementsgrondslag aan het begin van het kalenderjaar 
(peildatum) voor zover die rendementsgrondslag meer bedraagt dan het heffingvrije vermogen. De 
omvang van het gedeelte van de grondslag sparen en beleggen dat behoort tot rendementsklasse 
I, onderscheidenlijk rendementsklasse II, wordt bepaald aan de hand van de volgende tabel. 
Van het gedeelte van de maar niet meer dan wordt toegerekend aan en wordt toegerekend aan 
grondslag dat meer rendementsklasse I rendementsklasse II 
bedraagt dan 
€ 0 € 75.000  67% 33% 
€ 75.000 € 975.000 21%  79% 
€ 975.000 - 0% 100% 
 
2. In het tweede lid wordt “wordt in afwijking van het eerste lid, het voordeel uit sparen en 
beleggen gesteld op 4% (forfaitair rendement) van” vervangen door: wordt bij de toepassing van 
het eerste lid uitgegaan van. 
 
D. Artikel 5.3 wordt als volgt gewijzigd: 
1. In het derde lid, eerste volzin, wordt, onder verlettering van de onderdelen b tot en met 
e tot onderdelen c tot en met f, na onderdeel a een onderdeel ingevoegd, luidende: 
b. verplichtingen tot het doen van periodieke uitkeringen of verstrekkingen die ingevolge 
artikel 3.101, eerste lid, onderdelen b en c, geen aangewezen periodieke uitkeringen en 
verstrekkingen zijn, niet in aanmerking worden genomen;. 
2. In het derde lid, eerste volzin, onderdeel d (nieuw), wordt “onderdeel b” vervangen 
door: onderdeel c. 
3. In het derde lid, eerste volzin, onderdeel e (nieuw), wordt “onderdeel c” vervangen 
door: onderdeel d.
