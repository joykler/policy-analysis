Artikel XXXIII, onderdeel I (artikel 29 van de Wet vermindering afdracht loonbelasting en 
premie voor de volksverzekeringen) 
 
De aanpassingen in artikel 29 van de WVA houden verband met de gewijzigde parameters 
(percentages) in artikel 23 van de WVA en met het tevens opnemen van de parameters van artikel 
23, derde lid, van de WVA in artikel 23, vierde lid, van de WVA. Een inhoudelijke wijziging is hierbij 
niet beoogd. 
 
Artikel XXXIII, onderdeel J (artikel 47 van de Wet vermindering afdracht loonbelasting en 
premie voor de volksverzekeringen) 
 
De aanpassingen in artikel 47 van de WVA houden verband met het kunnen vervallen van 
het overgangsrecht voor S&O verricht vóór 2006 en met overgangsrecht dat nodig is in verband 
met de integratie van de RDA in de S&O-afdrachtvermindering. De S&O-afdrachtvermindering over 
de jaren tot en met 2005 is inmiddels definitief vastgesteld en het oude overgangsrecht kan 
daarom vervallen. In plaats daarvan komt overgangsrecht in verband met de samenvoeging van de 
RDA met de S&O-afdrachtvermindering. Dit moet onder andere borgen dat de integratie niet leidt 
tot veranderingen voor vóór 2016 afgegeven S&O-verklaringen.  
Het eerste lid regelt dat voor de toepassing van artikel 1, eerste lid, onderdeel t, onder 1°, 
en onderdeel u, onder 1°, van de WVA onder kosten en uitgaven die eerder in aanmerking zijn 
genomen voor een S&O-verklaring mede worden verstaan kosten en uitgaven die eerder in 
aanmerking zijn genomen voor een RDA-beschikking als bedoeld in artikel 3.52a, eerste lid, van de 
Wet IB 2001 zoals deze luidde tot en met 31 december 2015. Hiermee wordt voorkomen dat 
kosten en uitgaven nogmaals in aanmerking worden genomen. 
Verder wordt in het tweede lid overgangsrecht opgenomen voor uitgaven van € 1.000.000 
of meer per bedrijfsmiddel die zijn gedaan vóór 2016. Net als bij de in artikel 23a van de WVA, op 
te nemen regeling voor uitgaven van € 1.000.000 of meer per bedrijfsmiddel kunnen deze uitgaven 
verdeeld over maximaal vijf jaren worden opgevoerd. Voorwaarde is dat de uitgaven in een RDA-
beschikking in aanmerking zijn genomen. Dit biedt de mogelijkheid om vanaf 2016 het restant van 
de jaren waarvoor geen RDA-beschikking of S&O-verklaring is ontvangen in aanmerking te nemen 
onder de S&O-afdrachtvermindering. 
Tot slot wordt in het derde lid overgangsrecht opgenomen voor S&O-verklaringen die vóór 
de inwerkingtreding van het Belastingplan 2016 zijn afgegeven. Daarop blijven de regels van 
toepassing zoals deze vóór inwerkingtreding van het Belastingplan 2016 golden.  
 
Artikel XXXIV 
 
Artikel XXXIV (artikel 12b van de Wet op de vennootschapsbelasting 1969) 
 
 Artikel 12b, negende lid, van de Wet op de vennootschapsbelasting 1969 (Wet Vpb 1969) 
heeft tot doel te voorkomen dat de innovatieboxwinst wordt verlaagd door de RDA. Voor de S&O-
afdrachtvermindering is een dergelijke bepaling niet nodig, omdat de S&O-afdrachtvermindering de 
64
