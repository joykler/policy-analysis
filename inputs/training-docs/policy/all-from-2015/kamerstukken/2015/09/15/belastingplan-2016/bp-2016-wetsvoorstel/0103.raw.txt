Artikel LII 
 
Artikel LII (inwerkingtreding) 
 
Deze wet treedt in werking met ingang van 1 januari 2016. 
Met het eerste lid, onderdelen a tot en met d, wordt onder meer bewerkstelligd dat de in 
die onderdelen genoemde wijzigingen eerst worden toegepast nadat de in artikel 10.1 van de Wet 
IB 2001 opgenomen inflatiecorrectie aan het begin van het kalenderjaar 2016 heeft 
plaatsgevonden. In de onderdelen f tot en met i is een vergelijkbare formulering opgenomen voor 
de samenloop met de toepassing van de artikelen 20a, tweede lid, 20b, tweede lid, en 22d van de 
Wet LB 1964. Met de onderdelen a en f is eveneens geregeld dat de in die onderdelen genoemde 
wijzigingen eerst worden toegepast nadat toepassing van de artikelen 3.5 en 5.3 van de Wet 
maatregelen woningmarkt 2014 II heeft plaatsgevonden. Met de onderdelen b, c, g en h is 
eveneens geregeld dat de in die onderdelen genoemde wijzigingen eerst worden toegepast nadat 
toepassing van de artikelen III, onderdelen C en D, en VII, onderdelen C en D, van het 
Belastingplan 2014 heeft plaatsgevonden. 
Met het eerste lid, onderdeel e, wordt geregeld dat, indien bij het begin van het 
kalenderjaar 2017 de in artikel 10.1 van de Wet IB 2001 opgenomen inflatiecorrectie wordt 
toegepast, de in artikel II, onderdeel E, genoemde wijziging eerst wordt toegepast nadat de 
genoemde inflatiecorrectie heeft plaatsgevonden. Met deze formulering is tevens zekergesteld dat 
de genoemde volgordebepaling ook werkt indien de in artikel 10.1 van de Wet IB 2001 opgenomen 
inflatiecorrectie in het betreffende jaar niet wordt toegepast, zoals aan het begin van de 
kalenderjaren 2013 en 2014 het geval was. 
Zoals in het algemeen deel van deze memorie reeds is toegelicht, wordt voorzien in de 
inwerkingtreding van de artikelen XLII en L op een bij koninklijk besluit te bepalen tijdstip. De 
genoemde artikelen zien op de invoering van de vrijstelling kolenbelasting in de Wbm voor de 
uitslag en de invoer van kolen die worden gebruikt als brandstof voor het opwekken van 
elektriciteit en de daarmee samenhangende tariefsaanpassing in de energiebelasting. Op het 
moment dat de besluitvorming omtrent de rendementseisen voor kolencentrales is afgerond, de 
daaruit voortvloeiende regelgeving in het Staatsblad is gepubliceerd en daarmee de 
inwerkingtreding van die wijziging vastligt, zal worden voorzien in het van toepassing zijn van de 
artikelen XLII en L op dezelfde dag als waarop de wijziging van het Activiteitenbesluit in werking 
treedt. In verband met de uitvoerbaarheid van de maatregel door de Belastingdienst wordt daarbij 
wel expliciet bepaald dat de artikelen XLII en L slechts van toepassing worden met ingang van 1 
januari van het eerste jaar volgend op de inwerkingtreding van het koninklijk besluit waarbij de 
inwerkingtreding van genoemde artikelen XLII en L wordt geregeld. 
  
76
