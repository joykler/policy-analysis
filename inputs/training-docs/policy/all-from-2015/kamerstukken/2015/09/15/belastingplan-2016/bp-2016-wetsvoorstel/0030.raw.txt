afgebouwd dan tot € 1342. Zonder verdere aanpassingen in het Belastingplan 2016, zou de 
algemene heffingskorting in 2016 op grond van het Belastingplan 2015, na indexatie, afgebouwd 
worden tot € 991. De aanpassingen in dit wetsvoorstel leiden er echter toe dat deze korting 
volledig wordt afgebouwd. In 2015 loopt het afbouwtraject van circa € 20.000 tot circa € 57.000. 
In 2016 loopt het afbouwtraject van circa € 20.000 tot circa € 66.000. Verder wordt in dit 
wetsvoorstel geregeld dat het startpunt van de afbouw van de algemene heffingskorting structureel 
wordt gekoppeld aan het eindpunt van de eerste schijf van de inkomstenbelasting. Daarnaast 
wordt het eindpunt van die afbouw structureel gekoppeld aan het eindpunt van de derde schijf. De 
aanpassingen in de algemene heffingskorting in dit wetsvoorstel leveren € 2,1 miljard op. Deze 
opbrengst dient als gedeeltelijke dekking van de andere maatregelen die in het kader van het 
inkomensbeleid voor het jaar 2016 genomen worden. 
 
In de hierna opgenomen grafiek is het verloop van de algemene heffingskorting in de jaren 2015 
4
tot en met 2017 weergegeven , waarbij rekening is gehouden met de verwachte inflatiecorrectie 
voor de komende jaren. 
 
Grafiek 1: Verloop algemene heffingskorting in 2015 t/m 2017  
 
 
In de hierna opgenomen tabel is zichtbaar hoe hoog de algemene heffingskorting is bij een bepaald 
inkomen in de jaren 2015 tot en met 2017, voor en na de wijzigingen in de afbouw overeenkomstig 
dit wetsvoorstel en wederom rekening houdend met de verwachte inflatiecorrectie. 
  
                                                      
4
 Het gaat hierbij om de algemene heffingskorting voor belastingplichtigen tot de AOW-gerechtigde leeftijd. 
 
4
