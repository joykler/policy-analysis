Het gemiddelde langetermijnrendement op beleggingen is voor dit moment berekend op 5,5% en 
zal ook jaarlijks worden herijkt, afhankelijk van de recent gemiddeld in de markt behaalde 
beleggingsrendementen. Net als voor spaargeld zal het percentage voor 2017 volgend jaar 
definitief worden vastgesteld. Vanwege het langetermijnkarakter van deze beleggingen zal de 
e
herijking plaatsvinden met een methode waarin het meest recente jaar voor een 15 deel van 
invloed is. Daarmee wordt het te belasten rendement jaarlijks aangepast op basis van 
daadwerkelijk gemiddeld in de markt gerealiseerde rendementen. Het nieuwe 
langetermijnrendement in jaar t (het belastingjaar) wordt vastgesteld op het meetkundig 
gemiddelde van het langetermijnrendement van voorgaand jaar t-1 en het rendement van het 
meest recente beschikbare jaar t-2, waarbij het meest recente beschikbare jaar voor een vijftiende 
deel wordt ingewogen. De herijking van het langetermijnrendement gebeurt voor aandelen, 
obligaties en onroerende zaken afzonderlijk. Vervolgens wordt met het wegingsschema van tabel 7 
het nieuwe langetermijnrendement voor het totaal van de beleggingen bepaald. De rendementen 
worden jaarlijks voor aandelen ontleend aan de MSCI-index voor Europa, voor onroerende zaken 
aan het CBS-prijsindexcijfer voor bestaande koopwoningen en voor obligaties aan de DNB-
statistiek voor het rendement op de meest recente 10-jarige staatsobligatie. Voor een nadere 
onderbouwing van het rendement op deze beleggingen wordt verwezen naar de bijlage. 
 
Tabel 8: Rendementen voor de onderscheiden vermogenstitels in de vermogensmix 
Vermogenstitel Wijze van jaarlijkse herijking Raming 2017  
Spaargeld Vijfjaars voortschrijdend gemiddelde 1,63% 
   
Beleggingen Meetkundig gemiddelde met laatste jaar voor een vijftiende deel 5,5% 
 
De belasting wordt dus bepaald aan de hand van drie stappen, namelijk:  
1) de gemiddelde verdeling van het vermogen per schijf over spaargeld en beleggingen (de  
vermogensmix), 
2) een voortschrijdend rendement voor spaargeld en voor beleggingen, 
3) een vlak tarief van 30%. 
 
Het heffingvrije vermogen wordt verhoogd naar â‚¬ 25.000. Het heffingvrije vermogen wordt 
verrekend in de eerste schijf, zodat het voordeel, net als nu, voor iedereen met een vermogen 
gelijk aan of groter dan het heffingvrije vermogen in absolute bedragen even groot is. Als het 
vermogen lager is dan het heffingvrije vermogen is, net als nu, geen box 3-heffing verschuldigd. 
Aan de hand van de onderstaande tabel (met de rendementen volgens raming 2017) en het totale 
vermogen van de belastingplichtige kan de box 3-heffing worden berekend. In de tabel wordt het 
spaardeel aangeduid als rendementsklasse I (RI) en het beleggingsdeel als rendementsklasse II 
(RII). 
  
 
15
