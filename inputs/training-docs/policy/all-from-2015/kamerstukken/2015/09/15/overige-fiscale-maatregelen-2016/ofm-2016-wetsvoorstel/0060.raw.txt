Artikel III, onderdelen E en F (opschrift afdeling 2.7 en artikel 14ba van de Wet op de 
vennootschapsbelasting 1969) 
 
In de memorie van toelichting bij het wetsvoorstel Wet modernisering Vpb-plicht 
7
overheidsondernemingen is aangegeven dat een samenvoeging van belastingplichtige 
publiekrechtelijke rechtspersonen als gevolg van een bestuurlijke herindeling (zoals een 
samenvoeging van gemeenten), onder voorwaarden, zonder fiscale consequenties moet kunnen 
plaatsvinden. Hetzelfde geldt indien door een herindeling of herschikking van ministeries een 
onderneming van de Staat tot een ander ministerie gaat behoren. 
Het voornemen bestond om deze fiscale begeleiding van geval tot geval te regelen in de 
wettelijke regeling waarmee uitvoering wordt gegeven aan de bestuurlijke herindeling of 
herschikking. Aangezien met name gemeentelijke samenvoegingen en herschikking van (taken 
van) ministeries regelmatig voorkomen, wordt er bij nader inzien evenwel voor gekozen dit 
generiek te regelen in de Wet Vpb 1969. Dit draagt bovendien bij aan de rechtszekerheid.  
De in het voorgestelde artikel 14ba van de Wet Vpb 1969 opgenomen regeling ziet op 
samenvoegingen en splitsingen van gemeenten, provincies, waterschappen en ministeries in het 
kader van een bestuurlijke herindeling of herschikking. Een bestuurlijke herindeling vindt plaats 
aan de hand van de Wet algemene regels herindeling. De voorgestelde regeling is ook van 
toepassing op bij die wet geregelde grenscorrecties. Een herindeling van waterschappen gebeurt op 
basis van de Waterschapswet. Het artikel ziet tevens op de situatie waarin een onderneming in een 
kader van een herschikking van ministeries overgaat naar een ander ministerie. Deze 
herschikkingen dienen bij koninklijk besluit te worden geregeld. Op een reguliere overdracht van 
een onderneming of van vermogensbestanddelen zijn de normale winstbepalingsregels van 
toepassing.  
Genoemd artikel 14ba volgt dezelfde systematiek als de bestaande splitsing- en 
fusiefaciliteiten in de artikelen 14a en 14b van de Wet Vpb 1969. Genoemd artikel 14ba, eerste lid, 
van de Wet Vpb 1969 stelt voorop dat de overgang van vermogen van een onderneming in het 
kader van een bestuurlijke herindeling of herschikking als een overdracht van dat vermogen wordt 
gezien. Gevolg is dat de overdragende partij over de aldus behaalde fiscale winst 
vennootschapsbelasting verschuldigd kan zijn. Het eerste lid is niet van toepassing op 
vermogensbestanddelen die geen onderdeel zijn van de bestuurlijke herindeling of herschikking. 
Artikel 14ba, tweede lid, van de Wet Vpb 1969 schept vervolgens de mogelijkheid van 
fiscale doorschuif. Het tweede lid is alleen van toepassing indien is voldaan aan de in dat lid 
genoemde voorwaarden. Gelet op de doelstelling van de Wet modernisering Vpb-plicht 
overheidsondernemingen om een gelijke behandeling tussen publieke en private ondernemingen te 
realiseren is ervoor gekozen om alle voorwaarden uit de bestaande juridische splitsing- en 
fusiefaciliteit over te nemen, hoewel de verwachting is dat een aantal van de genoemde situaties 
(zoals objectvrijstelling of innovatiebox) slechts sporadisch of niet voor zullen komen. De 
overdragende partij die ophoudt te bestaan en de verkrijgende partij moeten aan alle voorwaarden 
voldoen. Concreet betekent dit dat als de verkrijgende partij bijvoorbeeld voorwaarts verrekenbare 
                                                
7
 Kamerstukken II 2014/15, 34 003, nr. 3, blz. 10. 
34
