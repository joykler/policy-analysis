2. Opzet algemeen deel 
De paragrafen in het algemeen deel van deze memorie zijn op onderwerp gerangschikt. Allereerst 
worden in paragraaf 3 tot en met 7 de maatregelen toegelicht die voortvloeien uit de gesprekken 
omtrent de belastingherziening, waarvoor verwezen wordt naar de brief van 19 juni 2015, en de 
augustusbesluitvorming. In paragraaf 8 wordt ingegaan op de overige maatregelen onder andere 
als gevolg van gewezen jurisprudentie of maatregelen ter reparatie van onbedoelde effecten. Voor 
een (nadere) toelichting op de afzonderlijke maatregelen wordt verwezen naar de artikelsgewijze 
toelichting bij dit wetsvoorstel. Aan het slot van het algemeen deel van deze memorie wordt in een 
aantal paragrafen achtereenvolgens ingegaan op de budgettaire effecten, de EU-aspecten, de 
gevolgen voor de uitvoeringskosten van de Belastingdienst – waarbij ook zal worden ingegaan op 
de uitvoeringstoets nieuwe stijl – en de gevolgen voor bedrijfsleven en burger van dit wetsvoorstel. 
 
3. Inkomensbeleid 
De besluitvorming in augustus van dit jaar heeft geleid tot de volgende fiscale maatregelen op het 
vlak van inkomensbeleid: een verlaging van het tarief in de tweede en derde schijf en het 
verlengen van de derde schijf van de loon- en inkomstenbelasting, een steilere en tevens volledige 
afbouw van de algemene heffingskorting, een verhoging van de arbeidskorting in combinatie met 
een vroeger startpunt van de afbouw, een verhoging van de inkomensafhankelijke 
combinatiekorting en een verhoging van de ouderenkorting. Deze maatregelen worden hierna 
toegelicht. 
 
Verlaging tweede en derde schijf en verlenging derde schijf 
Het tarief van de tweede en derde schijf van de loon- en inkomstenbelasting bedraagt in 2015 
2
42%. Met ingang van 1 januari 2016 wordt het tarief in beide schijven verlaagd met 1,85%-punt 
naar 40,15%. De schijven van de inkomstenbelasting worden geïndexeerd en vervolgens wordt de 
derde schijf verlengd met € 8548, waardoor de vierde schijf van de inkomstenbelasting in 2016 
begint bij een belastbaar inkomen uit werk en woning van meer dan € 66.421 (in 2015: € 57.585). 
Van deze verlenging is € 8000 het gevolg van de besluitvorming van dit jaar. De overige € 548 
volgt uit de Wet maatregelen woningmarkt 2014 II. Voor de verlaging van het tarief in de tweede 
en derde schijf heeft het kabinet € 2,6 miljard gereserveerd en voor het verlengen van de derde 
schijf € 0,8 miljard. 
 
In het Belastingplan 2014 is nog een verhoging van het tarief van de eerste schijf voorzien per 1 
januari 2016 met 0,06%-punt. Verder wordt in dit wetsvoorstel het tarief van de eerste schijf 
verlaagd met 0,01%-punt. Beide maatregelen samen zorgen ervoor dat het tarief in de eerste 
3
schijf per 1 januari 2016 uitkomt op 36,55% .  
 
Steilere en volledige afbouw algemene heffingskorting 
Het afbouwpercentage van de algemene heffingskorting wordt per 2016 verhoogd met 2,476%-
punt, waarvan 1%-punt verhoging volgt uit het Belastingplan 2015. In 2016 komt het 
afbouwpercentage daarmee op 4,796%. In 2015 wordt de algemene heffingskorting niet verder 
                                                      
2
 Bij het tarief van de tweede schijf van de loon- en inkomstenbelasting gaat het om het gecombineerde tarief van belasting en premie 
voor de volksverzekeringen.  
3
 Voor belastingplichtigen die de AOW-gerechtigde leeftijd hebben bereikt geldt – eveneens rekening houdend met de premie voor de 
volksverzekeringen - een percentage van 18,65. 
 
3
