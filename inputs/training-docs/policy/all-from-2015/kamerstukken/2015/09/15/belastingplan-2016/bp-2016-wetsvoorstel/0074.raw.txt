7.7 van de Wet IB 2001), kwalificerende buitenlandse belastingplichtigen (artikel 7.8 van de Wet IB 
2001), een indexatiebepaling (artikel 10.1 van de Wet IB 2001) en een herijkingsbepaling (10.6bis 
van de Wet IB 2001).  
 
Artikel 5.2 van de Wet IB 2001 – Voordeel uit sparen en beleggen 
In de nieuwe systematiek worden twee zogenoemde rendementsklassen geïntroduceerd 
(rendementsklasse I en II). Rendementsklasse I heeft betrekking op het veronderstelde aandeel 
spaargeld in de grondslag sparen en beleggen en rendementsklasse II heeft betrekking op het 
veronderstelde aandeel overige bezittingen. 
In artikel 5.2, eerste lid, van de Wet IB 2001 wordt het totale voordeel uit sparen en 
beleggen (het forfaitaire rendement) gesteld op 1,63% van het gedeelte van de grondslag sparen 
en beleggen dat behoort tot rendementsklasse I vermeerderd met 5,5% van het gedeelte van die 
grondslag dat behoort tot rendementsklasse II. De grondslag sparen en beleggen is, net als onder 
de huidige wetgeving, de rendementsgrondslag voor zover die meer bedraagt dan het heffingvrije 
vermogen. Hoe groot het aan rendementsklasse I, onderscheidenlijk rendementsklasse II, toe te 
rekenen gedeelte van de grondslag sparen en beleggen is, wordt bepaald op basis van de in de 
tabel genoemde percentages. Deze tabel werkt met een schijvensysteem met drie 
vermogensschijven: voor het gedeelte van de grondslag sparen en beleggen van € 0 tot € 75.000, 
van € 75.000 tot € 975.000 en boven € 975.000. Deze bedragen zijn de uitkomst van de in het 
algemeen deel van de memorie genoemde schijfgrenzen, verminderd met het heffingvrije 
vermogen, dat per 1 januari 2017 wordt verhoogd naar € 25.000. Met deze benadering is het 
belastingvoordeel van het heffingvrije vermogen voor iedereen met een (gezamenlijk) vermogen 
gelijk aan of hoger dan het (gezamenlijke) heffingvrije vermogen in absolute bedragen even groot.  
Voor elk van de vermogensschijven geldt een andere vermogensmix. Van het gedeelte van 
de grondslag sparen en beleggen van € 0 tot € 75.000 wordt 67% in rendementsklasse I ingedeeld 
en 33% in rendementsklasse II. Van het gedeelte van de grondslag sparen en beleggen van 
€ 75.000 tot € 975.000 wordt 21% in rendementsklasse I ingedeeld en 79% in rendementsklasse 
II. Ten slotte wordt 100% van het gedeelte van de grondslag sparen en beleggen vanaf € 975.000 
in rendementsklasse II ingedeeld. 
 
Voorbeeld 1 
Stel, de rendementsgrondslag van X bedraagt € 125.000 en het heffingvrije vermogen bedraagt 
€ 25.000. Dan gaat de berekening van het voordeel uit sparen en beleggen als volgt. 
 
De grondslag sparen en beleggen bedraagt € 100.000 (€ 125.000 -/- € 25.000). 
 
Het gedeelte van de grondslag sparen en beleggen dat behoort tot rendementsklasse I bedraagt 
€ 55.500: 
Vermogensschijf 1 (67% van € 75.000):  €  50.250 
Vermogensschijf 2 (21% van €  25.000):  €    5.250 
Vermogensschijf 3 (0% van €       0):  €           0 + 
Totaal:     €  55.500 
 
  
47
