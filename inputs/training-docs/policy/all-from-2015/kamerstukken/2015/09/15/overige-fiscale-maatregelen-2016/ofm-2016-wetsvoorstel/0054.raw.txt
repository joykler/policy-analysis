beperking om hun positie op de arbeidsmarkt te verbeteren of te behouden. Het gaat daarbij om 
voorzieningen die zijn gericht op het verwerven van een startpositie op de arbeidsmarkt en op re-
integratie na langdurige ziekte of werkloosheid en om daarmee samenhangende 
vervoersvoorzieningen voor het bereiken van de werkplek of opleidingslocatie. Te denken valt aan 
jobcoaches, arbofaciliteiten, scholing, hulpmiddelen op de werkplek (zoals een brailleleesregel) en 
een doventolk. Voor werknemers zijn vergelijkbare voorzieningen gericht op re-integratie in de Wet 
op de loonbelasting 1964 (Wet LB 1964) vrijgesteld voor de loonbelasting. De door het UWV 
verstrekte vergoedingen en verstrekkingen vallen in de Wet IB 2001 in beginsel onder de regeling 
voor belastbare periodieke uitkeringen en verstrekkingen (waarbij deze uitkeringen en 
verstrekkingen alleen ter vergemakkelijking van de heffing als loon uit vroegere dienstbetrekking in 
de loonbelasting worden betrokken). De regeling voor belastbare periodieke uitkeringen kent geen 
specifieke vrijstelling voor de hier aan de orde zijnde voorzieningen die zijn gericht op het 
verbeteren en behouden van de positie van de belastingplichtige op de arbeidsmarkt. Om 
mogelijke ongewenste en onbedoelde belastingheffing hierover te voorkomen voorziet het nieuwe 
1
artikel 3.104, onderdeel p , van de Wet IB 2001 daarom in een additionele mogelijkheid tot 
vrijstelling van dergelijke voorzieningen. Welke specifieke voorzieningen onder deze vrijstelling 
gaan vallen, zal bij ministeriÃ«le regeling worden bepaald. Het zal hierbij in ieder geval om de 
hiervoor genoemde voorbeelden gaan. 
 
Artikel I, onderdeel C (artikel 3.119e van de Wet inkomstenbelasting 2001) 
 
Met de wijziging van artikel 3.119e, tweede lid, onderdeel b, van de Wet IB 2001 is geen 
inhoudelijke wijziging beoogd. Bedoeld is duidelijker aan te geven dat het in dat onderdeel gaat om 
een aflossingsachterstand die op het toetsmoment in een kalenderjaar is ontstaan en die op het 
toetsmoment van het daaropvolgende kalenderjaar nog niet is ingehaald, waarbij deze 
aflossingsachterstand, die inmiddels kan zijn toegenomen, is veroorzaakt door een onbedoelde fout 
in de betaling of berekening van het aflossingsbedrag. Verder wordt zoals is toegelicht in het 
algemeen deel van deze memorie voorgesteld de sanctie van artikel 3.119e, vierde en vijfde lid, 
van de Wet IB 2001 te verzachten. Hiertoe wordt in het vierde lid de passage dat de sanctie geldt 
voor de resterende periode van de looptijd geschrapt en komt het vijfde lid geheel te vervallen. 
Ingevolge artikel XXVII, tweede lid, werkt deze wijziging terug tot en met 1 januari 2013, 
zijnde de datum van invoering van de aflossingseis binnen de eigenwoningregeling. Deze 
terugwerkende kracht is nader toegelicht in het algemeen deel van deze memorie. 
 
Artikel I, onderdeel D (artikel 3.119g van de Wet inkomstenbelasting 2001) 
 
In artikel 3.119g van de Wet IB 2001 is de informatieplicht met betrekking tot 
eigenwoningschulden bij anderen dan bij aangewezen administratieplichtigen opgenomen. Het 
verstrekken van informatie op basis van deze bepaling is op grond van artikel 3.119a, eerste lid, 
onderdeel d, van de Wet IB 2001 voorwaarde om een dergelijke schuld tot de eigenwoningschuld 
                                                
1
 Uitgaande van de aanduiding van de onderdelen zoals die luiden nadat het bij koninklijke boodschap van 5 juni 2015 ingediende 
voorstel van wet tot wijziging van enkele belastingwetten en enkele andere wetten (Fiscale verzamelwet 2015) (Kamerstukken 34 220) 
tot wet is verheven en die wet in werking is getreden. 
28
