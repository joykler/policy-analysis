conserverende belastingaanslag na tien jaar kwijt te schelden. In de praktijk blijkt evenwel dat 
aanmerkelijkbelanghouders die naar het buitenland verhuizen dit vaak doen voor een periode van 
ten minste tien jaar en in die periode geen handelingen verrichten die tot invordering van de 
conserverende aanslag leiden. Kwijtschelding is derhalve de regel geworden, en betaling van de 
conserverende aanslag de uitzondering. Hiermee gaat de in Nederland opgebouwde fiscale claim 
veelal alsnog verloren. 
 
Belastingontwijking 
Veelal gaat de emigratie van de aanmerkelijkbelanghouder gepaard met verplaatsing van de 
werkelijke leiding van de vennootschap waarin het aanmerkelijk belang wordt gehouden. Daarbij 
wordt bij emigratie gekozen voor een land waarmee Nederland een belastingverdrag heeft gesloten 
zonder zogenoemd aanmerkelijkbelangvoorbehoud ten aanzien van dividenden. Hierdoor kan  
Nederland op grond van het verdrag niet het volledige nationale heffingsrecht kan uitoefenen over 
reguliere voordelen, veelal dividenden, uit aanmerkelijk belang. Bovendien betrekt het 
emigratieland daarbij zelf de voordelen uit aanmerkelijk belang niet of slechts beperkt in de 
belastingheffing. België is in dit kader een veelvoorkomend emigratieland. Veelal wordt (kort) na 
emigratie een winstuitdeling tot net onder 90% van de aanwezige winstreserves aan de 
aanmerkelijkbelanghouder gedaan. Deze winstuitdeling leidt niet tot inning van de conserverende 
belastingaanslag. De aanmerkelijkbelanghouder kan vervolgens na afloop van de tienjaarstermijn 
de resterende reserves uitkeren of het aanmerkelijk belang vervreemden. Met deze (combinatie 
van) handelingen wordt voorkomen dat de conserverende belastingaanslag wordt geïnd. Het 
verleende uitstel van betaling op de conserverende belastingaanslag leidt dan tot afstel. Immers, 
de conserverende belastingaanslag wordt na afloop van de tienjaarstermijn kwijtgescholden. 
Dergelijke constructies worden regelmatig door de Belastingdienst gesignaleerd en gaan vaak 
gepaard met aanzienlijke fiscale belangen. Bovendien wordt de beschreven combinatie van 
handelingen actief in de markt gezet. Om de in Nederland opgebouwde fiscale claim te behouden 
en om fiscaal gedreven emigratie te voorkomen, is het huidige systeem van de conserverende 
belastingaanslag derhalve onvoldoende geschikt. 
 
Voorgestelde maatregelen 
Het kabinet acht het wenselijk dat de in Nederland over het aanmerkelijk belang opgebouwde 
fiscale claim behouden blijft. Bovendien is het kabinet, in lijn met de bij het Belastingplan 2015 
15
 van mening dat belastingontwijking daar waar 
aangenomen motie van de leden Groot en Bashir,
mogelijk moet worden tegengegaan. Daarom stelt het kabinet een regeling voor waarbij (1) 
winstuitdelingen na emigratie in alle gevallen leiden tot belastingheffing of tot een (naar rato) 
intrekking van het uitstel en (2) de conserverende belastingaanslag niet meer louter als gevolg van 
tijdsverloop na tien jaar wordt kwijtgescholden. Door deze maatregelen, die ertoe leiden dat 
Nederland de conserverende belastingaanslag ook bij een winstuitdeling van minder dan 90% kan 
innen, wordt het doel van de conserverende belastingaanslag bereikt. In buitenlandsituaties wordt 
hierdoor op hetzelfde moment afgerekend als in binnenlandsituaties, zij het onder een 
verschillende titel. Bovendien komen ook bij winstuitkeringen van minder dan 90% financiële 
middelen beschikbaar ter voldoening van de belastingschuld. Het is onwenselijk dat voldoening van 
                                                      
15
 Kamerstukken II 2014/15, 34 002, nr. 62. 
 
22
