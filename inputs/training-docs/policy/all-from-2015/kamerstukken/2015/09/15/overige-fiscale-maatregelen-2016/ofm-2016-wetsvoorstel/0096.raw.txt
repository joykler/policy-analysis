aanvaarding van het wetsvoorstel en inwerkingtreding van de wet de Monumentenwet 1988 
vervangen. In dit kader dient ook het op basis van onderhavig wetsvoorstel in te voeren artikel 
6.31, derde lid, van de Wet IB 2001 na inwerkingtreding van de Erfgoedwet een verwijzing naar 
die wet te bevatten. Om ervoor te zorgen dat zowel bij eerdere als latere inwerkingtreding van de 
Erfgoedwet dan onderhavige wet de verwijzing in artikel 6.31, derde lid, van de Wet IB 2001 
kloppend is, zijn twee samenloopbepalingen opgenomen. 
 
Artikel XXVII 
 
Artikel XXVII (inwerkingtreding) 
 
Deze wet treedt in werking met ingang van 1 januari 2016. In de gevallen dat daarvan 
wordt afgeweken, is dat in beginsel toegelicht bij de toelichting op de desbetreffende wijziging. In 
aanvulling daarop worden enkele afwijkingen hierna afzonderlijk toegelicht.  
Bij inwerkingtreding van de wijzigingen uit het wetsvoorstel Wet uitvoering Common 
Reporting Standard per 1 januari 2016 worden in de Belastingwet BES en in de WIB sancties 
toegevoegd voor het geval rapporterende financiële instellingen hun verplichtingen niet nakomen 
zie de artikelen XIII en XX). Daarnaast worden de reeds bestaande sancties in de WIB 
geharmoniseerd. Voor zover deze harmonisatie leidt tot een verzwaring van sancties brengt het 
lex-mitiorbeginsel mee dat deze zwaardere sancties niet kunnen worden opgelegd ter zake van 
beboetbare en strafbare feiten die zijn begaan voor wijziging van de strafmaat. Dit wordt geborgd 
door te bepalen dat de wijzigingen in artikel 11 van de WIB en artikel 8.133 van de Belastingwet 
BES voor het eerst toepassing vinden op beboetbare en strafbare feiten die zijn begaan op of na 
1 januari 2016. 
Bij beleidsbesluit is bekendgemaakt dat bezwaarschriften tegen de 
27
vermogensrendementsheffing (box 3) worden aangewezen als massaal bezwaar. Het ligt in de 
rede om deze massaalbezwaarprocedure af te wikkelen onder de huidige regeling van artikel 25a 
van de AWR. Daarom wordt bepaald dat artikel 25a van de AWR, zoals dat luidde op 31 december 
2015, blijft gelden voor aanwijzingen als massaal bezwaar van voor die datum. 
 
De Staatssecretaris van Financiën, 
 
 
 
                                                
27
 Besluit van de Staatssecretaris van Financiën van 26 juni 2015, nr. BLBK2015/903M (Stcrt. 2015, 18400). 
70
