In het huidige systeem met een vast forfaitair rendement van 4% wordt de belasting als volgt berekend: 
Rendementsgrondslag     € 120.000 
Heffingvrij vermogen     € 21.330 - 
Grondslag sparen en beleggen     € 98.670 
Voordeel sparen en beleggen 4% x € 98.670  € 3946 
Te betalen belasting 30% x € 4146   € 1184 
 
Omdat wordt uitgegaan van een gemiddelde vermogensmix en gemiddelde rendementen, wijzigt er 
voor de belastingplichtige niets bij het doen van aangifte. Net als nu, hoeft hij alleen zijn relevante 
vermogensbestanddelen aan te geven in box 3 (dan wel controleert hij of deze correct zijn ingevuld 
in de VIA). De hiervoor opgenomen berekening wordt vervolgens automatisch gegenereerd. 
 
In de voorgestelde systematiek zijn er geen vaste forfaitaire rendementen per schijf. Deze kunnen 
jaarlijks wijzigen als gevolg van de herijking. Ter illustratie is volgens de huidige raming van de 
rendementen, het forfaitaire rendement per schijf als resultante van de vermogensmix en een 
rendement op sparen van 1,63% en op beleggen van 5,5% weergegeven in de onderstaande tabel. 
Het rendement per schijf is in het voorbeeld afgerond op 1 decimaal. 
 
Voorbeeld van rendement per schijf (marginaal en per persoon) 
conform raming 2017 
Schijf Box 3-vermogen (€) Heffingvrij vermogen (€) Rendement per schijf 
e
1  0 - 100.000 -/- 25.000 2,9 %¹ 
e
2  100.000 - 1 mln   4,7 %²  
e
3  >  1 mln  5,5 %³ 
¹ 67%*1,63%+33%*5,5% 
² 21%*1,63%+79%*5,5% 
³ 0%*1,63%+100%*5,5% 
 
Na vermenigvuldiging met het tarief van 30%, is de te betalen belasting bij deze rendementen 
uitgedrukt als percentage van het vermogen in box 3 (na aftrek heffingvrij vermogen) in de eerste 
schijf 0,87%, in de tweede schijf 1,41% en in de derde schijf 1,65%. 
 
4.4. Gevolgen voor partners 
De systematiek voor fiscale partners verandert niet. Fiscale partners mogen net als nu kiezen hoe 
zij de gezamenlijke grondslag sparen en beleggen, dus het gezamenlijke box 3-vermogen na aftrek 
van tweemaal het heffingvrije vermogen, onderling verdelen. Indien zij geen keuze maken, wordt 
bij beide partners automatisch de helft van de grondslag in aanmerking genomen (50:50-
toerekening). Anders dan nu, kan de verdeling van de grondslag invloed hebben op de 
belastingdruk in box 3, namelijk wanneer een schijfgrens wordt overschreden. De eenvoudige 
stelregel is dat, indien partners met de gezamenlijke grondslag sparen en beleggen een schijfgrens 
overschrijden, een 50:50-toerekening altijd voordelig is voor de belastingdruk in box 3. Net als nu 
kan het overigens onder omstandigheden in verband met de doorwerking naar andere regelingen 
wel voordeliger zijn om te kiezen voor een andere verdeling dan een 50:50-verdeling. 
 
 
17
