9.2. Maatregelen met betrekking tot ‘partners’ 
 
9.2.1. Uitzondering partnerbegrip bij opvanghuizen 
Bij de behandeling van het Belastingplan 2015 is door de Tweede Kamer aandacht gevraagd voor 
de situatie waarin twee personen die worden gehuisvest in een opvanghuis met een kind van een 
van beiden, (toeslag)partner worden. Dit partnerschap leidt ertoe dat, omdat ter bepaling van de 
draagkracht het toetsingsinkomen van de partner in aanmerking wordt genomen, de aanspraak op 
verschillende toeslagen daalt. Ook heeft dit partnerschap gevolgen voor de inkomstenbelasting. 
26
Zoals eind vorig jaar per brief is aangegeven, acht het kabinet het onwenselijk de gevolgen van 
het kwalificeren als partners voor deze groep te laten voortbestaan. Voor de overwegingen van het 
kabinet is van doorslaggevend belang geweest dat het een groep kwetsbare personen betreft die 
geen zeggenschap heeft over de specifieke woning waarin zij worden geplaatst. De uitzondering 
om door middel van een zakelijke huurovereenkomst te doen blijken dat een van beiden op 
zakelijke gronden een gedeelte van de woning huurt van de ander biedt voor hen geen uitkomst. 
Deze wijziging van het partnerbegrip geeft uitvoering aan de in de Tweede Kamer breed geuite 
wens om deze personen, gedurende het verblijf in een accommodatie van een instelling die opvang 
biedt, niet als partners aan te merken. Zoals hiervoor is aangegeven, zijn de Tweede Kamer en de 
Eerste Kamer op 16 december 2014 per brief geïnformeerd over het voornemen om op dit punt 
een uitzondering op het partnerbegrip te introduceren. Mede omdat per 1 januari 2015 de 
alleenstaande-ouderkop in het kindgebonden budget is geïntroduceerd en partners daarop geen 
aanspraak kunnen maken is op 5 juni 2015 – vooruitlopend op wetswijziging – voor het belasting- 
27
en berekeningsjaar 2015 een goedkeurend beleidsbesluit gepubliceerd in de Staatscourant. 
 
9.2.2. Fiscale behandeling kinderalimentatieverplichting  
Voor de bepaling van de rendementsgrondslag in box 3 worden in beginsel alle rechten en 
verplichtingen die een waarde in het economische verkeer hebben als bezitting, onderscheidenlijk 
schuld, in aanmerking genomen. Voor kinderalimentatie – waaraan op basis van een arrest van de 
28
Hoge Raad uit 2011 ook een waarde in het economische verkeer is toe te kennen – geldt dat 
kinderalimentatierechten op basis van de rangorderegeling (vanwege het (vrijgesteld) in 
aanmerking nemen in box 1) zijn uitgezonderd van box 3. Voor deze rechten wordt dus geen 
bezitting in aanmerking genomen. Voor kinderalimentatieverplichtingen geldt sinds 1 januari 2015 
dat deze niet langer zijn uitgesloten als verplichting in box 3 en dus als schuld in aanmerking 
zouden kunnen worden genomen. Met de invoering van de Wet hervorming kindregelingen (WHK) 
is de aftrek van uitgaven voor levensonderhoud van kinderen namelijk met ingang van die datum 
komen te vervallen. Als gevolg hiervan valt een kinderalimentatieverplichting niet langer onder de 
uitsluiting in box 3 van verplichtingen die kunnen leiden tot uitgaven die als een persoonsgebonden 
aftrekpost in aanmerking worden genomen. Bij de invoering van de WHK is verzuimd om per 2015 
voornoemde verplichting via een afzonderlijke bepaling uit te sluiten van box 3. Hierdoor is een 
disbalans in box 3 ontstaan waarbij het recht niet, maar de verplichting wel in aanmerking wordt 
genomen. Om dit te herstellen, wordt voorgesteld met ingang van 1 januari 2017 een bepaling toe 
                                                      
26
 Kamerstukken II 2014/15, 34 002, nr. 81. 
27
 Besluit van 27 mei 2015, nr. BLKB2015/555M (Stcrt. 2015, 14899). 
28
 HR 11 februari 2011, nr. 10/00367 ECLI:NL:HR:2011:BO0403. 
 
31
