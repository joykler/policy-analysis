Voor alle voorstellen uit het onderhavige wetsvoorstel geldt dat de Belastingdienst die uitvoerbaar 
en handhaafbaar acht per de voorgestelde inwerkingtredingsdatum. Bij een aantal voorstellen 
worden door de Belastingdienst kanttekeningen geplaatst, waarmee duidelijk is welke potentiële 
kansen, problemen of risico’s de Belastingdienst voorziet bij de invoering daarvan. Dat lijkt nieuw, 
maar is het niet. In het verleden werd binnen de Belastingdienst een afweging gemaakt, waarbij 
zonder nadere toelichting het oordeel uitvoerbaar en handhaafbaar volgde, als kansen werden 
gezien, of als werd besloten bepaalde risico’s te accepteren. Met de uitvoeringstoets nieuwe stijl 
wordt de gemaakte afweging voor de buitenwereld inzichtelijk gemaakt. Dit leidt tot een 
evenwichtiger beeld van de gevolgen voor de uitvoering die achter de diverse voorstellen schuil 
gaan. In een aparte brief wordt meer in detail ingegaan op de uitvoeringstoets nieuwe stijl en op 
de uitvoeringsgevolgen van het gehele pakket Belastingplan 2016. 
 
Een aantal voorstellen uit het wetsvoorstel Belastingplan 2016 heeft gevolgen voor de 
uitvoeringskosten van de Belastingdienst. Deze zijn opgenomen in de onderstaande tabel. De 
besparingen die voortvloeien uit de maatregelen worden ingezet ter invulling van de 
vereenvoudigingtaakstelling bij de Belastingdienst.  
 
Tabel 14: Overzicht additionele uitvoeringskosten Belastingdienst (€ mln., + is toename van 
uitvoeringskosten) 
 
Totaal uitvoeringskosten BP (x€ 1 mln.) 
Maatregel 2015 2016 2017 2018 2019 2020 2021 
Wijziging partnerbegrip (opvanghuizen) 0,000 0,224 0,200 0,200 0,200 0,200 0,200 
Herziening box 3 0,000 0,335 0,000 0,000 0,000 0,000 0,000 
Pakket bestrijden emigratielek 0,000 0,010 0,000 0,501 0,075 0,075 0,075 
aanmerkelijk-belanghouders 
Bestrijding erfpachtconstructies in de 0,190 0,190 0,190 0,143 0,095 0,047 0,047 
overdrachtsbelasting 
Verruiming schenkingsvrijstelling 0,000 0,342 0,298 0,298 0,298 0,298 0,298 
Totaal kosten BP 0,190 1,101 0,688 1,142 0,668 0,620 0,620 
        
Integratie RDA in S&O- -0,215 -0,232 -0,232 -0,317 -0,317 -0,317 
afdrachtvermindering 0,000 
Totaal besparingen BP  - - - - - -
0,000 0,215 0,232 0,232 0,317 0,317 0,317 
        
Totaal BP 0,190 0,886 0,456 0,910 0,351 0,303 0,303 
  
 
13. Gevolgen voor bedrijfsleven en burger 
De in het onderhavige wetsvoorstel opgenomen maatregelen die zijn aan te merken als 
tariefmaatregelen of als het herstel van een omissie hebben in het geheel geen invloed op de 
regeldruk. Daarnaast heeft slechts één maatregel een meer dan verwaarloosbaar effect op de 
administratieve lasten. Die maatregel betreft de integratie van de RDA in de S&O-faciliteit (circa 
€ 1 miljoen reductie voor bedrijven). De integratie bevat verschillende vereenvoudigingen, die 
invloed hebben op het administratieve lastenniveau voor bedrijven. Zo ontvangen bedrijven straks 
nog maar één S&O-verklaring, die ziet op zowel de S&O-loonkosten als de overige aan S&O-
 
39
