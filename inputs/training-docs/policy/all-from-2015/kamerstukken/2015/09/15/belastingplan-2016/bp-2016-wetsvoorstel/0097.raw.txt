lid, onderdeel b, van de WVAD. In verband met het laten vervallen van genoemd artikel 28 moet 
ook het huidige artikel 29, eerste lid, onderdeel a, van de WVAD komen te vervallen. Daarom 
wordt genoemd artikel 29, eerste lid, zodanig herzien, dat deze alleen het huidige artikel 29, eerste 
lid, onderdeel b, bevat. Voorts wordt in laatstgenoemde bepaling een kleine redactionele 
aanpassing aangebracht. 
 
Artikel XLII 
 
Artikel XLII, onderdelen A en B (artikelen 44 en 45 van de Wet belastingen op 
milieugrondslag) 
 
Voorgesteld wordt een vrijstelling van kolenbelasting weder in te voeren die wordt verleend 
ter zake van de uitslag en de invoer van kolen die worden gebruikt als brandstof voor het 
opwekken van elektriciteit. Hiertoe wordt in artikel 44 van de Wet belastingen op milieugrondslag 
(Wbm) een nieuw tweede lid ingevoegd. De overige aanpassingen van artikel 44 en de aanpassing 
van artikel 45, eerste lid, van de Wbm vloeien hieruit voort. 
De vrijstelling geldt voor alle installaties waarin door middel van kolen elektriciteit wordt 
opgewekt. Anders dan in de situatie vóór 1 januari 2013 wordt daarbij niet de voorwaarde gesteld, 
dat de installatie een elektrisch rendement heeft van minimaal 30%. Een dergelijke voorwaarde is 
overbodig, omdat grote stookinstallaties op grond van een voorgenomen wijziging van het 
Activiteitenbesluit milieubeheer vanaf 1 januari 2016 moeten voldoen aan een minimum 
rendementseis van 38% (vanaf 1 juli 2017 40%). 
 
Artikel XLII, onderdelen C en D (artikelen 59 en 60 van de Wet belastingen op 
milieugrondslag) 
 
Deze onderdelen strekken tot aanpassing van de bedragen, genoemd in de artikelen 59, 
eerste lid, onderdelen a en c, en derde lid, en 60 van de Wbm. Het gaat hierbij om de tarieven van 
de energiebelasting op aardgas (uitgezonderd aardgas dat geleverd wordt aan een CNG-vulstation) 
en elektriciteit, het blokverwarmingstarief en de verlaagde tarieven op aardgas voor de 
glastuinbouw. Bij de wijziging van de genoemde tarieven is al rekening gehouden met de 
indexering van deze tarieven met ingang van 1 januari 2016. Voor deze tarieven blijft indexering 
per genoemde datum op de voet van artikel 90 van de Wbm achterwege. Dit wordt geregeld in 
artikel L. 
 
Artikel XLIII 
 
Artikel XLIII (artikel 3 van de Algemene wet inkomensafhankelijke regelingen) 
 
In artikel 5a van de AWR en artikel 3 van de Algemene wet inkomensafhankelijke 
regelingen (Awir) is bepaald onder welke voorwaarden een persoon voor de inkomensafhankelijke 
regelingen als partner kwalificeert. Ingevolge artikel 3, tweede lid, onderdeel e, van de Awir is 
eveneens sprake van partners ingeval twee meerderjarige personen op hetzelfde adres in de 
70
