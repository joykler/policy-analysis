een heffingsmoment. Bij toepassing van het vierde lid wordt de splitsing als een winstuitdeling door 
de splitsende rechtspersoon aangemerkt.  
Het nieuwe vijfde lid heeft betrekking op de juridische fusie. In het vijfde lid is verder voor 
grensoverschrijdende juridische fusies een step up opgenomen, die ontleend is aan de step up 
zoals geregeld bij de aandelenruil. Ingeval de verdwijnende rechtspersoon niet in Nederland is 
gevestigd, wordt als gestort kapitaal aangemerkt de waarde in het economische verkeer van het 
vermogen dat als gevolg van de fusie overgaat op de verkrijgende rechtspersoon behoudens voor 
zover dat vermogen bestaat uit aandelen in een in Nederland gevestigde vennootschap, tenzij de 
fusie in overwegende mate is gericht op het ontgaan of uitstellen van belastingheffing. 
Het nieuwe zesde lid bepaalt wanneer een aandelenruil, een splitsing of een fusie wordt 
geacht in overwegende mate te zijn gericht op het ontgaan of uitstellen van belastingheffing. 
Daarbij wordt voor splitsingen nader omschreven wanneer zakelijke overwegingen niet aanwezig 
worden geacht. Deze laatste omschrijving is ontleend aan het huidige vierde lid. 
Het nieuwe zevende lid regelt de mogelijkheid tot het vragen van zekerheid vooraf over de 
vraag of sprake is van het in overwegende mate van ontgaan of uitstellen van belastingheffing. 
 
Artikel V 
 
Artikel V (artikel 1 van de Natuurschoonwet 1928) 
 
De Natuurschoonwet 1928 voorziet bij rangschikking van een landgoed in fiscale voordelen 
op het gebied van de erf- en schenkbelasting en de overdrachtsbelasting; de fiscale voordelen in 
de inkomstenbelasting en de vennootschapsbelasting zijn in de betreffende wetten zelf 
opgenomen. In het Rangschikkingsbesluit Natuurschoonwet 1928 staat aan welke voorwaarden een 
landgoed moet voldoen om te kunnen worden aangemerkt als een landgoed in de zin van de 
Natuurschoonwet 1928. In artikel 1, eerste lid, onderdeel a, van de Natuurschoonwet 1928 is een 
omschrijving van het begrip “landgoed” opgenomen die aansluit bij in Nederland gelegen 
onroerende zaken. Zoals in het algemeen deel van deze memorie is toegelicht wordt deze 
begripsomschrijving van een landgoed naar aanleiding van een uitspraak van het HvJ EU van 
18 december 2014 in zaak C-133/13 (Q) uitgebreid tot buiten Nederland gelegen onroerende 
zaken, onder toevoeging van een extra voorwaarde voor deze laatste categorie. Overeenkomstig 
genoemde uitspraak worden voortaan ook onroerende zaken die buiten Nederland zijn gelegen en 
een element vormen van het Nederlands cultureel erfgoed onder het begrip gevat. Ten aanzien van 
dergelijke buiten Nederland gelegen onroerende zaken zullen in het Rangschikkingsbesluit 
Natuurschoonwet 1928 nadere eisen worden opgenomen waaraan deze onroerende zaken moeten 
voldoen om in aanmerking te komen voor rangschikking. Deze nadere eisen ter bepaling of een 
landgoed onderdeel vormt van het Nederlands cultureel erfgoed zullen van vergelijkbare strekking 
10
 
zijn als dat is verwoord in het gezamenlijk met de Staatssecretaris van Economische Zaken
uitgebrachte beleidsbesluit, waarin vooruitlopend op wetgeving de begripsverruiming en nadere 
criteria zijn opgenomen. Ook onderhavige wetswijziging van artikel 1 van de Natuurschoonwet 
1928 vindt plaats in overeenstemming met de Staatssecretaris van Economische Zaken. Zoals in 
                                                
10
 Besluit van de Staatssecretaris van Economische Zaken en de Staatssecretaris van Financiën van 8 september 2015, nr. 
BLBK2015/1196M (Stcrt. 2015, 29749). 
44
