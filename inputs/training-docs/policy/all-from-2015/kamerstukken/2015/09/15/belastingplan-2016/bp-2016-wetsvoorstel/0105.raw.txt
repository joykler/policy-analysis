BIJLAGE A behorende bij paragraaf 4: Herziening box 3 
Deze bijlage bestaat uit twee delen. In het eerste deel wordt ingegaan op de voorgeschiedenis van 
box 3 en op de overwegingen met betrekking tot het belasten van het werkelijke dan wel een 
forfaitair rendement uit sparen en beleggen.  
 
Het tweede deel geeft een analyse van de uitgangspunten die zijn gehanteerd bij de vaststelling 
van de gemiddeld in het verleden in de markt behaalde rendementen op de verschillende 
vermogenstitels.  
 
1. Waarom nu geen belasting over de werkelijke voordelen uit sparen en beleggen? 
 
1.1 Voorgeschiedenis box 3 
 
Box 3 is in 2001 ingevoerd met de Wet IB 2001. Onder de daarvoor geldende Wet op de 
inkomstenbelasting 1964 (Wet IB 1964) werden de werkelijke inkomsten uit spaar- en 
beleggingsvermogen progressief belast. De vermogenwinsten waren niet belast. Wel bestond er 
een vermogensbelasting. De vermogensbelasting is gelijktijdig met de invoering van de Wet IB 
2001 afgeschaft. Belangrijke redenen voor het invoeren van het forfaitaire systeem van box 3 
waren het tegengaan van de grondslaguitholling die zich voordeed onder het regime van de Wet IB 
1964 en het vereenvoudigen van het stelsel. Onder het regime voor 2001 werden de werkelijke 
door de belastingplichtige behaalde inkomsten uit sparen en beleggen, zoals rente, dividend en 
huur, belast. Het belasten van de werkelijke inkomsten uit sparen en beleggen is ingewikkeld. Zo 
zijn bepaalde inkomsten moeilijk te controleren en worden de belastbare inkomsten in de praktijk 
op allerlei manieren verlaagd (bijvoorbeeld via kostenaftrek) of uitgesteld. Het belangrijkste 
probleem onder de Wet IB 1964 was echter dat de waardemutaties in de spaar- en 
beleggingssfeer, bijvoorbeeld de winst op de verkoop van aandelen, niet werden belast. Dit leidde 
ertoe dat vermogen in Nederland in toenemende mate werd ondergebracht in beleggingsproducten 
die een dergelijk onbelast rendement opleverden (bijvoorbeeld rentegroeifondsen, clickfondsen en 
financiële instrumenten met vermomde rentevergoedingen). Via de financiering met vreemd 
vermogen en bijbehorende renteaftrek werd de grondslag verder uitgehold. De wetgever probeerde 
deze ontwikkeling voortdurend met gedetailleerde reparatiewetgeving te bestrijden, maar die 
reparatiewetgeving werd vervolgens weer snel uitgehold door productinnovaties. Op die manier 
ontstond een steeds ingewikkelder systeem terwijl de belastingopbrengst daalde. Bovendien werd 
door al deze fiscaal geïndiceerde constructies de kapitaalmarkt verstoord en was de belastingdruk 
op inkomsten uit vermogen onevenwichtig verdeeld.  
 
Met de komst van box 3 is de grondslagerosie die optrad onder de Wet IB 1964 gestopt. Hetzelfde 
geldt voor de vele juridische procedures over belastingontwijkende constructies in de 
1
beleggingssfeer. Ingewikkelde (reparatie)wetgeving om deze constructies te bestrijden werd 
overbodig. Tegelijkertijd kon het tarief worden gematigd naar 30%. Verder zorgde het forfaitaire 
systeem voor een aanzienlijke vereenvoudiging voor de Belastingdienst en voor belastingplichtigen.  
                                                
1
 Kamerstukken II 2005/06, 30 375, nrs. 1-2, blz. 78. 
1
