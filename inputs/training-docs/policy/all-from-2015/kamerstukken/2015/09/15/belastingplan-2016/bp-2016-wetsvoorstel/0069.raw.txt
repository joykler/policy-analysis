II. ARTIKELSGEWIJZE TOELICHTING 
 
 
Artikel I 
 
Artikel I, onderdeel A (artikel 1.2 van de Wet inkomstenbelasting 2001) 
 
In artikel 5a van de Algemene wet inzake rijksbelastingen (AWR) en artikel 1.2 van de Wet 
inkomstenbelasting 2001 (Wet IB 2001) is bepaald onder welke voorwaarden een persoon voor de 
inkomstenbelasting als partner kwalificeert. Ingevolge artikel 1.2, eerste lid, onderdeel e, van de 
Wet IB 2001 is eveneens sprake van partners ingeval twee meerderjarige personen op hetzelfde 
adres in de basisregistratie personen staan ingeschreven en op dat adres tevens een minderjarig 
kind van ten minste een van beiden staat ingeschreven. Voorgesteld wordt een zevende lid aan 
genoemd artikel toe te voegen, waarin een uitzondering op deze regel wordt opgenomen. Ingeval 
de belastingplichtige samen met die andere persoon staat ingeschreven op het adres van een 
instelling die opvang als bedoeld in artikel 1.1.1 van de Wet maatschappelijke ondersteuning 2015 
biedt, worden zij â€“ in afwijking van artikel 1.2, eerste lid, onderdeel e, van de Wet IB 2001 - dan 
niet meer als partners aangemerkt. Om in aanmerking te komen voor plaatsing in een dergelijke 
accommodatie is eerder door de gemeente een maatwerkvoorziening ten behoeve van opvang 
getroffen. Daartoe heeft de gemeente beide personen een gemeentelijke beschikking verstrekt als 
bedoeld in artikel 2.3.5, tweede lid, van de Wet maatschappelijke ondersteuning 2015. Om voor 
uitsluiting van het partnerbegrip gedurende het verblijf in deze accommodatie in aanmerking te 
komen, verstrekt de belastingplichtige een afschrift van deze beschikkingen aan de inspecteur. De 
uitsluiting van het partnerschap duurt vanaf het moment van inschrijving in de basisregistratie 
personen op het adres van de hiervoor bedoelde opvanginstelling tot het moment van uitschrijving. 
Vanzelfsprekend wordt bij verhuizing van een van beiden opnieuw, volgens de regels van het 
objectieve partnerbegrip, bezien of dan sprake is van partnerschap. 
 
Artikel I, onderdelen B en C (artikelen 2.10 en 2.10a van de Wet inkomstenbelasting 2001) 
 
Ingevolge artikel I, onderdelen B en C, worden de tabel van artikel 2.10, eerste lid, van de 
Wet IB 2001, onderscheidenlijk de tabel van artikel 2.10a, eerste lid, van die wet, vervangen. 
Daarbij zijn ten opzichte van de bestaande tabellen enkele wijzigingen aangebracht, die onderdeel 
zijn van het koopkrachtpakket voor het jaar 2016, zoals beschreven in het algemeen deel van deze 
memorie, alsmede de wijzigingen die nog voortvloeien uit artikel III, onderdeel B, van het 
Belastingplan 2014, onderscheidenlijk artikel III, onderdeel C, van het Belastingplan 2014, zoals 
eveneens beschreven in het algemeen deel van deze memorie. 
Bij de in de tabellen opgenomen bedragen is voorts rekening gehouden met de 
inflatiecorrectie van artikel 10.1 van de Wet IB 2001 die per 1 januari 2016 wordt toegepast, 
alsmede met de in artikel 3.5 van de Wet maatregelen woningmarkt 2014 II opgenomen wijziging. 
 
  
42
