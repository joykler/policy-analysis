overeenkomstige toepassing van artikel 10.1 van de Wet IB 2001 bij ministeriële regeling 
gewijzigd. 
 
Artikel XLVIII 
 
Artikel XLVIII (artikel III van het Belastingplan 2015) 
 
De bedoeling van artikel III van het Belastingplan 2015 is te regelen dat het startpunt van 
de afbouw van de arbeidskorting per 2017 met € 250 verlaagd wordt. Door de in artikel I, 
onderdeel L, opgenomen vervanging van “vermeerderd” door “verminderd” in artikel 10.7, vijfde 
lid, van de Wet IB 2001, zou de wijzigingsopdracht van artikel III van het Belastingplan 2015 ertoe 
leiden dat het startpunt van de afbouw van de arbeidskorting per 2017 met € 250 verhoogd zou 
worden. De in artikel XLVIII opgenomen wijziging bewerkstelligt dat het startpunt van de afbouw 
van de arbeidskorting per 2017 toch met € 250 verlaagd wordt. 
 
Artikel XLIX 
 
Artikel XLIX (toepassing van artikel 10.6bis van de Wet inkomstenbelasting 2001 bij het 
begin van het kalenderjaar 2017) 
 
Artikel XLIX bepaalt dat voor de toepassing van artikel 10.6bis van de Wet IB 2001 bij het 
begin van het kalenderjaar 2017 het langetermijnrendement op onroerende zaken, aandelen en 
obligaties van het kalenderjaar 2016 wordt gesteld op 4,25%, 8,25%, onderscheidenlijk 4,00%. 
Omdat bij het begin van het kalenderjaar 2017 voor de eerste maal het langetermijnrendement op 
onroerende zaken, aandelen en obligaties via herijking wordt vastgesteld, is het noodzakelijk deze 
percentages op deze wijze separaat te noemen. 
 
Artikel L 
 
Artikel L (indexatiebepaling Wet belastingen op milieugrondslag) 
 
Artikel 90 van de Wbm regelt de jaarlijkse indexatie van een aantal tarieven in de Wbm. De 
tarieven van de energiebelasting in de genoemde schijven, het blokverwarmingstarief en de 
verlaagde tarieven op aardgas voor de glastuinbouw worden bij het onderhavige wetsvoorstel 
zodanig aangepast (artikel XLII, onderdelen C en D) dat al rekening wordt gehouden met de 
gebruikelijke jaarlijkse indexatie. Om te voorkomen dat via de zogenoemde jaarlijkse 
bijstellingregeling de inflatiecorrectie nogmaals zou worden toegepast, wordt deze voor de bij dit 
wetsvoorstel te wijzigen tarieven voor het jaar 2016 buiten toepassing verklaard. 
 
  
75
