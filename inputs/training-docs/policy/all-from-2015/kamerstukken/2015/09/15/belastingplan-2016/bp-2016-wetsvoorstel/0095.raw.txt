kan worden ontlopen. Niet ondenkbaar is dat een vennootschap eerst een onroerende zaak onder 
voorbehoud van een erfdienstbaarheid, een recht van erfpacht of een recht van opstal aan een 
concernvennootschap levert waarbij voor de heffing van overdrachtsbelasting bijvoorbeeld de 
zogenoemde interne reorganisatievrijstelling (artikel 15, eerste lid, onderdeel h, van de WBR in 
samenhang met artikel 5b van het Uitvoeringsbesluit belastingen van rechtsverkeer) van 
toepassing is. Daarna draagt de concernvennootschap de bloot eigendom over aan een derde 
partij. De erfdienstbaarheid, het recht van erfpacht of het recht van opstal blijft voorbehouden aan 
de vennootschap die de bloot eigendom als eerste overdroeg. Zonder het voorgestelde artikel 11, 
vierde lid, onderdeel b, van de WBR valt een dergelijke verkrijging niet onder de uitzondering van 
artikel 11, vierde lid, onderdeel a, van de WBR en kan alsnog een vermindering van de maatstaf 
van heffing op grond van artikel 11, tweede lid, van de WBR worden toegepast. Ook wordt de 
tegenovergestelde situatie voorkomen waarbij eerst een erfdienstbaarheid, een recht van erfpacht 
of een recht van opstal wordt gevestigd ten behoeve van een concernvennootschap (zonder heffing 
van overdrachtsbelasting door toepassing van een vrijstelling als bedoeld in artikel 15, eerste lid, 
onderdeel h, van de WBR) en daarna de bloot eigendom wordt overgedragen aan een derde partij. 
In dit geval is qua resultaat ook sprake van een levering onder voorbehoud van een beperkt recht, 
echter vindt het voorbehoud niet plaats door de overdragende vennootschap zelf maar ten behoeve 
van een tot hetzelfde concern behorende vennootschap. 
Met de voorgestelde driejaarstermijn wordt aangesloten bij de gangbare termijn in de 
overdrachtsbelasting om misbruik van faciliteiten te voorkomen. 
Het voorgestelde artikel 11, vijfde lid, van de WBR is geschreven om te voorkomen dat de 
verkrijger van de bloot eigendom bij opvolgende verkrijging door hem van de erfdienstbaarheid, 
het recht van erfpacht of het recht van opstal dat was voorbehouden door de vervreemder, 
opnieuw overdrachtsbelasting over (een deel van) de waarde van de onroerende zaak betaalt. Bij 
de verkrijging van de betreffende erfdienstbaarheid, het recht van erfpacht of recht van opstal 
wordt de maatstaf van heffing bij de opvolgende verkrijging – naar analogie met artikel 9, vierde 
lid, van de WBR – verminderd met het bedrag waarover bij de vorige verkrijging 
overdrachtsbelasting was verschuldigd welke niet reeds in mindering is gebracht op verschuldigde 
schenk- of erfbelasting of omzetbelasting welke op grond van artikel 15 van de Wet op de 
omzetbelasting 1968 in het geheel niet in aftrek kon worden gebracht. 
Tenslotte wordt opgemerkt dat – ook zonder uitdrukkelijke vermelding – het recht van 
ondererfpacht (artikel 93 van Boek 5 van het Burgerlijk Wetboek) en het recht van onderopstal 
(artikel 104 van Boek 5, tweede lid, van het Burgerlijk Wetboek juncto artikel 93 van Boek 5, 
3
eerste lid, van het Burgerlijk Wetboek) onder de werking van artikel 11 van de WBR vallen. 
 
Artikel XL 
 
Artikel XL (artikel 7 van de Wet op de accijns) 
 
In verband met het invoeren van één nieuw tarief in de Wet op de verbruiksbelasting van 
alcoholvrije dranken (WVAD) (artikel XLI, onderdeel B) wordt het laagste tarief voor de bieraccijns 
                                                
3
 Vergelijk daarbij Kamerstukken II 1985/86, 19 527, nr. 3, blz. 31. 
68
