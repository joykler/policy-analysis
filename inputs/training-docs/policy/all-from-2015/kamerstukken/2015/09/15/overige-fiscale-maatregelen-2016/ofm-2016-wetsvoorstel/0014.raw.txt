Artikel XII 
 
De Wet belastingen op milieugrondslag wordt als volgt gewijzigd: 
 
A. Artikel 23 wordt als volgt gewijzigd: 
1. In het eerste lid, onderdeel a, wordt “Verordening (EG) nr. 1013/2006 van het Europees 
parlement en de Raad van 14 juni 2006 betreffende de overbrenging van afvalstoffen (PbEU 2006, 
L 190)” vervangen door: de EVOA. 
2. Na het tweede lid wordt, onder vernummering van het derde en vierde lid tot vierde en 
vijfde lid, een lid ingevoegd, luidende: 
3. Een ingevolge de EVOA bij beschikking verleende toestemming tot overbrenging van 
afvalstoffen uit Nederland wordt geacht een toestemming te zijn als bedoeld in het eerste lid, 
onderdeel c, voor het totale gewicht van de afvalstoffen waarop die toestemming betrekking heeft, 
tenzij uit de beschikking anders blijkt. 
 
B. Hoofdstuk IV, afdeling 8, vervalt. 
 
C. In artikel 47 wordt na het tweede lid, onder vernummering van het derde tot en met 
zevende lid tot vierde tot en met achtste lid, een lid ingevoegd, luidende: 
3. Onder levering van aardgas, onderscheidenlijk elektriciteit, wordt voor de toepassing van 
dit hoofdstuk en de daarop berustende bepalingen verstaan hetgeen daaronder wordt verstaan 
ingevolge de Wet op de omzetbelasting 1968. 
 
D. In artikel 50, vierde lid, wordt “een levering als bedoeld in het eerste lid” vervangen 
door: een levering als bedoeld in het eerste lid of het derde lid, onderdeel a. 
 
E. In artikel 51, eerste lid, wordt “wordt als levering niet aangemerkt” vervangen door: 
wordt als verbruik in de zin van artikel 50, derde lid, onderdeel d, niet aangemerkt. 
 
F. In artikel 59a, eerste lid, wordt “€ 0,075 per kWh” vervangen door: € 0,09 per kWh. 
 
G. In artikel 64, eerste, derde en vierde lid, wordt “de levering” vervangen door: de 
levering of het verbruik. 
 
H. Aan artikel 66 wordt een lid toegevoegd, luidende: 
9. Voor de toepassing van dit artikel wordt elektriciteit waarvoor de belasting wordt 
geheven ingevolge artikel 50, derde lid, onderdeel b, c of d, mede aangemerkt als elektriciteit die 
aan de verbruiker is geleverd, en wordt de op aangifte ter zake van het verbruik van die 
elektriciteit voldane belasting mede in aanmerking genomen als belasting die aan de verbruiker in 
rekening is gebracht.
