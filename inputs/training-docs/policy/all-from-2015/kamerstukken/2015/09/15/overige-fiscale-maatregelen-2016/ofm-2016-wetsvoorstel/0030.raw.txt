hieraan tegemoet te komen en om geen onderscheid te hoeven maken tussen de verschillende 
situaties van afkoop, wordt voorgesteld om bij afkoop ook in de inkomstenbelasting niet langer de 
minimumwaarderingsregel toe te passen. Hierbij dient te worden bedacht dat de 
3
minimumwaarderingsregel zich mede richt tegen boxarbitrage , die zich na afkoop niet meer kan 
voordoen.  
 
De wijziging treedt in werking met ingang van 1 januari 2016. Bij beleidsbesluit wordt geregeld dat 
in bepaalde gevallen waar de termijn voor ambtshalve vermindering nog niet is verlopen, 
vooruitlopend op de aanpassing van de wet, een tegemoetkoming kan worden verleend voor 
afkopen die zijn gedaan vóór 1 januari 2016. 
 
2.3. Definitie geneesmiddelen 
In het verleden heeft de Belastingdienst een procedure verloren over de vraag of een product al 
4
dan niet als geneesmiddel kwalificeert waarvoor het verlaagde btw-tarief zou moeten gelden. 
Momenteel lopen nog een aantal procedures over de vraag of een product kwalificeert als een 
5
geneesmiddel waarvoor het verlaagde btw-tarief geldt. In de Wet op de omzetbelasting 1968 (Wet 
OB 1968) wordt voorgesteld om voor de toepassing van het verlaagde btw-tarief op 
geneesmiddelen de voorwaarde van een handelsvergunning in het kader van de 
Geneesmiddelenwet op te nemen, dan wel dat de geneesmiddelen behoren tot een categorie die in 
de wet is vrijgesteld van die voorwaarde. Er bestaan namelijk producten die zich op de grens 
bevinden van het al dan niet kwalificeren als geneesmiddel, bijvoorbeeld spierbalsem en 
littekengel. Nu de kwalificatie als geneesmiddel op dit moment niet afhangt van het verkrijgen van 
een handelsvergunning, maar van de presentatie als geneesmiddel is het lastig om te beoordelen 
of wel of niet sprake is van een geneesmiddel waarvoor het verlaagde btw-tarief geldt. Door de 
voorgestelde aanpassing wordt bereikt dat een heldere en eenduidige afbakening ontstaat, 
waarover geen discussie meer hoeft te bestaan. 
 
2.4. Afschaffen jaarbetaling motorrijtuigenbelasting 
Het kabinet schaft de mogelijkheid om de motorrijtuigenbelasting voor een heel jaar in één keer te 
betalen met ingang van 1 juli 2016 af. In verband met de reeds volle planning van (ICT-) 
maatregelen bij de Belastingdienst is het niet mogelijk deze wijziging per 1 januari 2016 in te laten 
gaan. De mogelijkheid tot jaarbetaling is een uitzondering op het standaardproces. Nu het IT-
systeem van de motorrijtuigenbelasting de komende jaren gemoderniseerd wordt, ligt afschaffing 
van de jaarbetaling van de motorrijtuigenbelasting voor de hand. De aanpassing resulteert in een 
eenmalige besparing op de modernisering van het IT-systeem en een structurele 
onderhoudsbesparing. Het vervallen van de mogelijkheid tot jaarbetaling leidt ertoe dat de 
motorrijtuigenbelasting alleen nog per tijdvak van drie maanden vooruit kan worden betaald of 
maandelijks automatisch wordt afgeschreven. Voor gedane jaarbetalingen tot en met 30 juni 2016 
heeft de maatregel geen effect: de tot en met 30 juni 2016 gedane jaarbetalingen blijven voor de 
resterende duur van de betaalde periode geldig. 
                                                      
3
 Kamerstukken II 2000/01, 27 466, nr. 3, blz. 59. 
4
 HR 18 april 2001, nr. 36 444, ECLI:NL:HR:2001:AB1110. 
5
 Zie bijvoorbeeld Gerechtshof Amsterdam, 28 mei 2015, 14/00283, ECLI:NL:GHAMS:2015:332 over fluoride houdende tandpasta en 
zonnebrandcrème. 
5
