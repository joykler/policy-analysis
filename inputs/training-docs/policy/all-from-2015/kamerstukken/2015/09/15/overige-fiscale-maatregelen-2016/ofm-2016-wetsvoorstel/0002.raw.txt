2. Na onderdeel o wordt een onderdeel ingevoegd, luidende: 
p. bij ministeriële regeling aan te wijzen publiekrechtelijke uitkeringen en verstrekkingen 
die zijn gericht op het verbeteren of behouden van de positie van de belastingplichtige op de 
arbeidsmarkt en daarmee samenhangende vervoersvoorzieningen voor het bereiken van de 
werkplek of opleidingslocatie;. 
3. In onderdeel q (nieuw) wordt “de onderdelen a tot en met o” vervangen door: de 
onderdelen a tot en met p. 
 
C. Artikel 3.119e wordt als volgt gewijzigd: 
1. In het tweede lid, onderdeel b, wordt “waarin de eerste aflossingsachterstand is 
ontstaan” vervangen door: waarin voor het eerst een aflossingsachterstand is ontstaan. 
2. In het vierde lid wordt “voor de resterende periode van de looptijd niet tot de 
eigenwoningschuld” vervangen door: niet tot de eigenwoningschuld.  
3. Het vijfde lid vervalt onder vernummering van het zesde en zevende lid tot vijfde en 
zesde lid. 
 
D. Artikel 3.119g komt te luiden: 
Artikel 3.119g Informatieplicht bij schulden bij anderen dan aangewezen 
administratieplichtigen 
De belastingplichtige die een overeenkomst van geldlening aangaat anders dan met een op 
grond van artikel 10.8 aangewezen administratieplichtige en die de uit deze overeenkomst 
voortvloeiende schuld wil rekenen tot de eigenwoningschuld, bedoeld in artikel 3.119a, is gehouden 
jaarlijks in de aangifte de bij ministeriële regeling aan te wijzen gegevens te verstrekken. 
 
E. Aan artikel 3.137, eerste lid, wordt een volzin toegevoegd, luidende: De tweede volzin 
is niet van toepassing bij afkoop van aanspraken als bedoeld in artikel 3.133, eerste lid. 
 
F. In artikel 6.31 wordt na het tweede lid, onder vernummering van het derde lid tot 
vierde lid, een lid ingevoegd, luidende: 
3. Onder monumentenpand wordt mede verstaan een pand dat op het grondgebied van 
een andere lidstaat van de Europese Unie of een andere staat die partij is bij de Overeenkomst 
betreffende de Europese Economische Ruimte is gelegen en waarvoor Onze Minister van Onderwijs, 
Cultuur en Wetenschap een erkenning heeft afgegeven dat: 
a. het pand een element vormt van het Nederlands cultureel erfgoed, en 
b. het pand voor aanwijzing als beschermd monument op grond van de Monumentenwet 
1988 in aanmerking zou komen als het op Nederlands grondgebied zou zijn gelegen. 
 
G. In artikel 8.9a, eerste lid, vervalt de laatste volzin.
