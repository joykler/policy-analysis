- apparatuur of instrumenten specifiek bedoeld voor het vervaardigen van modellen, 
proefbatches of prototypes zonder productieve/commerciële eindbestemming; en 
- ICT-middelen specifiek bedoeld voor S&O. 
Uitgaven die niet kwalificeren zijn onder meer: 
- investeringen in apparatuur of instrumenten die door derden (al dan niet binnen een 
S&O-project) zijn ontwikkeld en die als bedrijfsmiddel worden ingezet zonder directe 
toerekenbaarheid en dienstbaarheid aan S&O; 
- investeringen in meer algemeen inzetbare ICT-middelen. 
 
Artikel XXXIII, onderdeel B (artikel 22 van de Wet vermindering afdracht loonbelasting en 
premie voor de volksverzekeringen) 
 
Met de aanpassing in de artikelen 22, tweede lid, en 27, achtste lid, van de WVA wordt 
geregeld dat een aanvraag als bedoeld in artikel 22, eerste lid, van de WVA, een opgave als 
bedoeld in artikel 22, vierde lid, van de WVA en een mededeling als bedoeld in artikel 24, tweede 
lid, van de WVA voortaan alleen elektronisch kunnen plaatsvinden. De “papieren” weg wordt 
hiermee uitgesloten. De Minister van Economische Zaken stelt hiervoor een voorziening met nadere 
aanwijzingen beschikbaar. Die nadere aanwijzingen kunnen inhouden dat bepaalde informatie 
beschikbaar moet worden gesteld om in aanmerking te kunnen komen voor S&O-
afdrachtvermindering. Door deze aanpassing kunnen de artikelen 22, vijfde lid, en 24, vijfde lid, 
van de WVA vervallen. 
 
Artikel XXXIII, onderdeel C (artikel 23 van de Wet vermindering afdracht loonbelasting en 
premie voor de volksverzekeringen) 
 
Artikel 23 van de WVA bevat bepalingen die verband houden met de S&O-verklaring en 
met de omvang van de S&O-afdrachtvermindering. 
In het tweede lid is bepaald welke gegevens de S&O-verklaring bevat. Aan dit lid wordt 
toegevoegd dat de S&O-verklaring ook het bedrag aan kosten en uitgaven bevat dat naar 
verwachting betrekking heeft op de periode waarvoor de S&O-verklaring verstrekt wordt, of het 
forfaitaire bedrag aan kosten en uitgaven als de S&O-inhoudingsplichtige voor de forfaitaire 
benadering gekozen heeft. 
Het derde lid stelt de omvang van de S&O-afdrachtvermindering vast in het geval de S&O-
inhoudingsplichtige bij de eerste aanvraag in het jaar niet gekozen heeft voor de forfaitaire 
benadering van de kosten en uitgaven, maar voor het regime van werkelijke kosten en uitgaven. 
In het kader van de integratie van de RDA in de S&O-afdrachtvermindering wordt de grondslag van 
de S&O-afdrachtvermindering uitgebreid met het bedrag van de kosten en uitgaven. Als de S&O-
inhoudingsplichtige bij de eerste aanvraag van een S&O-verklaring voor (een deel van) een 
kalenderjaar in het aanvraagprogramma van RVO.nl de keuze maakt voor de forfaitaire 
benadering, dan geldt die keuze voor het gehele kalenderjaar. Als de forfaitaire benadering van 
toepassing is, wordt de omvang van de S&O-afdrachtvermindering niet op basis van het derde lid 
vastgesteld, maar op basis van het vierde lid. De bestaande grondslag wordt in dat geval 
uitgebreid met het forfaitaire bedrag aan kosten en uitgaven. Dit forfaitaire bedrag wordt berekend 
58
