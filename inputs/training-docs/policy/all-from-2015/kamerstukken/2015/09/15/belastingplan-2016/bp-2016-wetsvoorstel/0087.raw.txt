worden. Deze aanvullende bepaling is van belang om te voorkomen dat dezelfde kosten en 
uitgaven bij meerdere S&O-inhoudingsplichtigen tot de grondslag gerekend kunnen worden. 
  
Artikel XXXIII, onderdeel D (artikelen 23a tot en met 23d van de Wet vermindering 
afdracht loonbelasting en premie voor de volksverzekeringen) 
 
In verband met de integratie van de RDA in de S&O-afdrachtvermindering worden vier 
artikelen uit het Besluit RDA in aangepaste vorm overgenomen in de WVA. 
 
Artikel 23a 
In artikel 23a van de WVA worden bepalingen opgenomen ten aanzien van de in 
aanmerking te nemen uitgaven. Deze bepalingen zijn, afgezien van enkele tekstuele wijzigingen 
die geen inhoudelijke wijziging met zich brengen, overgenomen uit artikel 4 van het Besluit RDA. 
Ingevolge het eerste lid komt een uitgave die slechts ten dele direct toerekenbaar is aan 
het door de S&O-inhoudingsplichtige verrichte S&O uitsluitend voor dat deel voor de S&O-
verklaring in aanmerking. 
Ingevolge het tweede lid kan een uitgave slechts eenmaal in één kalenderjaar in een S&O-
verklaring worden opgenomen. 
Ingevolge het derde lid kunnen, in afwijking van de hoofdregel, uitgaven voor een 
bedrijfsmiddel van € 1.000.000 of meer in meerdere kalenderjaren in een S&O-verklaring worden 
opgenomen. Uitgaven van € 1.000.000 of meer kunnen per jaar voor maximaal een vijfde deel in 
aanmerking worden genomen voor de S&O-afdrachtvermindering. Deze systematiek is ongewijzigd 
overgenomen uit het Besluit RDA. Hiervoor is gekozen om te voorkomen dat (grote) investeringen 
slechts zeer tijdelijk worden ingezet voor S&O enkel om de S&O-afdrachtvermindering te 
incasseren. Deze regeling zorgt dat uitgaven van € 1.000.000 of meer voor ten minste vijf jaar 
moeten zijn te relateren aan S&O om voor de volledige aftrek in aanmerking te komen. Vanuit het 
perspectief van de S&O-inhoudingsplichtige die een S&O-verklaring aanvraagt kan de verleiding 
bestaan om uitgaven op te splitsen om zodoende het bedrag van € 1.000.000 te omzeilen en de 
uitgave in één kalenderjaar in een S&O-verklaring op te nemen. Uitgaven laten zich echter niet 
gemakkelijk splitsen, omdat het moet gaan om bedrijfsmiddelen die zelfstandig moeten zijn te 
relateren aan S&O. RVO.nl beoordeelt of een uitgave al dan niet terecht door de aanvrager is 
aangemerkt als bedrijfsmiddel dat als zelfstandige uitgave kwalificeert. 
 
Artikel 23b 
In artikel 23b van de WVA wordt bepaald wat niet tot de kosten en uitgaven wordt 
gerekend. Deze bepaling is, met enkele tekstuele wijzigingen, overgenomen uit artikel 5 van het 
Besluit RDA. Tevens is de bepaling aangescherpt om ook bij “sale-en-leaseback”-constructies te 
voorkomen dat een uitgave later nogmaals, maar dan als kostenpost wordt opgevoerd. 
Ingevolge het eerste lid, onderdeel a, komen kosten van uitbesteed onderzoek niet in 
aanmerking voor de S&O-afdrachtvermindering indien het gaat om werkzaamheden die voor de 
S&O-inhoudingsplichtige als S&O kunnen worden aangemerkt en door deze S&O-
inhoudingsplichtige worden uitbesteed aan een derde. Met deze uitsluiting wordt voorkomen dat 
bedrijven werkzaamheden aan elkaar uitbesteden, enkel om zo hetzelfde S&O meerdere malen 
60
