3. De verhoogde vrijstelling, bedoeld in artikel 33, onderdeel 5°, onder a en b, is niet van 
toepassing en de verhoogde vrijstelling, bedoeld in artikel 33, onderdeel 5°, onder c, wordt 
verlaagd tot het verschil tussen het bedrag, genoemd in artikel 33, onderdeel 5°, onder c, en het 
bedrag, genoemd in artikel 33, onderdeel 5°, onder b, indien in de kalenderjaren 2015 of 2016 de 
verhoogde vrijstelling, bedoeld in artikel 33, onderdelen 5° of 6°, zoals die luidden op 31 december 
2016, door het kind is toegepast. 
4. De verhoogde vrijstelling, bedoeld in artikel 33, onderdeel 7°, is niet van toepassing 
indien ter zake van een verkrijging van dezelfde schenker of diens partner de vrijstelling, bedoeld 
in artikel 33a, zoals dat luidde op 31 december 2014, is toegepast. 
 
Artikel XXXVI 
 
Bij het begin van het kalenderjaar 2017 wordt artikel 35a van de Successiewet 1956 niet 
o
toegepast op het in artikel 33, onderdelen 5° en 7 , van die wet laatstgenoemde bedrag. 
 
Artikel XXXVII 
 
In de Successiewet 1956 wordt artikel 82a met ingang van 1 januari 2019 als volgt 
gewijzigd: 
1. In het tweede lid wordt “kalenderjaren 2010 tot en met 2014” vervangen door: 
kalenderjaren 2010 tot en met 2016. 
2. Het derde lid vervalt onder vernummering van het vierde lid tot derde lid. 
 
Artikel XXXVIII 
 
Onze Minister zendt binnen vier jaar na de inwerkingtreding van de in artikel XXXV van het 
Belastingplan 2016 opgenomen wijzigingen van artikel 33 van de Successiewet 1956 aan de 
Tweede Kamer der Staten-Generaal een verslag over de doeltreffendheid en de effecten van die 
wijzigingen. 
 
Artikel XXXIX 
 
In de Wet op belastingen van rechtsverkeer worden aan artikel 11 twee leden 
toegevoegd, luidende: 
4. Het tweede lid is niet van toepassing indien: 
a. eigendom wordt verkregen door een levering onder voorbehoud van een 
erfdienstbaarheid, een recht van erfpacht of een recht van opstal ten behoeve van diegene die de 
eigendom vervreemdt; of 
b. eigendom wordt verkregen, welke is bezwaard met een erfdienstbaarheid, een recht van 
erfpacht of een recht van opstal, indien het desbetreffende beperkte recht was gevestigd tegelijk 
met of binnen drie jaar voorafgaand aan de verkrijging en ter zake van de vestiging van het 
beperkte recht of een daarmee samenhangende verkrijging van bloot eigendom de vrijstelling, 
bedoeld in artikel 15, eerste lid, onderdeel h, van toepassing was.
