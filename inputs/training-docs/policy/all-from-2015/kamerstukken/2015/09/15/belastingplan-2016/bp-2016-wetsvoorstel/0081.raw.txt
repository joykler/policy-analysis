situaties waarin artikel 8.11, tweede lid, tweede volzin, van de Wet IB 2001 van toepassing is en 
de loonbelastingtabellen correct zijn toegepast weer overeen met het bedrag aan arbeidskorting 
dat, rekening houdend met de toepassing van de artikelen 8.3 tot en met 8.6 van de Wet IB 2001 
op het uit artikel 8.11 van de Wet IB 2001 voortvloeiende bedrag, in de aanslagsfeer in 
aanmerking dient te worden genomen. 
 
Artikel XVIII 
 
Artikel XVIII, onderdeel B (artikel 22a van de Wet op de loonbelasting 1964) 
 
Deze wijziging sluit aan op de per 1 januari 2017 voorziene wijziging van artikel 8.11 van 
de Wet IB 2001, zoals opgenomen in artikel II, onderdeel H. 
 
Artikel XVIII, onderdeel C (artikel 22b van de Wet op de loonbelasting 1964) 
 
Deze wijziging sluit aan op de per 1 januari 2017 voorziene wijziging van artikel 8.17 van 
de Wet IB 2001, zoals opgenomen in artikel II, onderdeel I. 
 
Artikel XXXIII 
 
Artikel XXXIII, onderdeel A (artikel 1 van de Wet vermindering afdracht loonbelasting en 
premie voor de volksverzekeringen) 
 
Artikel 1 van de WVA bevat de begripsbepalingen die voor de WVA van belang zijn. In 
verband met de integratie van de RDA in de S&O-afdrachtvermindering wordt het Besluit RDA 
ingetrokken en worden de voor de geïntegreerde regeling relevante begrippen opgenomen in 
artikel 1 van de WVA. De terminologie van de RDA wordt daarbij zo veel mogelijk gehandhaafd. 
Daarnaast wordt onder meer de definitie van S&O-inhoudingsplichtige aangepast, waardoor de 
vorig jaar in het Belastingplan 2015 ingezette weg om de regeling beter te richten op het 
stimuleren van zelfstandig speur- en ontwikkelingswerk door bedrijven, wordt voortgezet. Tevens 
worden onder meer de definities van speur- en ontwikkelingswerk en programmatuur gewijzigd. 
In het eerste lid, onderdeel l, wordt het begrip S&O-inhoudingsplichtige aangescherpt en in 
de voorgestelde onderdelen m en n worden in verband daarmee twee nieuwe begrippen 
geïntroduceerd, te weten de publieke kennisinstelling en de onderzoeksorganisatie. De S&O-
afdrachtvermindering is gericht op het stimuleren van speur- en ontwikkelingswerk door private 
bedrijven. Tot en met 2014 konden publieke kennisinstellingen voor S&O-afdrachtvermindering in 
aanmerking komen als zij speur- en ontwikkelingswerk verrichtten in opdracht en voor rekening 
van een onderneming of een samenwerkingsverband van ondernemingen. Met ingang van 2015 is 
deze mogelijkheid vervallen. 
Publieke kennisinstellingen kunnen echter ook zelf een onderneming drijven en als zij 
speur- ontwikkelingswerk verrichten in aanmerking komen voor S&O-afdrachtvermindering. Door 
het aanscherpen van de definitie van S&O-inhoudingsplichtige met betrekking tot publieke 
54
