zijn in dit wetsvoorstel. De resterende € 0,5 miljard wordt vanaf 2017 ingevuld door een 
loonkostenmaatregel die is opgenomen in het wetsvoorstel Wtl.  
 
Om de koopkracht van gepensioneerden in 2016 te repareren wordt de ouderenkorting eenmalig 
met € 222 verhoogd. Dit kost € 0,4 miljard in 2016. 
 
Het tarief van de eerste schijf wordt vanaf 2016 neerwaarts afgerond op 0,05%-punt. Dit kost € 40 
miljoen. Daarnaast worden ter dekking van de eenmalige koopkrachtreparatie in 2016 de tarieven 
  
in de tweede en derde schijf licht verhoogd, alsmede wordt het maximum van de arbeidskorting 
licht verlaagd. Dit levert respectievelijk € 80 miljoen en € 67 miljoen op in 2016. 
 
Het einde van de afbouw van de algemene heffingskorting wordt structureel gekoppeld aan het 
einde van de derde schijf, dat door de maatregelen uit de Wet maatregelen woningmarkt 2014 II 
de komende jaren (tot en met 2031) stapsgewijs opschuift. Dit wordt gedekt uit een verhoging van 
  
het tarief van de tweede en derde schijf met structureel 0,9%-punt. Structureel komt het tarief van 
de tweede en derde schijf (inclusief de maatregelen uit de Wet maatregelen woningmarkt 2014 II) 
hiermee uit op 37,2% in 2042. Daarnaast wordt het einde van de derde schijf structureel verlengd 
met € 4500 (prijzen 2016). Per saldo pakken deze maatregelen budgetneutraal uit. 
 
De zorgpremies komen ten opzichte van de premieraming bij miljoenennota 2015 lager uit. Dit 
zorgt voor een lastenverlichting. Het structurele deel van deze lastenverlichting wordt 
 
gecompenseerd met een even grote lastenverzwaring. Dit leidt tot een verhoging van het tarief van 
de tweede en derde schijf met 0,11%-punt in 2016 en 0,21%-punt in 2017. 
 
De opbrengst van de maatregel om fiscaal gedreven emigratie door aanmerkelijkbelanghouders 
tegen te gaan, is € 3 miljoen in 2016, € 6 miljoen in 2017 en structureel € 65 miljoen, waarbij 
verondersteld is dat het structurele effect na twintig jaar wordt bereikt. Voor reeds geëmigreerde 
aanmerkelijkbelanghouders geldt dat deze onder het bestaande regime van de conserverende 
aanslag blijven vallen. 
 
Het budget voor de RDA en de S&O-afdrachtvermindering – die per januari 2016 samengevoegd 
worden – wordt structureel met € 85 miljoen verhoogd. Daarnaast wordt de in het Belastingplan 
2014 opgenomen taakstelling “Boetes marktwerking NMa” uit het regeerakkoord teruggedraaid per 
2016. Dit betekent dat er in 2016 € 100 miljoen en in 2017 en verder € 115 miljoen extra 
beschikbaar komt voor het budget van de geïntegreerde regeling. Ten slotte heeft het kabinet vorig 
jaar besloten om de taakstelling op subsidies uit het Begrotingsakkoord 2015 vanaf 2016 voor een 
bedrag van € 50 miljoen via het fiscale innovatie instrumentarium (RDA en S&O-
afdrachtvermindering) te realiseren. 
 
De in het kader van de betere aansluiting van loonbelasting en inkomstenbelasting voorgestelde 
afschaffing van de uitzonderingsregel leidt tot een structurele opbrengst van € 20 miljoen. Deze 
opbrengst wordt teruggesluisd in het algemene koopkrachtbeeld. 
 
 
37
