vruchten- en groentesappen die uitsluitend bestemd zijn als aanvulling op kindervoeding, voor 
medicinale doeleinden of voor ander gebruik dan om te worden gedronken, af. De twee 
eerstgenoemde toepassingen zijn nauwelijks denkbaar terwijl de laatstgenoemde toepassing wordt 
afgedekt door een andere vrijstellingsmogelijkheid in de wet. Het gaat dan om alcoholvrije dranken 
die worden gebruikt als grondstof voor het vervaardigen van andere goederen dan alcoholvrije 
dranken, zoals groentesap dat wordt toegevoegd aan potjes baby- en kindervoeding. Door de 
vereenvoudigingen vermindert de problematiek van afbakening tussen producten en wordt de 
toepassing van de verbruiksbelasting van alcoholvrije dranken eenduidiger. 
In verband met het invoeren van het nieuwe hogere tarief in de verbruiksbelasting van alcoholvrije 
dranken wordt het laagste tarief van de bieraccijns aan dat tarief gelijkgesteld. Anders zou 
alcoholvrij bier (bier met een alcoholpercentage van maximaal 0,5%, dat als frisdrank wordt 
aangemerkt) zwaarder worden belast dan bier dat valt onder het laagste tarief van de bieraccijns. 
Overigens is de omzet van bier, vallend onder het laagste tarief van de bieraccijns, heel beperkt.  
De tariefverhogingen van de verbruiksbelasting op alcoholvrije dranken en van het laagste tarief 
van de bieraccijns leiden tot een opbrengst van € 30 miljoen. 
 
8. Verruiming schenkingsvrijstelling eigen woning 
De eenmalig verhoogde vrijstelling in de schenkbelasting voor schenkingen van ouders aan 
kinderen tussen 18 en 40 jaar voor schenkingen die verband houden met de eigen woning wordt 
verruimd. In de Successiewet 1956 is een eenmalig verhoogde vrijstelling van € 53.016 (bedrag 
2016) opgenomen voor schenkingen van ouders aan kinderen tussen 18 en 40 jaar, mits de 
schenking verband houdt met de verwerving of verbouwing van een eigen woning, de afkoop van 
rechten van erfpacht, opstal of beklemming met betrekking tot die woning dan wel voor de 
aflossing van de eigenwoningschuld of een restschuld van de vervreemde eigen woning van het 
kind. In de eerste plaats wordt de hoogte van de vrijstelling structureel verruimd van €53.016 
(bedrag 2016) tot € 100.000 (bedrag 2017). Voorts vervalt eveneens de beperking dat de 
schenking moet zijn gedaan van een ouder aan een kind, waardoor er ook buiten de gezinssituatie 
gebruik kan worden gemaakt van de vrijstelling. Wel blijft de beperking van kracht dat de 
begunstigde tussen 18 en 40 jaar moet zijn. Deze verruiming zal om budgettaire redenen pas in 
werking treden per 1 januari 2017. Dit betekent dat vanaf 1 januari 2017 iedereen tussen 18 en 40 
jaar van een familielid of van een derde eenmalig een schenking van maximaal € 100.000 vrij van 
schenkbelasting mag ontvangen, mits deze wordt aangewend voor de eigen woning.  
De structurele verruiming van de vrijstelling beoogt een bijdrage te leveren aan de reductie van de 
eigenwoningschuld. Nederlandse huishoudens hebben een relatief hoge eigenwoningschuld. Dit is 
onder meer veroorzaakt door ruimhartige kredietverstrekkingen in het verleden, waarbij veelvuldig 
niet werd afgelost op de schuld. Met de schenking kunnen woningbezitters hun schuldniveau 
verlagen, zowel direct bij aankoop van de woning als door op de bestaande schuld af te lossen. Dit 
maakt woningbezitters minder kwetsbaar.  
Het betreft een structurele verruiming. Het motief voor de structurele verruiming wijkt af van het 
beleidsmotief bij de tijdelijke verruiming. Bij de tijdelijke verruiming ging het erom de woningmarkt 
in een tijd van crisis weer op gang te helpen. Deze verruiming had dan ook direct te maken met de 
situatie in de bouw. De nu voorgestelde maatregel is structureel en wordt genomen in een andere 
context. Bij de nieuwe structurele maatregel ligt het accent op de aanpak van lange balansen van 
 
29
