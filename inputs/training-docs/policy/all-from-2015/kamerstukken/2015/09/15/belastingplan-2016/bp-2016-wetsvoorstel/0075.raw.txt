Het gedeelte van de grondslag sparen en beleggen dat behoort tot rendementsklasse II bedraagt 
€ 44.500 (= € 100.000 -/- € 55.500): 
Vermogensschijf 1 (33% van € 75.000):  €  24.750 
Vermogensschijf 2 (79% van €  25.000):  €  19.750 
Vermogensschijf 3 (100% van €     0):  €           0 + 
Totaal:     €  44.500 
 
Het voordeel uit sparen en beleggen bedraagt € 3352, namelijk de som van 1,63% van € 55.500 en 
5,5% van € 44.500. 
 
Artikel 5.2, tweede lid, van de Wet IB 2001 bepaalt in samenhang met artikel 2.17 van de 
Wet IB 2001 het voordeel uit sparen en beleggen voor partners. De wijziging van dit lid betreft een 
technische wijziging die voortvloeit uit de wijziging van artikel 5.2, eerste lid, van de Wet IB 2001. 
 
Artikel 5.5 van de Wet IB 2001 – Heffingvrij vermogen 
De wijziging van artikel 5.5 van de Wet IB 2001 bewerkstelligt dat het heffingvrije 
vermogen per 1 januari 2017 wordt verhoogd tot € 25.000. 
 
Artikel 7.7 van de Wet IB 2001 – Buitenlandse belastingplichtigen 
De wijziging van artikel 7.7 van de Wet IB 2001 brengt de percentages die worden gebruikt 
voor de berekening van het voordeel uit sparen en beleggen in Nederland voor buitenlandse 
belastingplichtigen per 1 januari 2017 in overeenstemming met de nieuwe percentages die met 
ingang van die datum gelden voor binnenlandse belastingplichtigen. Omdat voor onder artikel 7.7 
van de Wet IB 2001 vallende buitenlandse belastingplichtigen het heffingvrije vermogen niet van 
2
toepassing is, wordt het voordeel uit sparen en beleggen in Nederland gesteld op 1,63% van het 
gedeelte van de rendementsgrondslag in Nederland aan het begin van het kalenderjaar (peildatum) 
dat behoort tot rendementsklasse I vermeerderd met 5,5% van het gedeelte van die 
rendementsgrondslag dat behoort tot rendementsklasse II. De omvang van het gedeelte dat 
behoort tot rendementsklasse I, onderscheidenlijk rendementsklasse II, wordt bepaald aan de 
hand van de in artikel 7.2, eerste lid, van de Wet IB 2001 op te nemen tabel. Om te 
bewerkstelligen dat buitenlandse belastingplichtigen net als binnenlandse belastingplichtigen vanaf 
een rendementsgrondslag van € 100.000 en € 1.000.000 in de tweede, onderscheidenlijk derde, 
schijf vallen, zijn de schijfgrenzen in deze tabel ten opzichte van de tabel in artikel 5.2 van de Wet 
IB 2001, die ziet op de grondslag sparen en beleggen, opgehoogd met het heffingvrije vermogen.  
 
Voorbeeld 2 
Stel een buitenlandse belastingplichtige heeft een rendementsgrondslag in Nederland van € 125.000. 
Het gedeelte van de rendementsgrondslag in Nederland dat behoort tot rendementsklasse I bedraagt 
€ 72.250: 
Vermogensschijf 1 (67% van € 100.000):  € 67.000 
Vermogensschijf 2 (21% van €  25.000):  €  5.250 + 
Totaal:     € 72.250 
 
                                                
2
 Voor kwalificerende buitenlandse belastingplichtigen is het heffingvrije vermogen wel van toepassing.  
48
