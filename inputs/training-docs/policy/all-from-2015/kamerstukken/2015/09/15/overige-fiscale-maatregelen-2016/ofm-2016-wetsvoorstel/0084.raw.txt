vraag zich niet voor beantwoording bij wijze van prejudiciële beslissing leent of dat de vraag van 
onvoldoende gewicht is om beantwoording te rechtvaardigen (het voorgestelde artikel 27gc, eerste 
en achtste lid, van de AWR). Daarmee is afdoende gewaarborgd dat de fiscale prejudiciële 
procedure gereserveerd wordt voor zaken met een maatschappelijke relevantie. 
De bestuursrechter kan beslissen een prejudiciële vraag te stellen op verzoek van een 
partij, dat wil zeggen van de belastingplichtige, de inhoudingsplichtige of de inspecteur, of 
ambtshalve. Hij stelt partijen in de gelegenheid om zich uit te laten over het voornemen een vraag 
voor te leggen en over de inhoud van de vraag. Een en ander is conform de civiele prejudiciële 
regeling. Wat betreft het formuleren van de prejudiciële vraag kan de massaalbezwaarprocedure 
van belang zijn. Deze massaalbezwaarprocedure bestaat uitsluitend in het fiscale recht. In dit 
wetsvoorstel is tevens een aantal wijzigingen daarin opgenomen. Zowel de prejudiciële procedure 
als de massaalbezwaarprocedure zijn instrumenten om een snelle, eenduidige en ultieme 
beantwoording van een breder levende rechtsvraag te verkrijgen. Hoewel de bestuursrechter 
daartoe geenszins verplicht is, kan het kabinet zich voorstellen dat deze (ook) juist een prejudiciële 
beslissing vraagt in een procedure waarin een rechtsvraag speelt die tevens onderwerp is van een 
massaalbezwaarprocedure. Een combinatie van de massaalbezwaarprocedure en de fiscale 
prejudiciële procedure biedt belastingplichtigen immers veel sneller rechtszekerheid. In dat geval is 
het met het oog op het doen van collectieve uitspraak bevorderlijk indien de formulering van de 
aan de Hoge Raad voor te leggen vraag overeenstemt met de formulering van de rechtsvraag in de 
aanwijzing massaal bezwaar.  
Het kabinet heeft zich beraden over de vraag of de bevoegdheid tot het stellen van een 
prejudiciële vraag moet worden voorbehouden aan een meervoudige kamer. Hoewel het kabinet de 
wenselijkheid daarvan inziet en als regel onderschrijft, ziet het echter geen noodzaak om dit te 
verplichten. Ook in de beroepsprocedure is het aan de enkelvoudige rechter zelf om een zaak te 
verwijzen naar een meervoudige kamer (artikel 8:10 van de Awb). Daartoe bestaat nimmer een 
verplichting, ook niet als de bestuursrechter een prejudiciële vraag wil stellen aan het HvJ EU. Naar 
analogie acht het kabinet de bestuursrechter dan ook zelf de meest gerede instantie om te 
beslissen over een verwijzing naar een meervoudige kamer voorafgaande aan het stellen van een 
prejudiciële vraag aan de Hoge Raad.  
In de beslissing waarin de prejudiciële vraag aan de Hoge Raad wordt voorgelegd, vermeldt 
de bestuursrechter het onderwerp van geschil, de door hem vastgestelde feiten en de door partijen 
ingenomen standpunten. Het staat de bestuursrechter die de prejudiciële vraag stelt uiteraard vrij 
om in zijn beslissing een antwoord, alternatieve antwoorden of een richting voor de beantwoording 
op te nemen, zoals niet ongebruikelijk is indien een prejudiciële vraag wordt gesteld aan het 
HvJ EU. Hij is daartoe echter niet verplicht en de Hoge Raad is daaraan geenszins gebonden. Als de 
bestuursrechter een prejudiciële vraag stelt, wordt de behandeling van de zaak geschorst totdat de 
Hoge Raad heeft beslist. Het kabinet heeft overwogen om voor te schrijven dat ook 
bestuursrechters bij wie zaken aanhangig zijn waarin dezelfde rechtsvraag speelt de behandeling 
van deze zaken schorsen, maar heeft hiervan afgezien. Hoewel schorsing van de behandeling van 
vergelijkbare zaken gelet op de achtergrond en doelen van de fiscale prejudiciële procedure in het 
algemeen zonder meer wenselijk is, kunnen zich in een vergelijkbare zaak omstandigheden 
voordoen die een voortvarende en individuele behandeling rechtvaardigen. Evenals in de civiele 
prejudiciële procedure wordt de beslissing daaromtrent daarom aan de rechter in die zaak 
58
