de Nederlandse fiscale claim onnodig wordt uitgesteld en dat de claim na tien jaar zelfs wordt 
prijsgegeven. Daarom komt de tienjaarstermijn te vervallen. 
 
Verdragsrechtelijke aspecten 
Bij emigratie van een aanmerkelijkbelanghouder belast Nederland de waardeaangroei van het 
aanmerkelijk belang gedurende de periode dat de aanmerkelijkbelanghouder inwoner was van 
Nederland. Deze belasting wordt onmiddellijk voorafgaand aan het tijdstip van emigratie geheven 
16
en Nederland wordt hierbij niet beperkt door een belastingverdrag. De belasting wordt geheven 
in de vorm van een conserverende belastingaanslag waarvoor uitstel van betaling wordt verleend. 
Inning van de conserverende belastingaanslag vindt plaats nadat de aanmerkelijkbelanghouder is 
geëmigreerd. Op basis van het nationale recht is over winstuitdelingen na emigratie 
inkomstenbelasting of dividendbelasting verschuldigd. Het internationale belastingrecht kan deze 
heffingsbevoegdheid beperken. Met het bedrag van de daadwerkelijk verschuldigde belasting wordt 
de openstaande conserverende belastingaanslag kwijtgescholden. Het nationale heffingsrecht over 
winstuitdelingen kan Nederland onder belastingverdragen ten volle effectueren als is voorzien in 
een aanmerkelijkbelangvoorbehoud ten aanzien van dividenden. Op grond van dit 
aanmerkelijkbelangvoorbehoud behoudt Nederland zich het heffingsrecht voor over dividenden uit 
aanmerkelijk belang voor zover er op de – bij emigratie van de aanmerkelijkbelanghouder 
opgelegde – conserverende belastingaanslag nog een bedrag openstaat. 
 
Op grond van de voorgestelde maatregel worden de mogelijkheden van Nederland om de 
conserverende belastingaanslag te innen uitgebreid omdat het uitstel van betaling bij 
winstuitdelingen na emigratie naar rato wordt ingetrokken. Deze manier van innen betreft geen 
belastingheffing over winstuitdelingen na emigratie en staat daarmee los van de toewijzing van het 
heffingsrecht onder een belastingverdrag. De maatregelen zijn daardoor ook niet in strijd met de 
17
goede verdragstrouw die tussen verdragspartners geldt; er is immers geen sprake van een 
verschuiving in de verdeling van heffingsrechten, maar slechts van inning van een openstaande 
18
belastingschuld over de waardeaangroei gedurende de binnenlandse periode. De conserverende 
belastingaanslag kan aldus ook worden geïnd indien het vigerende belastingverdrag geen of een, 
bijvoorbeeld in de tijd, beperkt aanmerkelijkbelangvoorbehoud bevat. Net als in de huidige situatie 
wordt de conserverende belastingaanslag kwijtgescholden voor zover Nederland (op grond van een 
belastingverdrag) een heffingsrecht kan effectueren over de winstuitdelingen na emigratie. Voor 
zover over de winstuitdeling in het buitenland daadwerkelijk belasting is verschuldigd wordt het 
uitstel niet ingetrokken. 
 
Overgangsrecht 
De voorgestelde maatregelen zijn van toepassing indien de belastbare feiten, die leiden tot een 
conserverende belastingaanslag over inkomen uit aanmerkelijk belang, zich hebben voorgedaan na 
bekendmaking van het wetsvoorstel op 15 september 2015, 15.15 uur. Een voorbeeld van een 
dergelijke omstandigheid is emigratie van een aanmerkelijkbelanghouder uit Nederland.   
 
                                                      
16
 Illustratief hiervoor is het arrest HR 20 februari 2009, nr. 09/42701, ECLI:NL:HR:2009:AZ2232. 
17
 Artikelen 26 en 31, eerste lid, van het Verdrag van Wenen inzake het Verdragenrecht. 
18
 Zie hiervoor ook het arrest HR 20 februari 2009, nr. 09/42701, ECLI:NL:HR:2009:AZ2232. 
 
23
