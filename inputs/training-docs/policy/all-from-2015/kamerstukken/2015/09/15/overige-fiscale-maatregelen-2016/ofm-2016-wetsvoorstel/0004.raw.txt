D. Artikel 8g, eerste lid, komt te luiden: 
1. Bij het bepalen van de winst blijven buiten aanmerking: 
a. voordelen uit als academisch ziekenhuis verrichte activiteiten als bedoeld in artikel 6b, 
eerste lid, onderdeel a; 
b. voordelen uit activiteiten als bedoeld in artikel 6b, eerste lid, onderdeel b. 
 
E. In het opschrift van afdeling 2.7 wordt “en juridische fusie” vervangen door: 
, juridische fusie en bestuurlijke herindeling of herschikking. 
 
F. Na artikel 14b wordt een artikel ingevoegd, luidende:  
Artikel 14ba  
1. Indien vermogen van een onderneming van een gemeente, provincie of waterschap of 
behorende tot een ministerie (overdragende partij) in het kader van een bestuurlijke herindeling of 
herschikking overgaat naar een andere gemeente of provincie, een ander waterschap of een ander 
ministerie (verkrijgende partij), wordt de overdragende partij geacht de vermogensbestanddelen 
van de onderneming die in het kader van de bestuurlijke herindeling of herschikking overgaan ten 
tijde van die bestuurlijke herindeling of herschikking te hebben overgedragen aan de verkrijgende 
partij. 
2. De winst behaald als gevolg van het eerste lid behoeft niet in aanmerking te worden 
genomen, mits voor het bepalen van de winst bij de overdragende partij en de verkrijgende partij 
dezelfde bepalingen van toepassing zijn, noch bij de overdragende partij, indien deze door de 
bestuurlijke herindeling of herschikking ophoudt te bestaan, noch bij de verkrijgende partij 
aanspraak bestaat op voorwaartse verrekening van verliezen op de voet van artikel 20, op 
vermindering ter voorkoming van dubbele belasting ter zake van buitenlandse resultaten, op 
toepassing van de innovatiebox, op toepassing van de objectvrijstelling voor buitenlandse 
ondernemingswinsten, op toepassing van de deelnemingsverrekening of op toepassing van de 
verrekening bij buitenlandse ondernemingswinsten en latere heffing is verzekerd. Indien de winst 
buiten aanmerking blijft, treedt de verkrijgende partij met betrekking tot al hetgeen in het kader 
van de bestuurlijke herindeling of herschikking is verkregen in de plaats van de overdragende 
partij. 
3. Indien niet is voldaan aan de voorwaarden, bedoeld in het tweede lid, eerste volzin, kan 
Onze Minister op een gezamenlijk voor de bestuurlijke herindeling of herschikking gedaan verzoek 
van de overdragende en de verkrijgende partij, onder door hem te stellen voorwaarden, de 
inspecteur belast met de aanslagregeling van de overdragende partij toestaan de winst behaald als 
gevolg van het eerste lid geheel of ten dele buiten aanmerking te laten. Daarbij treedt de 
verkrijgende partij met betrekking tot al hetgeen in het kader van de bestuurlijke herindeling of 
herschikking is verkregen, voor zover daaraan geen voorwaarden zijn gesteld, in de plaats van de 
overdragende partij. De inspecteur beslist op het verzoek bij voor bezwaar vatbare beschikking 
waarin de voorwaarden, bedoeld in de eerste volzin, zijn opgenomen. 
4. De voorwaarden, bedoeld in het derde lid, mogen slechts strekken ter verzekering van 
de heffing en de invordering van belasting welke verschuldigd zou zijn of zou worden indien het 
derde lid, eerste volzin, buiten toepassing zou blijven. Voorts kunnen voorwaarden worden gesteld 
4
