Het gaat bij de laatstgenoemde categorie bijvoorbeeld om schadevergoedingen uit onrechtmatige 
daad en uitkeringen op basis van een dringende morele verplichting die juridisch afdwingbaar zijn 
gemaakt. De overige wijzigingen zijn technisch van aard en zien op aanpassing van verwijzingen 
als gevolg van verlettering van bestaande onderdelen. 
 
Artikel II, onderdeel H (artikel 8.11 van de Wet inkomstenbelasting 2001) 
 
Zoals toegelicht in het algemeen deel van deze memorie wordt de maximale arbeidskorting 
per 1 januari 2017 verhoogd met € 23. 
 
Artikel II, onderdeel I (artikel 8.17 van de Wet inkomstenbelasting 2001) 
 
Zoals toegelicht in het algemeen deel van deze memorie wordt de hoge ouderenkorting per 
1 januari 2017 verlaagd met € 222. 
 
Artikel II, onderdeel K (artikel 10.7 van de Wet inkomstenbelasting 2001) 
 
Ingevolge artikel II, onderdeel K, wordt het startpunt van de afbouw van de arbeidskorting 
verlaagd met € 575. Dit bedrag is verkregen door de in artikel II, onderdeel H, opgenomen 
verhoging van de maximale arbeidskorting met € 23 te delen door het afbouwpercentage van 4%. 
Door deze twee maatregelen samen wijzigt het afbouwtraject voor degenen die zonder de in artikel 
II, onderdelen H en K, voorgestelde wijzigen al in het afbouwtraject zouden zitten, niet. 
 
Artikel XVII 
 
Artikel XVII, onderdelen A en B (artikelen 20a en 20b van de Wet op de loonbelasting 
1964) 
 
Deze wijzigingen sluiten aan op de per 1 januari 2016 voorziene wijzigingen van de tabel 
die is opgenomen in artikel 2.10, eerste lid, van de Wet IB 2001, onderscheidenlijk op de per 1 
januari 2016 voorziene wijzigingen van de tabel die is opgenomen in artikel 2.10a, eerste lid, van 
de Wet IB 2001 (artikel I, onderdelen B en C). 
 
Artikel XVII, onderdeel C (artikel 22 van de Wet op de loonbelasting 1964) 
 
Deze wijziging sluit aan op de per 1 januari 2016 voorziene wijziging van artikel 8.10 van 
de Wet IB 2001, zoals opgenomen in artikel I, onderdeel G. 
 
Artikel XVII, onderdeel D (artikel 22a van de Wet op de loonbelasting 1964) 
 
Deze wijziging sluit aan op de per 1 januari 2016 voorziene wijziging van artikel 8.11 van 
de Wet IB 2001, zoals opgenomen in artikel I, onderdeel H, onder 1. 
 
52
