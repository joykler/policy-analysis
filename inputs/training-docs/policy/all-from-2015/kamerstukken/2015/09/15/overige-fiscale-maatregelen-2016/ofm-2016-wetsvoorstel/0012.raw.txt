Artikel VIII 
 
De Algemene douanewet wordt als volgt gewijzigd: 
 
A. Aan artikel 1:3, eerste lid, worden, onder vervanging van de punt aan het slot van 
onderdeel g door een puntkomma, vier onderdelen toegevoegd, luidende: 
h. Koninkrijk: Koninkrijk der Nederlanden; 
i. Rijk: het land Nederland, zijnde Nederland en de BES-eilanden; 
j. Nederland: het in Europa gelegen deel van het Koninkrijk; 
k. BES-eilanden: de openbare lichamen Bonaire, Sint Eustatius en Saba, met daaronder 
begrepen, met inachtneming van de Rijkswet van 7 juli 2010 tot vaststelling van een zeegrens 
tussen Curaçao en Bonaire en tussen Sint Maarten en Saba (Stb. 2010, 342), het buiten de 
territoriale zee van de BES-eilanden gelegen deel van de zeebodem en de ondergrond daarvan, 
voor zover het Koninkrijk daar op grond van het internationale recht ten behoeve van de exploratie 
en de exploitatie van natuurlijke rijkdommen soevereine rechten mag uitoefenen, alsmede de in, 
op, of boven dat gebied aanwezige installaties en andere inrichtingen ten behoeve van de 
exploratie en exploitatie van natuurlijke rijkdommen in dat gebied. 
 
B. In artikel 1:30 wordt in het eerste en vierde lid “De inspecteur is bevoegd” vervangen 
door: De inspecteur en de ambtenaren die namens hem een taak uitoefenen zijn bevoegd. 
 
C. Aan artikel 1:33 wordt een lid toegevoegd, luidende: 
5. In afwijking in zoverre van artikel 1:2 verstrekt de inspecteur kosteloos mondeling, 
schriftelijk of op andere wijze – zulks ter keuze van de inspecteur – de gegevens en inlichtingen 
aan de ambtenaar onder wiens leiding de belastingdienst op de BES-eilanden valt, voor zover deze 
noodzakelijk zijn voor de uitvoering van het bepaalde bij de wetgeving die geldt op de BES-
eilanden en die betrekking heeft op verboden of beperkingen die op goederen bij het 
binnenbrengen in, onderscheidenlijk verlaten van de BES-eilanden, of die bij het kiezen van een 
douanebestemming op de BES-eilanden van toepassing zijn. 
 
Artikel IX 
 
De Wet op de accijns wordt als volgt gewijzigd: 
 
A. Aan artikel 48 wordt, onder vervanging van de punt aan het slot van onderdeel f door 
een puntkomma, een onderdeel toegevoegd, luidende: 
g. de vergunning gedurende een aaneengesloten periode van 12 maanden niet is gebruikt. 
 
B. In artikel 49, eerste lid, wordt “artikel 48, onderdeel a of b” vervangen door: artikel 48, 
onderdeel a, b of g. 
 
  
12
