Cultuur en Wetenschap (OCW). De belastingplichtige kan hiervoor een aanvraag tot erkenning van 
2
het buitenlandse monumentenpand indienen. In een beleidsregel van de Minister van OCW is 
nader bepaald op welke wijze zo’n aanvraag kan worden ingediend en aan de hand van welke 
criteria een verzoek om erkenning wordt beoordeeld. Het gaat daarbij onder meer om de wijze 
waarop de belastingplichtige kan aantonen dat het monumentenpand een element vormt van het 
Nederlands cultureel erfgoed. De belastinginspecteur volgt onverkort het oordeel van de Minister 
van OCW. Indien dit oordeel heeft geleid tot de bedoelde erkenning kan voor het betreffende 
monumentenpand aftrek van uitgaven voor monumentenpanden worden verkregen, mits ook aan 
de overige voorwaarden van artikel 6.31 van de Wet IB 2001 wordt voldaan. De toets of en in 
welke mate sprake is van aftrekbare onderhoudskosten is en blijft voorbehouden aan de 
belastinginspecteur. 
 
Artikel I, onderdeel G (artikel 8.9a van de Wet inkomstenbelasting 2001) 
 
De wijziging van artikel 8.9a van de Wet IB 2001 is een gevolg van het vervallen van de 
keuzeregeling van artikel 2.5 van de Wet IB 2001 en de introductie van de regeling voor 
kwalificerende buitenlandse belastingplichtigen per 1 januari 2015. De in artikel 8.9a, eerste lid, 
laatste volzin, van de Wet IB 2001 genoemde landenkring sluit aan bij de landenkring van de 
vervallen keuzeregeling en kan vervallen. Omdat dit artikel 8.9a – bij niet-inwoners – slechts van 
toepassing is op belastingplichtigen die kwalificeren op basis van artikel 7.8 van de Wet IB 2001, 
geldt indirect al steeds de landenkring van het laatstgenoemde artikel en is in artikel 8.9a van de 
Wet IB 2001 geen vervangende landenkring nodig. 
 
Artikel I, onderdeel H, en artikel XXII, onderdeel B (artikel 10.bis.11a van de Wet 
inkomstenbelasting 2001 en hoofdstuk 2, artikel I, onderdeel APa, van de Invoeringswet Wet 
inkomstenbelasting 2001) 
 
In het algemeen deel van deze memorie is toegelicht dat het voor fiscale partners op 
verzoek mogelijk wordt om zonder feitelijke aanpassing van de begunstiging of gerechtigdheid toch 
een dubbele vrijstelling te benutten als een van beide partners een uitkering uit een zogenoemde 
Brede Herwaarderingskapitaalverzekering of kapitaalverzekering eigen woning (KEW) bij leven 
geniet dan wel een bedrag aan tegoed van een spaarrekening eigen woning (SEW) bij leven of een 
bedrag aan waarde van een beleggingsrecht eigen woning (BEW) bij leven wordt gedeblokkeerd. 
Hiertoe dienen het voorgestelde artikel 10bis.11a van de Wet IB 2001 dat ziet op de KEW, de SEW 
en het BEW en het voorgestelde hoofdstuk 2, artikel I, onderdeel APa, van de Invoeringswet Wet 
IB 2001 dat ziet op zogenoemde Brede Herwaarderingskapitaalverzekeringen. 
In artikel 10bis.11a, eerste lid, van de Wet IB 2001 wordt bepaald dat een uitkering uit de 
KEW, een gedeblokkeerd tegoed van een SEW of een gedeblokkeerd tegoed van een BEW bij leven 
wordt geacht bij de belastingplichtige en zijn partner voor de helft op te komen indien de 
belastingplichtige en degene die het gehele kalenderjaar zijn fiscale partner is of op grond van 
artikel 2.17 van de Wet IB 2001 wordt geacht te zijn, hier gezamenlijk in de aangifte om 
                                                
2
 Beleidsregel erkenning tot het Nederlands cultureel erfgoed behorende monumenten gelegen buiten Nederland (Stcrt. 2015, 19301). 
30
