in het economische verkeer door onafhankelijke partijen zouden zijn overeengekomen, en is met 
enkele aanpassingen, overgenomen uit artikel 6 van het Besluit RDA. 
 
Artikel 23d 
Artikel 23d van de WVA ziet op de realisatietermijn van kosten en uitgaven. Deze bepaling 
is, afgezien van enkele tekstuele wijzigingen, overgenomen uit artikel 8 van het Besluit RDA. 
Ingevolge het eerste lid moeten kosten zijn betaald voordat de mededeling over de bestede uren 
en de gerealiseerde kosten en uitgaven wordt gedaan. Hiermee wordt verzekerd dat kosten die 
worden opgegeven voor een S&O-verklaring ook binnen een redelijke termijn na het afgeven van 
de S&O-verklaring worden betaald. Deze bepaling zorgt er tevens voor dat het mogelijk is dat 
kosten die in oktober in enig kalenderjaar zijn opgenomen in een S&O-verklaring mogen worden 
betaald in februari van het jaar volgend op dat kalenderjaar. Hiermee wordt tegemoetgekomen aan 
de ervaring dat het niet altijd mogelijk is om kosten op korte termijn te betalen. Dat zal vooral 
voorkomen voor kosten die worden opgevoerd in een S&O-verklaring aan het einde van een 
kalenderjaar. 
 
Artikel XXXIII, onderdeel E (artikel 24 van de Wet vermindering afdracht loonbelasting en 
premie voor de volksverzekeringen) 
 
 De in artikel 24, eerste lid, van de WVA opgenomen eisen aan de administratie worden 
aangepast. Als de forfaitaire benadering niet is toegepast, moet de S&O-inhoudingsplichtige ook 
een overeenkomstig bij regeling van de Minister van Economische Zaken vast te stellen regels 
ingerichte administratie bijhouden omtrent de kosten en uitgaven die zijn gemaakt voor het S&O 
waarvoor de S&O-inhoudingsplichtige de S&O-verklaring ontvangen heeft. Deze administratieplicht 
komt in de plaats van de administratieplicht ten aanzien van kosten en uitgaven zoals opgenomen 
in artikel 9 van het Besluit RDA. 
Op grond van het voorgestelde artikel 24, tweede lid, van de WVA moet de S&O-
inhoudingsplichtige mededeling doen aan de Minister van Economische Zaken over aan S&O 
bestede uren per afgegeven S&O-verklaring en ingeval de forfaitaire benadering niet van 
toepassing is, ook van de in dat kalenderjaar gerealiseerde kosten en uitgaven per afgegeven S&O-
verklaring. De mededeling kan alleen bestaan uit de uren, kosten en uitgaven voor zover hier een 
S&O-verklaring voor is verstrekt. Dit artikel 24, tweede lid, van de WVA is gebaseerd op artikel 10, 
eerste lid, van het Besluit RDA en vervangt de huidige mededelingsverplichtingen van het huidige 
artikel 24, tweede lid, eerste en tweede volzin, van de WVA en artikel 10, eerste lid, van het 
Besluit RDA. In tegenstelling tot onder de huidige regeling, mogen onder de nieuwe regeling ook de 
uren, kosten en uitgaven medegedeeld worden die wel in hetzelfde kalenderjaar vallen, maar in 
een latere periode vallen dan de periode waarop de S&O-verklaring (momenteel S&O-verklaring en 
RDA-beschikking) betrekking heeft. Hiermee wordt mogelijk gemaakt dat uren, kosten en uitgaven 
meegenomen kunnen worden indien deze uren, kosten en uitgaven, door bijvoorbeeld onvoorziene 
omstandigheden, later in het kalenderjaar gemaakt of gedaan worden dan in de periode waarop de 
S&O-verklaring betrekking heeft. De uren, kosten en uitgaven moeten wel betrekking hebben op 
het werk, waarvoor de betreffende S&O-verklaring is afgegeven. 
62
