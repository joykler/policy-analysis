hieraan gelijkgesteld door wijziging van artikel 7, eerste lid, onderdeel a, van de Wet op de accijns. 
Anders zou alcoholvrij bier (bier met een alcoholpercentage van maximaal 0,5%, dat als frisdrank 
wordt aangemerkt) zwaarder worden belast dan bier dat valt onder het laagste tarief van de 
bieraccijns. 
 
Artikel XLI 
 
Artikel XLI, onderdelen A en B (artikelen 7 en 10 van de Wet op de verbruiksbelasting van 
alcoholvrije dranken) 
 
Zoals beschreven in het algemeen deel van deze memorie worden in de WVAD een 
tariefverhoging en enkele vereenvoudigingen voorgesteld. In artikel 7 van de WVAD wordt de 
definitie van vruchten- en groentesap vereenvoudigd. Door het invoeren in artikel 10, eerste lid, 
van de WVAD van één nieuw tarief van € 7,91 per hectoliter, is het namelijk niet meer van belang 
of een drank als vruchtensap, groentesap of als limonade moet worden aangemerkt. Als gevolg 
daarvan kan ook de bijlage in de Uitvoeringsregeling verbruiksbelasting van alcoholvrije dranken 
vervallen. Genoemde bijlage is gebaseerd op het huidige artikel 7, eerste lid, van de WVAD. In die 
bijlage is opgenomen welke gehalten aan vruchtensap of vruchtenmoes een mengsel van water en 
vruchtensap minimaal moet bevatten om voor de verbruiksbelasting als vruchtensap te kunnen 
worden aangemerkt. Voorts is in artikel 10, tweede lid, van de WVAD bepaald dat voor het 
herleiden van dranken in vaste of geconcentreerde vorm naar voor gebruik gerede drank, in alle 
gevallen de factor 4 moet worden gebruikt. Dit houdt in dat in geval van bijvoorbeeld 1 liter siroop 
belasting is verschuldigd over 4 liter voor gebruik gerede drank. Op grond van de huidige wettekst 
moet voor huishoudelijk gebruik een factor 3 worden gebruikt, terwijl voor niet huishoudelijk 
gebruik de daadwerkelijke factor moet worden gebruikt. Door de invoering van de uniforme factor 
van 4 is het onderscheid in huishoudelijk gebruik en niet huishoudelijk gebruik niet langer van 
belang en wordt in alle gevallen de factor 4 gebruikt. Omwille van de duidelijkheid wordt in artikel 
10, tweede lid, van de WVAD ook bepaald dat voor het herleiden van dranken in vaste vorm naar 
voor gebruik gerede drank een gram wordt gelijkgesteld aan een milliliter. 
 
Artikel XLI, onderdelen C en D (artikelen 28 en 29 van de Wet op de verbruiksbelasting van 
alcoholvrije dranken) 
 
De huidige tekst van artikel 28 van de WVAD voorziet in een vrijstelling van belasting voor 
vruchten- en groentesappen die uitsluitend zijn bestemd om te worden gebruikt als aanvulling op 
kindervoeding, voor medicinale doeleinden of gebruik anders dan om te worden gedronken. Het is 
echter nauwelijks denkbaar dat er vruchten- of groentesappen zijn die uitsluitend kunnen dienen 
als aanvulling op kindervoeding of uitsluitend bestemd zijn voor medicinale doeleinden. Voor de 
Belastingdienst zou dit tot extra handhavingskosten leiden als toch een beroep zou worden gedaan 
op deze vrijstellingen. Daarom wordt voorgesteld deze vrijstellingen te laten vervallen. Wat betreft 
de vrijstelling voor ander gebruik dan om te worden gedronken zullen denkbare toepassingen, 
zoals alcoholvrije dranken die worden gebruikt als grondstof voor het vervaardigen van andere 
goederen dan alcoholvrije dranken, al vallen onder de vrijstelling van het huidige artikel 29, eerste 
69
