Artikel XLVI 
 
In de Invoeringswet fiscaal stelsel BES wordt in hoofdstuk III, artikel II, vierde lid, “vijf 
jaar” vervangen door: zes jaar. 
 
Artikel XLVII 
 
In de Wet maatregelen woningmarkt 2014 II worden de in de artikelen 3.6 tot en met 
3.20 en de in de artikelen 5.4 tot en met 5.18 vermelde bedragen verhoogd met € 300. 
 
Artikel XLVIII 
 
In het Belastingplan 2015 wordt in artikel III “verlaagd” vervangen door: verhoogd. 
 
Artikel XLIX 
 
Voor de toepassing van artikel 10.6bis van de Wet inkomstenbelasting 2001 bij het begin 
van het kalenderjaar 2017 wordt het langetermijnrendement op onroerende zaken, aandelen en 
obligaties van het kalenderjaar 2016 gesteld op 4,25%, 8,25%, onderscheidenlijk 4,00%.  
 
Artikel L 
 
Artikel 90 van de Wet belastingen op milieugrondslag vindt bij het begin van het 
kalenderjaar 2016 geen toepassing op de bedragen, genoemd in artikel 59, eerste lid, onderdelen a 
en c, artikel 59, derde lid, en artikel 60, eerste lid, van die wet. 
 
Artikel LI 
 
Ingeval de samenloop van wetten die in 2015 in het Staatsblad zijn of worden gepubliceerd 
en wijzigingen aanbrengen in een of meer belastingwetten, niet of niet juist is geregeld, of indien 
als gevolg van die samenloop onjuistheden ontstaan in de aanduiding van artikelen, 
artikelonderdelen, verwijzingen en dergelijke in de desbetreffende wetten, kunnen die wetten op 
dit punt bij ministeriële regeling worden gewijzigd. 
 
Artikel LII 
 
1. Onder toepassing van artikel 12 van de Wet raadgevend referendum treedt deze wet in 
werking met ingang van 1 januari 2016, met dien verstande dat: 
a. artikel I, onderdelen B en C, eerst toepassing vindt nadat artikel 10.1 van de Wet 
inkomstenbelasting 2001 en artikel 3.5 van de Wet maatregelen woningmarkt 2014 II bij het begin 
van het kalenderjaar 2016 zijn toegepast; 
24
