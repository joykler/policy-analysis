Het gedeelte van de rendementsgrondslag in Nederland dat behoort tot rendementsklasse II bedraagt 
€ 52.750 (= € 125.000 -/- € 72.250): 
Vermogensschijf 1 (33% van € 100.000):  €  33.000 
Vermogensschijf 2 (79% van €  25.000):  €  19.750 + 
Totaal:     €  52.750 
 
Het voordeel uit sparen en beleggen in Nederland bedraagt € 4078, namelijk de som van 1,63% van 
€ 72.250 en 5,5% van € 52.750. 
 
Artikel 7.8 van de Wet IB 2001 – Kwalificerende buitenlandse belastingplichtigen 
Het invoegen van een nieuw onderdeel c in artikel 7.8, derde lid, van de Wet IB 2001 zorgt 
ervoor dat voor kwalificerende buitenlandse belastingplichtigen bij het bepalen van de omvang van 
het gedeelte van de grondslag sparen en beleggen dat behoort tot rendementsklasse I, 
onderscheidenlijk rendementsklasse II, de tabel wordt gebruikt die ook geldt voor binnenlandse 
belastingplichtigen. Dit is de tabel die wordt opgenomen in artikel 5.2, eerste lid, van de Wet IB 
2001. Voor een voorbeeld wordt verwezen naar voorbeeld 1, met dien verstande dat de 
rendementsgrondslag van een kwalificerende buitenlandse belastingplichtige is beperkt tot de 
rendementsgrondslag in Nederland.   
De wijziging van het laatste onderdeel van artikel 7.8, derde lid, van de Wet IB 2001 
betreft een aanpassing van een verwijzing. 
Artikel 7.8, zevende lid, van de Wet IB 2001 regelt onder meer dat geen rekening wordt 
gehouden met het heffingvrije vermogen bij de voor kwalificerende buitenlandse 
belastingplichtigen relevante toets of het inkomen van een buitenlandse belastingplichtige geheel 
of nagenoeg geheel in Nederland is onderworpen aan de loonbelasting en inkomstenbelasting. 
Daarom wordt bij de bepaling van het (wereld)inkomen voor die toets de grondslag sparen en 
beleggen verhoogd met het heffingvrije vermogen. Nu de tabel die wordt opgenomen in artikel 7.7, 
eerste lid, van de Wet IB 2001 evenmin rekening houdt met het heffingvrije vermogen, wordt 
geregeld dat deze tabel wordt gebruikt voor het bepalen van de omvang van het gedeelte van die 
grondslag dat behoort tot rendementsklasse I en de omvang van het gedeelte van die grondslag 
dat behoort tot rendementsklasse II. De tabel die wordt opgenomen in artikel 5.2, eerste lid, van 
de Wet IB 2001 kan hiervoor niet worden gebruikt omdat deze uitgaat van de 
rendementsgrondslag verminderd met het heffingvrije vermogen (de grondslag sparen en 
beleggen).  
 
Artikel 10.1 – Indexatiebepaling 
De in artikel III opgenomen wijziging van artikel 10.1 van de Wet IB 2001 voorziet erin dat 
de schijfgrenzen in de tabel van artikel 5.2, eerste lid, van de Wet IB 2001 en in de tabel van 
artikel 7.7, eerste lid, van de Wet IB 2001 die gelden voor het bepalen van de omvang van de 
rendementsklassen, bij ministeriële regeling jaarlijks worden geïndexeerd aan de hand van de 
tabelcorrectiefactor, bedoeld in artikel 10.2 van de Wet IB 2001. Dit zal voor het eerst plaatsvinden 
per 1 januari 2018. 
 
  
49
