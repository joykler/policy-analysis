e. uiteindelijkemoederentiteit: een groepsentiteit van een multinationale groep: 
1°. die middellijk of onmiddellijk een belang bezit in een of meer andere groepsentiteiten 
van die multinationale groep dat voldoende is om verplicht te zijn een geconsolideerde 
jaarrekening op te maken op grond van de verslagleggingsregels die algemeen van toepassing zijn 
in de staat waar de entiteit haar fiscale vestigingsplaats heeft, of om dit verplicht te zijn indien 
haar aandelenbelangen in de staat waar ze haar fiscale vestigingsplaats heeft, worden verhandeld 
op een openbare effectenbeurs; en 
2°. waarin geen andere groepsentiteit van die multinationale groep middellijk of 
onmiddellijk een belang bezit dat aan de voorwaarde, bedoeld onder 1°, voldoet; 
f. surrogaatmoederentiteit: een groepsentiteit van een multinationale groep die door die 
multinationale groep wordt aangewezen als enige plaatsvervanger voor de 
uiteindelijkemoederentiteit om namens die multinationale groep het landenrapport, bedoeld in 
artikel 29e, in te dienen in de staat waarvan die groepsentiteit fiscaal inwoner is, indien aan een of 
meer van de voorwaarden, bedoeld in artikel 29c, tweede lid, onderdelen a, b en c, wordt voldaan; 
g. verslagjaar: een jaarlijkse verslagleggingsperiode waarover de 
uiteindelijkemoederentiteit van de multinationale groep haar jaarrekening opmaakt; 
h. geconsolideerde jaarrekening: de jaarrekening van een multinationale groep waarin de 
activa, de passiva, de inkomsten, de uitgaven en de kasstromen van de uiteindelijkemoederentiteit 
en van de groepsentiteiten zijn weergegeven als die van een enkele economische entiteit; 
i. systematische nalatigheid in relatie tot een staat: het door een staat die een in werking 
zijnde overeenkomst met Nederland heeft die voorziet in de automatische uitwisseling van 
landenrapporten, om andere redenen dan die welke in overeenstemming zijn met de bepalingen 
van die overeenkomst, opschorten van die automatische uitwisseling, dan wel het anderszins 
stelselmatig nalaten door die staat om aan Nederland automatisch de landenrapporten te 
verstrekken die die staat in zijn bezit heeft en die multinationale groepen betreffen met 
groepsentiteiten in Nederland. 
 
Artikel 29c 
1. Een uiteindelijkemoederentiteit die haar fiscale vestigingsplaats in Nederland heeft, 
verstrekt de inspecteur binnen twaalf maanden na de laatste dag van een verslagjaar een 
landenrapport als bedoeld in artikel 29e dat betrekking heeft op dat verslagjaar. 
2. Een fiscaal in Nederland gevestigde groepsentiteit die niet de uiteindelijkemoederentiteit 
van een multinationale groep is, verstrekt de inspecteur binnen twaalf maanden na de laatste dag 
van een verslagjaar van de multinationale groep waarvan ze een groepsentiteit is, een 
landenrapport als bedoeld in artikel 29e dat betrekking heeft op dat verslagjaar, indien: 
a. de uiteindelijkemoederentiteit van de multinationale groep niet verplicht is een 
landenrapport in te dienen in de staat waarvan zij fiscaal inwoner is; 
b. uiterlijk twaalf maanden na de laatste dag van het verslagjaar met de staat waarvan de 
uiteindelijkemoederentiteit fiscaal inwoner is wel een overeenkomst van kracht is die voorziet in de 
uitwisseling van inlichtingen, waaronder de automatische uitwisseling van inlichtingen, maar er 
geen in werking zijnde overeenkomst tussen de bevoegde autoriteiten van die staat en Nederland 
is die voorziet in de automatische uitwisseling van landenrapporten; of 
6
