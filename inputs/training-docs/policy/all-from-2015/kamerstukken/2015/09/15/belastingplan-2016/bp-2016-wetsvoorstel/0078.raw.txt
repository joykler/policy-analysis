15
14
�( ) ( )
𝑟𝑙𝑡 = � 1 + 0,01 ∗ 𝑟𝑙𝑡 ∗ 1 + 0,01 ∗ 𝑟 − 1 �∗ 100% 
𝑡 𝑡 −1 𝑡 −2
 
waarbij wordt verstaan onder: 
𝑟𝑙𝑡 : het langetermijnrendement op de betreffende vermogenstitel voor het 
𝑡
betreffende kalenderjaar (t); 
𝑟𝑙𝑡 : het langetermijnrendement op de betreffende vermogenstitel voor het 
𝑡 −1 
kalenderjaar voorafgaand aan het betreffende kalenderjaar (t-1); 
 𝑟 : het rendement op de betreffende vermogenstitel voor het kalenderjaar dat 
𝑡 −2
twee jaar voorafgaat aan het betreffende kalenderjaar (t-2). 
 
Het rendement op onroerende zaken over het jaar t-2 wordt gesteld op de procentuele 
verandering van het CBS-prijsindexcijfer voor Bestaande Koopwoningen (2010 = 100) in het 
betreffende jaar. Daartoe wordt de mutatie genomen van deze index in het jaar t-2 in procenten 
ten opzichte van de index in het jaar t-3. Dit wordt geregeld in het derde lid. 
Het rendement op aandelen over het jaar t-2 wordt gesteld op de procentuele verandering 
van de beleggingsindex voor Europa (bruto in lokale valuta), zoals gepubliceerd door Morgan 
Stanley Capital International, in het betreffende kalenderjaar. Daartoe wordt de mutatie 
opgenomen van deze index aan het einde van het jaar t-2 in procenten ten opzichte van de index 
aan het einde van het jaar t-3. Dit wordt geregeld in het vierde lid. 
Het rendement op obligaties wordt gesteld op het jaarcijfer van het jaar t-2 voor de 
kapitaalmarktrentevoet van de jongste Nederlandse 10-jarige staatsobligatie, zoals gepubliceerd 
door De Nederlandsche Bank. Dit wordt geregeld in het vijfde lid. 
Het langetermijnrendement wordt aan het begin van het kalenderjaar 2017 voor het eerst 
vastgesteld. Daarom wordt in artikel XLIX geregeld dat voor de definitieve vaststelling van het 
langetermijnrendement voor 2017 het langetermijnrendement in het voorafgaande jaar, te weten 
het jaar 2016, wordt gesteld op 4,25% voor onroerende zaken, op 8,25% voor aandelen en op 4% 
voor obligaties.  
 
Artikel II, onderdeel D (artikel 5.3 van de Wet inkomstenbelasting 2001) 
 
Zoals in het algemeen deel van deze memorie is toegelicht, wordt in artikel 5.3, derde lid, 
van de Wet IB 2001 een nieuw onderdeel ingevoegd op basis waarvan verplichtingen tot het doen 
van periodieke uitkeringen of verstrekkingen die ingevolge artikel 3.101, eerste lid, onderdelen b 
en c, van de Wet IB 2001 voor de genieter daarvan geen aangewezen periodieke uitkeringen en 
verstrekkingen als bedoeld in artikel 3.100, eerste lid, onderdeel a, van de Wet IB 2001 zijn, 
worden uitgezonderd van de in box 3 als schuld in aanmerking te nemen verplichtingen. Het 
betreft: 
- verplichtingen tot het doen van uitkeringen of verstrekkingen aan bloed- of aanverwanten in de 
rechte lijn of in de tweede graad van de zijlijn die rechtstreeks uit het familierecht voortvloeien, en  
- verplichtingen tot het doen van uitkeringen of verstrekkingen aan bloed- of aanverwanten in de 
rechte lijn of in de tweede graad van de zijlijn en aan personen die behoren tot het huishouden van 
de schuldenaar, die in rechte vorderbaar zijn en niet de tegenwaarde voor een prestatie vormen.  
51
