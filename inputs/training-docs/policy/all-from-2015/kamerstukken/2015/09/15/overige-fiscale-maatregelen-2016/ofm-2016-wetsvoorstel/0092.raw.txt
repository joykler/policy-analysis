Artikel XX 
 
Artikel XX (artikel 11 van de Wet op de internationale bijstandsverlening bij de heffing van 
belastingen) 
 
Zoals in het algemeen deel van deze memorie is aangegeven, is een wetsvoorstel 
22
aanhangig waarmee Richtlijn 2014/107/EU en de CRS, die zien op internationale informatie-
uitwisseling, worden geïmplementeerd in de wetgeving van Nederland en van de BES-eilanden. 
23
Richtlijn 2014/107/EU brengt wijzigingen aan in Richtlijn 2011/16/EU. Na deze wijzigingen 
bepaalt artikel 8, derde lid bis, van Richtlijn 2011/16/EU dat elke lidstaat de nodige maatregelen 
neemt om zijn rapporterende financiële instellingen ertoe te verplichten regels inzake identificatie 
en rapportage toe te passen en deze effectief te implementeren en na te leven. Bij een 
doeltreffende uitvoering hoort dat bij niet-naleving van de identificatie- en rapportagevoorschriften 
doeltreffende handhavingsbepalingen gelden.  
De Wet op de internationale bijstandsverlening bij de heffing van belastingen (WIB) kent 
reeds een aantal verplichtingen in het kader van de internationale informatie-uitwisseling. Deze 
betreffen mede het eigener beweging verstrekken van bij algemene maatregel van bestuur aan te 
wijzen gegevens en inlichtingen door eveneens bij algemene maatregel van bestuur aan te wijzen 
administratie- en belastingplichtigen (artikel 8 van de WIB) en het verlenen van toegang bij een 
onderzoek ten behoeve van de uitwisseling van informatie (artikel 10 van de WIB). Bij 
inwerkingtreding van de wijzigingen uit het wetsvoorstel Wet uitvoering Common Reporting 
Standard per 1 januari 2016 worden voor rapporterende financiële instellingen enkele 
verplichtingen toegevoegd die worden opgenomen in afdeling 4A van de WIB. Op het niet-nakomen 
van de verplichtingen van de artikelen 8 en 10 van de WIB stelt artikel 11 van de WIB sancties. 
Deze sancties verschillen per verplichting en dekken niet de niet-nakoming van de verplichtingen 
op grond van Richtlijn 2014/107/EU. Op dit punt dient genoemd artikel 11 derhalve te worden 
aangevuld. Van de gelegenheid wordt tevens gebruikgemaakt om de sancties in het kader van de 
internationale informatie-uitwisseling te harmoniseren. 
Op grond van de wijziging van artikel 11 van de WIB wordt het opzettelijk of grof schuldig 
niet-nakomen van de verplichtingen die voortvloeien uit artikel 8 of afdeling 4A van de WIB en de 
daarop berustende bepalingen een beboetbaar feit. Ter zake daarvan kan de Minister van Financiën 
een vergrijpboete opleggen van ten hoogste het bedrag van de vierde categorie, bedoeld in artikel 
23, vierde lid, van het Wetboek van Strafrecht (sinds 1 januari 2014: € 20.250). Daarnaast worden 
de strafbepalingen uit de AWR van overeenkomstige toepassing verklaard op het niet-nakomen van 
deze verplichtingen en van de verplichting op grond van artikel 10 van de WIB. Indien sprake is 
van een strafrechtelijke overtreding wordt de betrokkene gestraft met hechtenis van ten hoogste 
zes maanden of geldboete van de derde categorie, bedoeld in artikel 23, vierde lid, van het 
Wetboek van Strafrecht (sinds 1 januari 2014: € 8100). Gebeurt het niet-nakomen opzettelijk, dan 
is sprake van een misdrijf, waarop naast een geldboete van de vierde categorie, bedoeld in artikel 
23, vierde lid, van het Wetboek van Strafrecht, een gevangenisstraf van ten hoogste vier jaren 
                                                
22
 Richtlijn 2014/107/EU van de Raad van 9 december 2014 tot wijziging van Richtlijn 2011/16/EU wat betreft verplichte automatische 
uitwisseling van inlichtingen op belastinggebied (PbEU 2014, L 359). 
23
 Richtlijn 2011/16/EU van de Raad van 15 februari 2011 betreffende de administratieve samenwerking op het gebied van de 
belastingen en tot intrekking van Richtlijn 77/799/EEG (PbEU 2011, L 64). 
66
