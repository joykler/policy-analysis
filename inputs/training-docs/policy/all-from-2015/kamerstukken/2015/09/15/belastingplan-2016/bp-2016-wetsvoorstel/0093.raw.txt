o o
Artikel XXXVI regelt dat het in artikel 33, onderdelen 5 en 7 , van de SW 1956 op te nemen 
bedrag van € 100.000 pas met ingang van 2018 wordt geïndexeerd. 
 
Artikel XXXV, onderdeel E, en artikel XXXVII (artikel 82a van de Successiewet 1956) 
 
Artikel 82a van de SW 1956 regelt de samenloop van de met ingang van 1 januari 2017 in 
o o
artikel 33, onderdelen 5 en 7 , van de SW 1956 op te nemen verhoogde vrijstellingen met de vóór 
1 januari 2017 bestaande verhoogde vrijstellingen van artikel 33 van de SW 1956 voor wat betreft 
verkrijgingen afkomstig van ouders en met de tijdelijke verhoogde vrijstelling, zoals die heeft 
bestaan van 1 oktober 2013 tot en met 31 december 2014, voor verkrijgingen afkomstig van 
ouders en van derden. Voor de voorgestelde regeling van artikel 33, onderdelen 5° en 7°, van de 
SW 1956 vanaf 2017 geldt volgens de wettekst al dat slechts in één kalenderjaar van de verhoogde 
vrijstelling gebruik kan worden gemaakt (en dat deze dus niet gespreid over verschillende jaren 
kan worden benut). Het onderhavige artikel 82a van de SW 1956 regelt dus alleen de samenloop 
met de vóór 1 januari 2017 bestaande verhoogde vrijstellingen. 
De uitwerking van het eerste lid van genoemd artikel 82a komt overeen met die van het 
huidige – en ingevolge dit wetsvoorstel te vervallen - artikel 33, onderdeel 6°, van de SW 1956, 
met dien verstande dat het thans nog in laatstgenoemde bepaling opgenomen bedrag daarbij 
wordt vervangen door het oorspronkelijk bedoelde verschil tussen de verhoogde 
schenkingsvrijstelling eigen woning of studie en de algemeen verhoogde vrijstelling. Doordat de 
verschillende bedragen afzonderlijk worden geïndexeerd is inmiddels een verschil van € 2 ontstaan. 
Artikel 82a, tweede lid, van de SW 1956 regelt dat indien voorafgaand of ten tijde van de 
tijdelijke verhoogde vrijstelling eigen woning (die gold van 1 oktober 2013 tot en met 31 december 
2014) gebruik is gemaakt van een van de verhoogde vrijstellingen van artikel 33, onderdelen 5° of 
6°, van de SW 1956 of van artikel 33a van de SW 1956, zoals dat luidde op 31 december 2014, 
ongeacht het toen geschonken bedrag, geen gebruik kan worden gemaakt van de verhoogde 
vrijstelling zoals die met ingang van 2017 van toepassing wordt en dus geen nadere aanvulling 
mogelijk is tot het bedrag van € 100.000. In deze situaties bestond in de kalenderjaren 2013 en 
2014 de keuze om in één kalenderjaar tot € 100.000 vrijgesteld van schenkbelasting te schenken. 
Het vierde lid regelt op gelijke wijze de samenloop met de tijdelijk verhoogde vrijstelling in de 
jaren 2013 en 2014 voor schenkingen van derden. 
Op basis van artikel 82a, derde lid, van de SW 1956 wordt het bedrag van € 100.000 dat 
met ingang van 2017, onder de daarvoor geldende voorwaarden, voor vrijstelling in aanmerking 
komt, verminderd met het vrijstellingsbedrag waarvoor door de verkrijger in de kalenderjaren 
2015 en 2016 al een beroep is gedaan op de verhoogde vrijstelling, bedoeld in het huidige artikel 
33, onderdelen 5° en 6°, van de SW 1956. Dit is van belang indien ouders in aanvulling op een in 
2015 of 2016 door hen gedane schenking waarvoor een beroep op de verhoogde vrijstelling is 
gedaan, in 2017 of 2018 nogmaals een schenking doen, die voor toepassing van de nu 
voorgestelde verhoogde vrijstelling kwalificeert. Het derde lid regelt derhalve dat indien gedurende 
de kalenderjaren 2015 en 2016 gebruik is gemaakt van de verhoogde schenkingsvrijstelling deze 
aangevuld kan worden tot € 100.000, met dien verstande dat aanvulling mogelijk is met het 
verschil tussen het voor de jaren vanaf 2017 geldende bedrag van de schenkingsvrijstelling eigen 
woning en het (geïndexeerde) bestaande bedrag van de verhoogde schenkingsvrijstelling eigen 
66
