2015Z15243 
Ministerie van 
Binnenlandse Zaken en 
 
Koninkrijksrelaties 
Vragen van het lid Hachchi (D66) aan de minister van Binnenlandse Zaken en 
Koninkrijksrelaties over het bericht dat het kabinet Sint Eustatius boycot voor 
Datum 
verdere werkbezoeken (ingezonden 31 augustus 2015) 
8 september 2015 
 
Kenmerk 
1 2015-0000508255 
Bent u bekend met het artikel ‘Kabinet boycot Statia’? 1) 
 
Antwoord op vraag 1: 
Ja 
 
2 
Klopt het dat het kabinet onderling heeft afgesproken dat er geen werkbezoeken 
aan Sint Eustatius zullen worden gebracht, zolang het eiland nog onder verscherpt 
financieel toezicht staat? 
 
3 
Wat is het doel van deze afspraak? Waarom bent u van mening dat dit het 
geëigende instrument is? 
 
4 
Bestaat er een precedent, ofwel in het Caribische ofwel in het Europese gedeelte 
van Nederland, voor een dergelijke afspraak om geen bezoeken meer af te leggen 
aan een gemeente omdat deze onder verscherpt toezicht staat? 
 
Antwoord vraag 2, 3 en 4: 
Een voorgenomen reis van een bewindspersoon naar Caribisch Nederland wordt 
altijd in goed overleg besproken tussen de Rijksvertegenwoordiger, de Minister 
van BZK en de betrokken bewindspersoon. 
 
Gegeven de prioriteit die Nederland nu geeft aan het beleidsterrein van de 
overheidsfinanciën en het openbaar bestuur, wordt het door het Kabinet nu niet 
opportuun geacht om op een ander beleidsterrein, zoals landbouw en natuur, op 
bewindsliedenniveau met het bestuur van Sint-Eustatius het overleg te voeren. 
Het is van belang dat de bestuurders van Sint-Eustatius zich nu allereerst 
concentreren op het realiseren van een reële sluitende begroting en ook 
bestuurlijk zaken op orde brengen. 
 
Dat betekent niet dat er geen dialoog met Nederland mogelijk is. Het 
bestuurscollege heeft voldoende gelegenheid om het gesprek met Nederland te 
voeren, in de persoon van de Rijksvertegenwoordiger. De Rijksvertegenwoordiger 
is daartoe altijd bereid en is in afgelopen maanden ook meerdere keren op het 
eiland geweest om te komen tot een plan van aanpak op bestuurlijk en financieel 
terrein. Op 14 september zal ook de Rijksvertegenwoordiger, samen met de SG 
van het ministerie van BZK, spreken over de noodzakelijke maatregelen 
aangaande het bestuur en de financiën van het eiland. 
 
Bij iedere volgende voorgenomen reis, van welke bewindspersoon dan ook, zal 
opnieuw een afweging gemaakt worden. 
 
5 
Wat is uw inschatting van het effect van een dergelijke afspraak voor de 
 
 
Pagina 2 van 3
