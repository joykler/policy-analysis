net als dat bij actieve handels- of bedrijfsuitoefening het geval is, gerechtvaardigd 
is. De leden van de fractie van de PvdA vragen waarom is gekozen voor de optie 
dat een hoofdkantoor ofwel een wezenlijk deel van het toezicht op en het bestuur 
van de multinationale groep uitoefent ofwel een wezenlijk deel van de financiering 
van de groep verschaft. De vormgeving van de hoofdkantorentoets is vooral 
ontleend aan de hoofdkantorentoets die is opgenomen in het belastingverdrag 
13 14
tussen Nederland en Japan. In de memorie van toelichting van dat verdrag is 
opgemerkt dat de activiteit “financiering van de groep” is toegevoegd om te 
bewerkstelligen dat ook een actieve financieringsmaatschappij aan de 
hoofdkantorentoets kan voldoen. Het is namelijk niet ongebruikelijk dat een 
multinationale groep de financieringstaken in een ander lichaam onderbrengt dan 
de toezicht- of beheertaken. Zoals opgemerkt in onderdeel II.10 van de memorie 
van toelichting bij de BRNC ligt in het feit dat het hoofdkantoor onafhankelijk moet 
zijn in de genoemde toezicht- en bestuursfuncties, of financieringsfuncties, besloten 
dat het over voldoende kwalificerend personeel moet beschikken om de functies te 
kunnen vervullen. Dit waarborgt dat het om een reëel hoofdkantoor moet gaan.  
De leden van de fractie van de PvdA vragen vervolgens wat wordt verstaan onder 
de uitdrukking “een wezenlijk deel”. Deze uitdrukking is ook opgenomen in de 
hoofdkantorentoets die onderdeel is van de LOB-bepaling in de belastingverdragen 
met Japan en de Verenigde Staten van Amerika. Nederland en de Verenigde Staten 
hebben dit begrip nader uitgewerkt in een Overeenstemming betreffende 
15
toepassing van dit verdrag. Hierin staat dat bij het bepalen of een wezenlijk deel 
van het toezicht op en het bestuur van de multinationale groep wordt verricht door 
een hoofdkantoor van belang is dat de werkzaamheden die door het kantoor in zijn 
functie als hoofdkantoor voor concernonderdelen worden verricht wezenlijk zijn in 
vergelijking met vergelijkbare werkzaamheden die binnen de multinationale groep 
voor die concernonderdelen worden verricht. Kortom, dat hoofdkantoor moet 
binnen de multinationale groep het grootste deel van die werkzaamheden 
verrichten. De uitdrukking “een wezenlijk deel” moet dus worden gezien als een 
verhoudingstoets. Hierbij merk ik op dat een hoofdkantoor een regionale rol kan 
vervullen in die zin dat het kan worden aangestuurd door een topholding, waarbij 
de topholding richtlijnen geeft voor de multinationale groep met betrekking tot het 
mondiale beleid. Een regionaal hoofdkantoor kan zich bezighouden met het toezicht 
op de wijze waarop dit beleid wordt uitgevoerd door de onder zijn toezicht vallende 
concernonderdelen. 
  
                                                           
13
 Verdrag tussen het Koninkrijk der Nederlanden en Japan tot het vermijden van dubbele belasting en het 
voorkomen van het ontgaan van belasting met betrekking tot belastingen naar het inkomen, met protocol  
(Trb. 2010, 249). 
14
 Kamerstukken II 2011/11, 32 776, nr. 3. 
15
 Overeenstemming betreffende de toepassing van de Overeenkomst tussen het Koninkrijk der Nederlanden en 
de Verenigde Staten van Amerika tot het vermijden van dubbele belasting en het voorkomen van het ontgaan 
van belasting met betrekking tot belastingen naar het inkomen, ondertekend op 18 december 1992 en 
gewijzigd bij de protocollen ondertekend op 13 oktober 1993 en 8 maart 2004 (Trb. 1993, 77 en Trb. 2004, 
166).
