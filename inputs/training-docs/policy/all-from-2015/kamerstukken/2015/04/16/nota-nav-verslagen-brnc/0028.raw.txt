nominaal gestorte aandelenkapitaal van het lichaam dat de dividenden betaalt. Dit 
sluit aan bij het in artikel 11, derde lid van de BRK, opgenomen 
aandeelhouderscriterium.  
De winstuitkeringen van een coöperatie vallen in de regel niet onder de reikwijdte 
van de dividendbelasting, zodat ook de overgangsregeling in de regel niet van 
betekenis is voor deze winstuitkeringen. Maar in bepaalde gevallen wordt over de 
winstuitkeringen van coöperaties wel dividendbelasting geheven. Sinds 1 januari 
2012 bevat artikel 1, zevende lid, van de Wet op de dividendbelasting 1965, ter 
zake een specifieke bepaling. Indien op grond van deze bepaling dividendbelasting 
over de winstuitkeringen wordt geheven, wordt – uitzonderingen daargelaten - een 
lidmaatschapsrecht in een coöperatie gelijkgesteld met een aandeel en wordt een 
coöperatie gelijkgesteld met een vennootschap welker kapitaal geheel of ten dele in 
aandelen is verdeeld. In artikel 3, tweede lid, van de BRNC, is opgenomen dat voor 
de toepassing van de regeling door een land op enig moment, tenzij de context 
anders vereist, elke daarin niet omschreven uitdrukking de betekenis heeft welke 
die uitdrukking op dat moment heeft volgens de belastingwetgeving van dat land. 
De nationaalrechtelijke kwalificatie onder de Wet op de dividendbelasting 1965, 
waarin een lidmaatschapsrecht gelijk wordt gesteld met een aandeel en een 
coöperatie met een vennootschap welker kapitaal geheel of ten dele in aandelen is 
verdeeld, werkt daarom door naar de toepassing van de in artikel 30 van de BRNC 
opgenomen overgangsregeling. Hetzelfde geldt, gelet op artikel 2, zesde lid, van de 
BRK voor de toepassing van artikel 11, derde lid, van de BRK. Dit betekent dat ook 
op winstuitkeringen van coöperaties die onder de reikwijdte van de heffing van de 
dividendbelasting vallen de overgangsregeling van toepassing is (waarbij voor de 
goede orde zij opgemerkt dat winstuitkeringen van voor de dividendbelasting 
inhoudingsplichtige coöperaties in zijn algemeenheid kunnen worden aangemerkt 
als “dividend” in de zin van artikel 10 van de BRNC).  
 
Overgangsregeling ter zake van Nederlandse schenk- en erfbelasting (artikel 31) 
De leden van de fractie van de PAIS vragen waarom in artikel 31 een 
termijnverkorting van de Nederlandse heffingsbevoegdheid is opgenomen en niet 
ook een bepaling over de toedeling van heffingsrechten zoals in de BRK het geval 
is. 
In Bijlage I van de Notitie Fiscaal Verdragsbeleid 2011 is beschreven dat Nederland 
niet streeft naar het sluiten van nieuwe verdragen ter voorkoming van dubbele 
schenk- en erfbelasting, omdat na de herziening van de Successiewet 1956 in 2009 
22 
minder kans bestaat op dubbele heffing en omdat, zoals ook is opgemerkt in de 
artikelsgewijze toelichting bij artikel 28 (Woonplaatsfictie ter zake van Nederlandse 
                                                           
22
 Zie ‘Wijziging van de Successiewet 1956 en enige andere belastingwetten (vereenvoudiging 
bedrijfsopvolgingsregeling en herziening tariefstructuur in de Successiewet 1956, alsmede introductie van een 
regeling voor afgezonderd particulier vermogen in de Wet IB 2001 en de Successiewet 1956)’, Kamerstukken II 
2008/09, nr. 31 930. 
 
28
