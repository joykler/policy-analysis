verschillende fiscale stelsels thans, waarbij voor de goede orde zij opgemerkt dat 
de landen van het Koninkrijk op fiscaal gebied autonoom zijn, heeft ook tot gevolg 
dat er verschillende opvattingen (kunnen) bestaan over de 
heffingsrechtenverdeling. Met deze verschillende opvattingen kan in de huidige 
BRK, die als multilaterale regeling voor alle landen vrijwel gelijkelijk geldt, niet 
goed rekening worden gehouden. Een stelsel van bilaterale regelingen tussen de 
verschillende landen, waaronder de onderhavige regeling, kan hier beter op 
aansluiten en een bilaterale regeling is ook een flexibeler instrument mocht een 
aanpassing gewenst zijn bijvoorbeeld als gevolg van wijzigingen in 
belastingwetgeving of veranderingen in inzichten van de twee betrokken landen. 
 
De leden van de fractie van het CDA vragen of alle landen binnen het Koninkrijk 
voornemens zijn bilaterale belastingregelingen te sluiten en vragen naar de stand 
van zaken van de onderhandelingen tussen Nederland en Aruba en Nederland en 
Sint Maarten. Ook de leden van de fractie PAIS stellen deze vraag en vragen hoe 
tot uniforme regels tussen de landen van het Koninkrijk kan worden gekomen. 
Zoals in paragraaf I.0 van de memorie van toelichting is aangegeven, hebben alle 
landen van het Koninkrijk de voorkeur uitgesproken voor de totstandkoming van 
bilaterale regelingen ter vermijding van dubbele belasting in plaats van een 
multilaterale regeling zoals de huidige BRK. Hiermee beogen de landen 
verschillende accenten te kunnen leggen in bilaterale regelingen die rekening 
houden met het fiscale stelsel en fiscale beleid van het desbetreffende land in 
plaats van uniforme regels in een multilateraal instrument. Dat neemt uiteraard niet 
weg dat de landen bij onderhandelingen de regelingen van andere landen van het 
Koninkrijk in ogenschouw nemen. Op 9 juli 2014 heeft Nederland met Sint Maarten 
5
overeenstemming bereikt over de tekst van een bilaterale belastingregeling en ook 
met Aruba bereidt Nederland een bilaterale belastingregeling voor. De 
totstandkoming van bilaterale regelingen tussen de Caribische landen van het 
Koninkrijk onderling is, gelet op de fiscale autonomie, een aangelegenheid van deze 
landen zelve. Wat Curaçao betreft kan worden bevestigd dat ook Curaçao de 
intentie heeft met de andere Caribische landen bilaterale regelingen tot stand te 
brengen. Voor zover en zolang deze bilaterale regelingen niet tot stand zijn 
gekomen, zo kan ik de vraag van de leden van de fracties van het CDA en de PAIS 
beantwoorden, blijven de bepalingen van de BRK in die situaties van toepassing. 
  
Daarnaast vragen de leden van de fractie van het CDA op welke wijze rekening is 
gehouden met het afwijkende fiscale stelsel dat geldt in het Caribische deel van 
Nederland in de onderhandelingen met Curaçao.  
In aansluiting op het Nederlandse fiscale verdragsbeleid is ook het Caribische deel 
van Nederland onder de reikwijdte van de BRNC gebracht. Dit is relevant voor de 
                                                           
5
 Zie hierover het persbericht van 9 juli 2014: « http://www.rijksoverheid.nl/ministeries/fin/nieuws/2014/ 
07/09/nieuwe-bilaterale-regeling-nederland-sint-maarten.html ». 
4
