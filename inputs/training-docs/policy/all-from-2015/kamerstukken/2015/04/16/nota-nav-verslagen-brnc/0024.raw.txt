dienstbetrekking) en artikel 17 (pensioenen, lijfrenten, sociale 
zekerheidsuitkeringen) en zou het hiervoor genoemde beginsel niet goed uit de verf 
komen. 
Artikel 18 ziet eveneens op – zogenoemde – overheidspensioenen. De reden dat de 
overheidspensioenen niet zijn ondergebracht in artikel 17 – dat in zijn 
algemeenheid ziet op pensioenen – is, zoals ook bij artikel 18 is toegelicht, dat in 
artikel 17 een gedeeld heffingsrecht is overeengekomen. Het onderbrengen van 
overheidspensioenen onder de regeling van artikel 17 zou het onbedoelde gevolg 
hebben dat het heffingsrecht van het betaalland wordt beperkt tot 15 percent 
terwijl voor deze pensioenen een onbeperkt heffingsrecht voor het betaalland het 
uitgangspunt is. Indien evenwel, zoals ook is toegelicht in paragraaf 2.11.2 van de 
NFV 2011, ook voor niet-overheidspensioenen een algemeen bronlandheffingsrecht 
zou zijn opgenomen, zou er geen aanleiding zijn geweest voor een aparte regeling 
voor overheidspensioenen. 
 
Antimisbruik (artikel 22) 
De leden van de fracties van het CDA en de PAIS gaan in op de in artikel 22 
(antimisbruik) opgenomen mogelijkheid om artikel 17, derde lid, onderdeel b, Wet 
Vpb 1969, toe te passen. Deze leden vragen of kan worden toegezegd dat deze 
bepaling niet zal worden toegepast voor bestaande gevallen.  
Op deze problematiek is ingegaan in het onderdeel “De behandeling van 
deelnemingsdividenden”. Zoals daar is aangegeven zal de regeling op dit punt 
worden aangepast zodat duidelijk is dat bestaande gevallen worden ontzien door 
middel van de overgangsregeling die is opgenomen in artikel 30. 
 
De leden van de fractie van de PAIS vragen waarom het tweede lid van artikel 22 
(anti-misbruik) dat de toepassing van artikel 17, derde lid, onderdeel b, van de Wet 
Vpb 1969 uitsluit indien aan de voorwaarden van de LOB-bepaling is voldaan niet 
verwijst naar het artikel 10, achtste lid (dividenden).  
Artikel 10, achtste lid, bevat een uitsluitende woonlandheffing over dividenden 
indien het dividendontvangende lichaam voor ten minste 50 procent middellijk of 
onmiddellijk in eigendom is van natuurlijke personen die inwoner zijn van 
Nederland of Curaçao. Het uitgangspunt voor de belastingheffing over dividenden 
die worden betaald aan natuurlijke personen is evenwel het in artikel 10, tweede lid 
opgenomen tarief van 15 percent. Op verzoek van Curaçao is de bepaling 
opgenomen dat vennootschappen die in handen zijn van natuurlijke personen voor 
uitsluitende woonlandheffing kunnen kwalificeren. Daarbij is onderkend dat deze 
bepaling kan leiden tot het onbedoeld ontgaan van de 15 percent belastingheffing 
over dividenden die worden betaald aan natuurlijke personen. Aangezien artikel 17, 
derde lid, onderdeel b, van de Wet Vpb 1969, dergelijke situaties tegengaat is de 
toepassing van dat artikel met betrekking tot artikel 10, achtste lid, voorbehouden 
in artikel 22, tweede lid. Voor een goed begrip van deze bepaling wordt opgemerkt 
dat de uitsluitende woonlandheffing niet van toepassing is als de Curaçaose
