artikel 30 van de regeling, waarin deze overgangsregeling is opgenomen, op enkele 
onderdelen te verduidelijken. Hierop wordt hierna onder het kopje "Het voorkomen 
van oneigenlijk gebruik van de regeling" ingegaan. In verband met de vraag van de 
leden van de fractie van de SP over welke wijzigingen moeten worden doorgevoerd 
om van de verlaagde bronheffing die is opgenomen in de BRNC gebruik te kunnen 
maken, merk ik op dat het afhankelijk is van feiten en omstandigheden of aan de 
voorwaarden voor de uitsluitende woonlandheffing voor deelnemingsdividenden 
wordt voldaan. In zijn algemeenheid kan daarom niet worden gezegd welke 
wijzigingen moeten worden doorgevoerd om aanspraak te maken op de uitsluitende 
woonlandheffing; dit hangt af van de vraag vanwege welke feitelijke omstandigheid 
een vennootschap niet aan één van de toetsen in de LOB-bepaling voldoet. Maar 
gedacht kan worden aan het ontplooien van een handels- of bedrijfsuitoefening 
door het dividendontvangende lichaam. Hierbij merk ik op dat van zo’n handels- of 
bedrijfsuitoefening sprake is bij economische activiteiten die ook onafhankelijk, dat 
wil zeggen bij lichamen die geen onderdeel uitmaken van een concernstructuur, 
kunnen worden uitgeoefend.  
 
De leden van de fractie van de PvdA vragen wat de budgettaire gevolgen zijn van 
de tijdelijke regeling voor deelnemingsdividenden en van de BRNC als geheel.  
Ten opzichte van de huidige BRK is de getroffen tijdelijke regeling budgettair 
neutraal, aangezien onder de BRK de door Nederland geheven dividendbelasting 
over deelnemingsdividenden wordt overgemaakt naar Curaçao en dus niet leidt tot 
een belastingopbrengst in Nederland. Deze overmakingsregeling wordt met 
betrekking tot de dividendbelasting die onder de tijdelijke regeling wordt geheven, 
voortgezet. 
De budgettaire aspecten van de BRNC als geheel zijn moeilijk kwantificeerbaar. De 
in de regeling opgenomen verdeling van heffingsrechten zal op enkele onderdelen, 
zoals de aangepaste bepalingen over de erf- en schenkbelasting bij emigratie naar 
Curaçao en de aangepaste bepalingen over de particuliere pensioenen, een 
verschuiving betekenen van de belastingheffing naar Nederland. Maar de 
daadwerkelijke budgettaire consequenties daarvan zullen voor een groot deel 
afhankelijk zijn van gedragseffecten en gelet op de getroffen 
overgangsmaatregelen zullen verschuivingen in de belastingheffing zich pas op 
langere termijn manifesteren. 
Voor Curaçao is vooral van belang dat Curaçao een aantrekkelijk fiscaal 
vestigingsklimaat behoudt. Met de BRNC beoogt Curaçao bedrijven met 
economische substantie te behouden en aan te trekken. Dit heeft een positief effect 
voor de loon- en omzetbelasting. Daarnaast heeft de hiermee gepaard gaande 
werkgelegenheid een matigend effect op de socialezekerheidsuitgaven.  
 
De leden van de fractie van de SP hebben vragen naar aanleiding van de opmerking 
in onderdeel II.22 van de memorie van toelichting dat artikel 17, derde lid, 
onderdeel b, van de Wet Vpb 1969, geen afbreuk doet aan het recht op de 
8
