NOB’) op de regeling. Op dit commentaar wordt, voor zover de vragen niet ook 
separaat door de leden van één van de fracties zijn gesteld, ingegaan aan het slot 
van deze nota.  
 
  Algemeen en het verloop van de besprekingen 
 
De leden van de fractie van de VVD vragen wanneer de BRNC in werking treedt. In 
artikel 36 is bepaald dat de BRNC in werking treedt met ingang van de eerste dag 
van de tweede maand volgend op de datum van uitgifte van het Staatsblad waarin 
de BRNC is geplaatst. Vervolgens vinden de bepalingen ervan toepassing vanaf 1 
januari van het kalenderjaar dat volgt op het kalenderjaar waarin de BRNC in 
werking is getreden. Gelet op deze bepalingen zal de BRNC voor het eerst met 
ingang van 1 januari 2016 van toepassing kunnen worden, zoals ook de leden van 
de fractie van de PAIS hebben opgemerkt. 
 
De leden van de fractie van de MFK vragen, met verwijzing naar zogenoemde 
“Agreed minutes” van 24 september 2012 tussen Nederland en Curaçao over een 
“nieuwe regeling ter voorkoming van dubbele belasting tussen Nederland en 
Curaçao”, waarom de regeling eerst nu, na twee jaar, aan de orde komt. Voor de 
goede orde zij allereerst opgemerkt dat deze “Agreed Minutes” niet bestaan. Zoals 
3
in paragraaf I.1 van de memorie van toelichting is aangegeven, hebben in 
augustus 2012 nadere besprekingen tussen Nederland en Curaçao plaatsgevonden 
tussen de ambtelijke delegaties van beide landen. Maar van de uitkomst van deze 
besprekingen is door de delegaties geen gezamenlijk verslag (die in de regel als 
"Agreed Minutes" worden aangeduid) vastgesteld. In 2012 en 2013 is vervolgens 
verder gewerkt aan de concrete uitwerking van de besprekingen en aan de 
technische afronding van de wettelijke bepalingen. Op 12 december 2013 is te 
Willemstad overeenstemming bereikt over deze technische uitwerking van het 
onderhandelingsresultaat tussen Nederland en Curaçao, waarna het wetsvoorstel op 
17 maart 2014 voor advies aan de Raad van State van het Koninkrijk is verzonden. 
Op 7 mei is het advies van de Raad ontvangen waarna het bij koninklijke 
boodschap van 5 juni 2014 is aangeboden aan de Tweede Kamer der Staten-
Generaal, de Staten van Aruba, de Staten van Curaçao en de Staten van Sint 
4
Maarten. 
 
Tevens vragen de leden van de fractie van de MFK hoelang de BRNC zal gelden. De 
BRNC geldt in beginsel voor onbepaalde tijd. Maar zoals bij artikel 35 is toegelicht, 
is het gebruikelijk om bij belastingverdragen, waarbij de BRNC wat inhoud en 
vormgeving betreft nauw aansluit, een mogelijkheid van beëindiging op te nemen 
door één van beide partijen. Tegen deze achtergrond is in artikel 35 bepaald dat de 
                                                           
3
 Kamerstukken II 2013/14, 33 955 (R2032), nr. 3. 
4
 Kamerstukken II 2013/14, 33 955 (R2032), nr. 1
