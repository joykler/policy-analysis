breaker’-bepaling in relatie met het Verenigd Koninkrijk, de volgende factoren in 
ogenschouw genomen: 
(i) de plaats waar het senior management wordt uitgeoefend; 
(ii) de plaats waar de bestuursvergaderingen plaatsvinden; 
(iii) de plaats waar het hoofdkantoor is gevestigd; 
(iv) de mate en aard van economische verbondenheid van het lichaam met elk van 
beide landen; 
(v) de vraag of het feit dat het lichaam wordt geacht inwoner te zijn van een van de 
landen en niet van het andere land, het risico met zich meebrengt dat misbruik 
wordt gemaakt van de regeling dan wel de nationale wet van een van beide landen 
onjuist wordt toegepast. 
Bovenstaande opsomming is niet limitatief en elk geval zal afzonderlijk worden 
bekeken. Daarnaast wil ik benadrukken dat de feitelijke leiding, de leden van de 
fractie van het CDA vragen daar naar, niet zonder meer doorslaggevend zal zijn. 
Met name ook het motief van de zetelverplaatsing is van belang.  
 
In antwoord op de vraag van de leden van de fractie van het CDA merk ik op dat 
een vergelijkbare ‘corporate tie breaker’-bepaling is opgenomen in - naast het 
reeds genoemde verdrag met het Verenigd Koninkrijk - de door Nederland gesloten 
verdragen met Armenië, Bahrein, Barbados, Belarus, Canada, Estland, de 
Filippijnen, Hong Kong, Indonesië, Japan, Letland, Litouwen, Mexico, Nigeria, 
Thailand, Turkije, de Verenigde Arabische Emiraten en de Verenigde Staten van 
Amerika.  
 
De leden van de CDA-fractie vragen voorts welke ervaringen er inmiddels zijn 
opgedaan met de toepassing van de procedure van de ‘corporate tie breaker’-
bepaling onder het verdrag met het Verenigd Koninkrijk. Tijdens de plenaire 
behandeling van het belastingverdrag tussen Nederland en het Verenigd Koninkrijk 
19
heeft mijn ambtsvoorganger toegezegd hierover een terugkoppeling te geven . 
Deze terugkoppeling is inmiddels gegeven in de brief aan de Voorzitter van de 
Tweede Kamer der Staten-Generaal van 16 september 2014 (Fiscale moties en 
20
toezeggingen Tweede Kamer) . In de brief is beschreven dat de ervaringen met de 
‘corporate tie breaker’-bepaling onder het belastingverdrag met het Verenigd 
Koninkrijk positief zijn. Tevens vragen de leden van de CDA-fractie naar ervaringen 
met de andere verdragen die ook een ‘corporate tie breaker’-bepaling bevatten. 
Hierover kan ik opmerken dat op grond van andere verdragen slechts in een gering 
aantal gevallen overlegprocedures over het inwonerschap van vennootschappen 
met een dubbele woonplaats zijn gevoerd.  
 
                                                           
19
 Handelingen II 2010/11, TK, nr. 17, blz. 49. Zie ook de brief van 4 november 2010, Kamerstuk, 32 145, nr. 
7.   
20
 Kamerstukken II 2014/15, 34 000 IX, nr. 5. 
18
