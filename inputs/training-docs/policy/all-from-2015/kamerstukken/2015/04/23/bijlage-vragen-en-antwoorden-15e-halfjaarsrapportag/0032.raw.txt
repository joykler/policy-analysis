dienen  bij de uitrol van de nieuwe aangiftevoorziening keuzes te worden gemaakt uit oogpunt van 
plannen en investeringen. In dat licht is ervoor gekozen om te beginnen met formulieren met de 
grootste impact. Gezien de omvang van de stroom F-biljetten zal dit biljet niet voor 2017 worden 
gedigitaliseerd. Daarbij speelt ook een rol dat er nog geen voorziening is om de bevoegdheid van 
degene die namens de nabestaanden van de overledene de belastingaangifte doet, digitaal te 
controleren. Aan een dergelijke nabestaandenmachtiging wordt in samenspraak met het Ministerie 
van Binnenlandse Zaken en Koninkrijksrelaties gewerkt, doch deze zal naar verwachting niet voor 
2016 beschikbaar zijn. 
Voor partners van een overledene is het overigens wel mogelijk om digitaal aangifte te doen door 
het invullen van de aangifte inkomstenbelasting op MijnBelastingdienst.  
 
133 
Hoe zo gestart met een onderzoek naar fraude bestrijding met andere overheden? Dat liep toch al, 
waarom nog onderzoek?  
 
Antwoord 
Het klopt inderdaad dat de samenwerking met andere overheden op het gebied van 
fraudebestrijding al enige tijd zijn vruchten afwerpt. Hierover is al meerdere malen in de 
halfjaarsrapportage gerapporteerd. Wat de bedoelde passage betreft, deze is niet correct in de 
rapportage terechtgekomen. Er had moeten staan: Ook is een risicomodel ontwikkeld dat een 
uniek risicoprofiel meegeeft aan elke IH-aangifte, met als doel het correctiepotentieel te vergroten. 
 
135 
Hoe ontwikkelt zich de telefonische bereikbaarheid van de Belastingtelefoon? Kunnen pieken in de 
vragen beter worden opgevangen? 
 
136 
Kan de telefonische bereikbaarheid van de Belastingdienst in 2014 per maand worden 
weergegeven? 
 
Antwoord 135 en 136 
De bereikbaarheid heeft zich in 2014 volgens onderstaande tabel ontwikkeld: 
            
2014 Bereikbaarheid per maand in 2014 (%) 
 
Cum jan feb mrt apr mei jun jul aug sept okt nov dec 
ulatie
f 
63% 35% 53% 53% 67% 66% 64% 79% 80% 82% 83% 83% 84% 
 
Door betere afstemming in de keten kunnen in een aantal gevallen pieken worden voorzien en 
daardoor in de uitvoering opgevangen worden. 
 
137 
83% van de terugbelafspraken zijn nagekomen volgens afspraak met burgers en bedrijven. 17% is 
dus niet conform die afspraak nagekomen. Om hoeveel gevallen gaat het dan? 
 
Antwoord 
In totaal zijn er 605.066 terugbelafspraken gemaakt, waarvan er 102.861 (17%) niet binnen de 
afgesproken termijn zijn nagekomen. Ik verwijs tevens naar het antwoord op vraag 140. 
 
 
138 
Hebben mensen altijd de keuze om te wachten tot zij aan de beurt zijn bij de belastingtelefoon of 
wordt de verbinding bij overschrijding van een bepaald wachttijd verbroken?
