bieden naast de mogelijkheden tot arbitrage ook mogelijkheden tot manipulatie, oneigenlijk 
gebruik en fraude.  
 
Het bestrijden van deze manipulaties kan de Belastingdienst alleen door fysieke controle van iedere 
auto en boekenonderzoek. Dat wil zeggen het bekijken van de auto, eventueel hertaxeren en 
vergelijken met de aangifte. Het is voor de Belastingdienst een onevenredig zware belasting 
jaarlijks zo’n 54.000 aangiften met koerslijst/taxatie fysiek te controleren. Ook hertaxaties leiden 
niet altijd tot het gewenste resultaat. De rechter is immers geen taxateur en gaat daarom vaak uit 
van het gemiddelde. De naheffing gaat veelal gepaard met bezwaar- en beroepsprocedures welke - 
gezien de grote aantallen - een flinke impact hebben op de uitvoering door de Belastingdienst.  
Verder is het zo dat er veelal niet om de inhoud of het principe wordt geprocedeerd maar enkel 
voor de winst en de daaruit veelal voortvloeiende proceskostenvergoeding. Daarmee is de BPM en 
het verkrijgen van een proceskostenvergoeding een verdienmodel geworden. Het aantal aangiften 
BPM op basis van een koerslijst of een taxatie neemt ook nog jaarlijks toe (2011:18.500; 2014: 
54.000). Het gemiddelde BPM-bedrag opgenomen in de aangiften neemt echter jaarlijks af (2011: 
€5.000; 2014: € 1.800). Deze ontwikkelingen leiden tot ongelijkheid in concurrentieverhoudingen 
en verstoren het level playing field in de autobranche. 
 
Dit betekent overigens niet dat bij import van tweedehands auto’s in al die gevallen van fraude kan 
worden gesproken. Wel leidt de handhaving hierop in veel gevallen tot een correctie van de 
grondslag en (mede daardoor) tot relatief veel procedures, die ook nog eens extra tijdrovend zijn. 
Deze problematiek is eigen aan de systematiek van waardebepaling in de BPM-heffing en valt 
gezien de geldende (EU) jurisprudentie ook niet te voorkomen. Verder is het zo dat het procederen 
over de waarde van een te importeren auto – ook al wordt die waarde slechts met € 1 verlaagd – 
in een aantal gevallen alleen wordt gedaan om de proceskostenvergoeding te verkrijgen. 
 
Er is pas sprake van fraude bij het opzettelijk doen of grove schuld hebben aan het doen van een 
onjuiste aangifte. Juist omdat geen sprake is van exacte objectieve maatstaven of vaststaande 
waarden is meer sprake van tijdrovende handhaving en discussies over de waarde dan van het 
opzettelijk onjuist doen van een aangifte. Bij een niet harde norm is moeilijk aan te tonen dat die 
norm met opzet is overtreden. Daarom kan ik niet aangegeven hoeveel BPM-fraude er in 2014 en 
het eerste kwartaal van 2015 is gepleegd. Wel kan ik aangeven dat er in 2014 circa 148.000 BPM 
aangiften voor parallelimport zijn gedaan waarvan  54.000 gebaseerd op koerslijst/taxatie. Van die 
148.000 aangiften zijn bijna 8.000 aangiften geselecteerd voor nadere controle. Begin maart 2015 
liepen er ruim 1.800 bezwaarprocedures. 
 
6 
Wat is de gemiddelde leeftijd van het personeel binnen de Belastingdienst? 
 
Antwoord 
De gemiddelde leeftijd van personeel bedroeg eind 2014 50,2 jaar. 
 
7 
Hoeveel mensen gaan er binnen de Belastingdienst naar schatting in 2015 met pensioen? 
 
Antwoord 
In 2015 bereiken ongeveer 475 mensen de pensioengerechtigde leeftijd. Of deze mensen 
daadwerkelijk in 2015 met pensioen gaan is onbekend aangezien het bereiken van de 
pensioengerechtigde leeftijd niet de verplichting tot pensionering met zich meebrengt. Daarnaast 
valt niet uit te sluiten dat er ook medewerkers zullen zijn die vervroegd met pensioen gaan. 
 
8 
Hoeveel mensen worden er dit jaar naar schatting aangenomen bij de Belastingdienst? 
 
Antwoord
