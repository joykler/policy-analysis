60 
Met hoeveel FTE wordt het LIC uitgebreid? 
 
Antwoord 59 en 60 
Begin 2015 zijn circa 450 fte werkzaam bij het LIC. In Enschede zal bij het LIC 170 fte geplaatst 
worden. Dit betreft een verschuiving van bestaande invorderingswerkzaamheden die nu elders 
binnen de organisatie plaatsvinden. Daarnaast worden in 2015 ongeveer 100 uitzendkrachten 
ingezet om de concentratiebeweging mogelijk te maken. 
 
61 
Hoeveel FTE zijn er momenteel werkzaam bij het LIC? 
 
62 
Met hoeveel wordt het budget van het LIC uitgebreid? 
 
Antwoord 61 en 62 
De budgetten worden niet intern verdeeld naar de processen. De bezetting van 450 fte 
vertegenwoordigt een loonsom van circa euro 20,3 miljoen euro. Dit is zonder kostenopslag voor 
facilitaire kosten, huisvesting en dergelijke. De uitgaven nemen in 2015  toe met circa 5 miljoen 
Dit is budget voor de uitzendkrachten die worden ingezet voor de concentratie. 
 
63 
Hoeveel extra capaciteit wordt vrijgemaakt voor inlichtingenverzoeken en waar komt deze 
vandaan? 
 
Antwoord 
In eerste instantie zal dit om 5 a 10 fte gaan. Deze capaciteit kan vrijgespeeld worden door de 
efficiency die de concentratiebeweging met zich mee brengt.  
 
64 
Als een van de hindernissen voor de aanpak wordt de beperkingen in capaciteiten en budget 
binnen de Belastingdienst aangevoerd. Klopt het de laatste jaren de Belastingdienst alleen maar 
extra medewerkers heeft kunnen werven omdat daarmee de opbrengst zou toenemen? 
 
65 
Is de Belastingdienst wel in die werving geslaagd? 
 
Antwoord 64 en 65 
Dit klopt ten dele. Belastingdienst heeft de afgelopen jaren geworven in het kader van 
intensivering van toezicht en invordering. Daarnaast kan de Belastingdienst vacatures openzetten 
bij uitstroom van medewerkers en voor het omzetten van tijdelijke krachten naar vast 
dienstverband. Alle door de Belastingdienst opengezette vacatures zijn ingevuld. De 
Belastingdienst is dus in de werving geslaagd en heeft ook medewerkers aangetrokken om andere 
redenen dan het verhogen van de opbrengst.  
 
66 
Is het niet een probleem van de organisatie van de Belastingdienst?  
 
67  
Is er niet sprake van dat de cultuur van de Belastingdienst een eilandjescultuur is? 
 
68  
Is dit ook niet het geval bij nieuwe aanpak met een regieteam en extra capaciteit voor dat landelijk 
incassocentrum LIC om informatieverzoeken voor te bereiden en over te dragen aan het CLO?
