In onderstaande tabel wordt de stand van zaken weergegeven van bovenstaande verzoeken per 13 
april 2015.  
 
Stand van zaken d.d. 13-04-2015 
soort aantal 
4
betalingsregeling 6 
bezwaar 5 
onderhanden 35 
vow 2 
geen verhaal 4 
Totaal 52 
 
 
 
43 
Wat gebeurt er wanneer uit de reactie op het inlichtingenverzoek blijkt dat er (op dat moment) 
geen verhaalsmogelijkheden zijn?  
 
Antwoord 
Niet inbare schuldvorderingen zullen onder het dynamisch monitoren worden gebracht. Dit 
betekent dat de schuldvordering periodiek getoetst wordt aan informatie over mogelijke 
verhaalsmogelijkheden. Om te voorkomen dat deze posten verjaren, wordt tijdig een dwangbevel 
of stuitingsbrief verstuurd. 
 
44 
(al. 2): Is hier geen sprake van een afwijking van het wettelijke traject? Is hier wel sprake van een 
onderzoek naar aanleiding waarvan bijzondere invorderingsmaatregelen worden gedaan? Worden 
bedrijven via dit semiautomatische systeem nu niet overmatig belast met loonvorderingen en 
derdenbeslagen? Wordt ook de wanbetaler niet onnodig hier door op kosten gejaagd, zijn bank 
brengt hier immers wel kosten voor in rekening?Vallen die toeslagschulden wel onder de 
belastinginvordering?  
 
Antwoord 
Gevraagd wordt naar het gebruik van de loonvordering bij de terugvordering van toeslagen. Bij de 
terugvordering van toeslagschulden wordt gezocht naar de minst belastende manier, voor burger, 
bedrijf en Belastingdienst. Er is sprake van een ladder waarbij het invorderingsinstrument hoe 
hoger op de ladder, hoe meer belastend is. De eerste trede op de ladder is een betalingsregeling 
van 24 maanden. Deze betalingsregeling wordt standaard aangeboden. Indien de 
standaardbetalingsregeling leidt tot een termijnbedrag dat te hoog is, dan kan de belanghebbende 
verzoeken om een betalingsregeling op maat, toegesneden op zijn persoonlijke omstandigheden 
(betalingscapaciteit).  
Indien de belanghebbende de toeslagvordering niet terugbetaalt en er een aanmaning is 
verzonden, wordt de volgende stap op de ladder gezet. Getracht wordt de toeslagschuld te 
verrekenen met een toeslagvoorschot. Zijn er geen of onvoldoende verrekeningsmogelijkheden,  
dan komt de overheidsvordering in beeld bij de volgende trede, na betekening van een 
dwangbevel.  
Pas nadat duidelijk is dat de overheidsvordering ook niet leidt tot inning van de toeslagschuld, 
wordt de volgende stap gezet in de vorm van de loonvordering. Vooraf wordt bekeken of een 
loonvordering wel zinvol is: heeft de belanghebbende inkomen en of biedt dit inkomen voldoende 
beslagruimte? Getracht wordt het voor de burger minst ingrijpende instrument in te zetten en de 
administratieve lasten voor het bedrijfsleven zo beperkt mogelijk te houden. 
Al deze stappen op de ladder zijn conform de geldende wet- en regelgeving. Bij de terugvordering 
                                                
4
 Een afgesproken betalingsregeling door de aangezochte autoriteit is vanzelfsprekend afhankelijk van de betalingscapaciteit van de 
schuldenaar
