sturen dat significant afwijkt van wat normaliter het geval is, wordt uiteraard vooraf met het CLO 
van het betrokken land in overleg getreden. Dat is in het internationale verkeer heel gebruikelijk. 
Ook Nederland zou dat op prijs stellen als een ander land het voornemen heeft ineens een groot 
aantal verzoeken te sturen. 
 
75 
Kennelijk wordt door staten als Bulgarije en Roemenië, Nederland en/of de Nederlandse CLO niet 
bepaald hoog gewaardeerd. Zou de Nederlandse Belastingdienst dat niet eens intern moeten 
onderzoeken? 
 
Antwoord 75 
Met Bulgarije en Roemenië wordt uitstekend samengewerkt. Het voor Nederland negatieve 
resultaat is voornamelijk het gevolg van de beperkte verhaalsmogelijkheden bij de betreffende 
burgers en staat los van de waardering voor de Belastingdienst / CLO.  
 
76 
(al. 5) Kunt u aangeven waarom de invordering van toeslagschulden niet verdragsrechtelijk 
geregeld is?  
 
Antwoord 76 
Binnen de EU/EER en Zwitserland is de invordering van toeslagen - uitgezonderd de huurtoeslag - 
gebaseerd op de (voorloper van) Verordening (EG) 883/2004. Invorderingsbijstand voor toeslagen 
vindt in het Caribisch deel van Nederland plaats op basis van de Belastingwet BES.  Zoals hiervoor 
aangegeven is het de inzet om bij onderhandelingen over nieuwe belastingverdragen en bij 
onderhandelingen over bestaande belastingverdragen een bepaling overeen te komen die bijstand 
bij invordering voor toeslagen mogelijk maakt. Zie ook het antwoord op vraag 58. 
 
77 
(al. 6) Ook ten aanzien van buitenlandse debiteuren wordt dynamisch monitoren toegepast? Kunt u 
aangeven hoe er in deze gevallen over de juiste informatie wordt beschikt? Kunt u aangeven over 
de tijd over hoeveel personen er niet over inkomensgegevens wordt beschikt? 
 
Antwoord 77 
De huidige populatie buitenlandse debiteuren is als extra controle getoetst met Dynamisch 
Monitoren. Hiervan zijn in een beperkt aantal gevallen nog binnenlandse verhaalsmogelijkheden 
naar voren gekomen. Hier zijn op dit moment geen cijfers van bekend.  
 
79 
(al. 1) Welke invorderingsmaatregelen kan men treffen bij iemand die een onbekend adres heeft? 
 
Antwoord 
Ook bij een schuldenaar met een onbekend adres kan verhaal worden genomen op de van hem 
bekende vermogensbestanddelen. Voor zover geen verhaalsmogelijkheden van de schuldenaar 
bekend zijn en ook overigens geen mogelijkheden bestaan de schuldenaar aan te spreken, zal 
vooralsnog de vordering als verloren worden beschouwd. 
 
80 
(al. 5) Worden deze schulden als belastingschulden ingevorderd met behulp van de 
belastingdeurwaarders of worden deze schulden door middel van een gerechtsdeurwaarder als 
privaatrechtelijke schulden ingevorderd? 
 
Antwoord 
De schulden worden ingevorderd als administratiefrechtelijke (belasting- of premie-) schulden door 
middel van een dwangbevel. Het antwoord op de vraag wie met de tenuitvoerlegging van het
