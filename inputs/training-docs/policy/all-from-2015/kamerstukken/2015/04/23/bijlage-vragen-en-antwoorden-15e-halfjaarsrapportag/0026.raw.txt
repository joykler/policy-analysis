Eind 2013 heeft de minister van Veiligheid en Justitie de Kamer voor het eerst namens het kabinet 
geïnformeerd over de rijksbrede aanpak van fraude met publieke middelen en meest recentelijk nog 
8
eind 2014. Jaarlijks wordt aan de Kamer gerapporteerd over het rijksbrede actieplan langs vier 
hoofdlijnen: fraudebestendige regelgeving, goed functionerende basisregistraties, de bestrijding van 
faciliterende fraudefenomenen en een gerichte aanpak van fraudeurs, Hierbinnen werken 
verschillende overheidsorganisaties gericht samen.  
Tevens heeft de minister van Veiligheid en Justitie de Kamer geïnformeerd over de verkenning naar 
een Kaderwet die de basis kan vormen voor informatie-uitwisseling tussen overheidsorganisaties en 
9
private partijen in het kader van fraudebestrijding. 
 
108 
Hoe is het mogelijk dat een belastingadviseur vele jaren achter elkaar 2500 onjuiste aangiften kan 
doen, hiermee 2,8 miljoen euro steelt zonder dat er ergens een bel gaat rinkelen bij de 
Belastingdienst. Is dit nog steeds mogelijk? Wat zegt dit over de kwaliteit van de controlesystemen 
van de Belastingdienst? 
 
Antwoord 
e
Zoals in de 13 halfjaarsrapportage van de Belastingdienst aan de Kamer is geschreven, is er in het 
kader van de fraudebestrijding door de Belastingdienst een combinatieteam aanpak facilitators (CAF) 
binnen de Belastingdienst ingericht. Het doel van dit interne samenwerkingsverband is het 
detecteren en stoppen van frauderende facilitators zoals deze ondertussen veroordeelde 
belastingadviseur. 
Frauduleuze aangiften die door facilitators worden ingediend kenmerken zich door aftrekposten voor 
- op zichzelf bezien - kleinere bedragen. Door verbetering van de detectiemechanismen de afgelopen 
jaren, is de Belastingdienst beter in staat om de samenhang te zien tussen op het eerste gezicht 
individuele aangiften, waarvoor vanuit het perspectief van handhavingsregie niet voor alle gevallen 
onderliggende bewijsstukken worden opgevraagd. Hierdoor komen malafide faciltators nu duidelijker 
naar voren. 
Het stoppen van deze faciltator door detectie en de uiteindelijke gerechtelijke veroordeling is een 
voorbeeld van de werkwijze van het CAF. 
 
109 
(al. 2): Hoeveel van die € 2,8 miljoen is uiteindelijk weer binnengehaald? 
 
Antwoord 
Het invorderingsproces is nog gaande. Hierdoor is nog niet aan te geven hoeveel zal worden 
teruggevorderd. 
 
110 
(laatste alinea.): Bij een derde van de gevallen bleek de woonsituatie niet juist te zijn? Is dit door te 
rekken in een breder perspectief? 
 
111 
Wat zijn de effecten van de bijdragen van externen en van de ANPR-acties? 
 
Antwoord 110 en 111 
De minister van Binnenlandse Zaken en Koninkrijksrelaties heeft de Kamer eerder geïnformeerd over 
10
het onderzoek door ICTU in opdracht van het ministerie van BZK naar de kwaliteit van de BRP. 
Voor dit onderzoek hebben verschillende overheidsorganisaties risicoadressen aangeleverd. Dit zijn 
adressen waarvoor aanwijzingen bestaan dat de gegevens van één of meer bewoners onjuist zijn. 
Hierbij is gebruik gemaakt van informatie uit de Basisregistratie Personen en de Basisregistratie 
                                                
8
 Kamerstukken II 2013/14, 17050, nr. 450 en Kamerstukken II 2014/15, 17050, nr. 496. 
9
 Kamerstukken II 2014/15, 32761, nr. 79. 
 
10
 Kamerstukken II, 2014/15,  27 859, nr. 73.
