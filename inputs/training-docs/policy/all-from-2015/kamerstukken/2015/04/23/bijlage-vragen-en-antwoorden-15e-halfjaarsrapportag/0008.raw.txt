sneller gaan: enkele quick wins al dit jaar en flinke stappen in 2016 en 2017. Voor andere 
onderdelen (legacy) zal meer tijd moeten worden genomen. 
 
24 
(al. 5): Valt onder spoor A ook het laten vallen van de invordering van de toeslagen (Awir) onder 
de AWR? 
 
Antwoord 
Bij Spoor A gaat het om het verminderen van de complexiteit in wet- en regelgeving. Met de 
stelselherziening zal dit meer vorm krijgen. Het stroomlijnen van de invorderingsbepalingen voor 
2
de inning van rode en blauwe schulden zou een vereenvoudiging in de regelgeving kunnen 
betekenen waar zowel burger als Belastingdienst van profiteren. In die zin kan stroomlijning als 
een Spoor A-maatregel kwalificeren. Van belang is dat nog onderzocht wordt of, hoe en wanneer 
een omvangrijke aanpassing in de automatisering van de Belastingdienst die voor stroomlijning 
nodig is, zou kunnen plaatsvinden.  
 
25 
Wat wordt bedoeld met de opmerking dat rechtsbescherming in zijn huidige vorm leidt tot 
bureaucratie en nodeloze herhaalcontacten? 
 
26  
Aan welke wijzigingen denkt u ten aanzien van de rechtsbescherming? 
 
Antwoord 25 en 26 
Het is niet mijn bedoeling iets af te doen aan de rechtsbescherming. Wat ik bedoel illustreer ik met 
een voorbeeld. Een burger dienst zijn aangifte inkomstenbelasting in; die wordt door de 
Belastingdienst in behandeling genomen en leidt tot een definitieve aanslag. De burger ontdekt iets 
in zijn aangifte te zijn vergeten. Hij belt naar de Belastingtelefoon om dit recht te zetten. De 
medewerker legt hem uit dat de beller bezwaar moet maken. De burger stuurt een bezwaarschrift 
in. Binnen de Belastingdienst gaat dat door een administratieve molen en belandt op een stapel bij 
een behandelaar. Die heeft meer bezwaren te behandelen en stuurt een verdagingsbericht omdat 
hij het bezwaar niet binnen de zes wekentermijn van de Algemene Wet Bestuursrecht kan afdoen. 
Na twee maanden belt de burger eens om te vragen hoe het er mee staat, het is toch een 
eenvoudige kwestie. Uiteindelijk honoreert de ambtenaar het bezwaar en wordt de vermindering 
doorgevoerd. Dit voorbeeld doet zich tienduizenden keren per jaar voor, terwijl de Belastingdienst 
bij deze burger en tienduizenden anderen gezien hun jarenlange fiscale gedrag geen enkele reden 
heeft te twijfelen aan de juistheid van het gevraagde. Er is dus absoluut geen sprake van een 
geschil, maar toch komt het formele recht in beeld, met zijn regels en termijnen. Hoeveel 
eenvoudiger zou het niet zijn als de burger de correctie via zijn portaal zou kunnen aanbrengen en 
bijvoorbeeld een vermindering, gezien zijn onberispelijke fiscale historie, onmiddellijk wordt 
verleend? Dat is het doel dat ik nastreef met de radicale wijzigingen in interactie en communicatie 
en daar wil ik het formele recht op aanpassen: dat komt alleen in beeld als burger en 
Belastingdienst vaststellen dat ze het ergens over oneens zijn. Dan treedt de rechtsbescherming in 
werking en gaan alle regels en termijnen gelden die dat geschil tussen burger en overheid 
reguleren.  
 
27 
(al. 3): ‘succesvolle aanpak LIC’. Wat is die succesvolle aanpak van LIC en wat is het succesvolle 
aan het LIC? Wanneer is met het LIC begonnen? Kunt u dit kwantitatief onderbouwen, met 
bedragen en aantallen? 
 
Antwoord 
                                                
2
 Voor meer achtergrondinformatie verwijs ik naar mijn eerdere brief, Kamerstukken II 2014/15, 31 066, nr. 
226.
