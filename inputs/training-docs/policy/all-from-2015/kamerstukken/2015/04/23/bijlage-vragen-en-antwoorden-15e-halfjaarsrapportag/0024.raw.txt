personen die niet reageren op de brief maar ook bij personen die hebben geantwoord dat ze een 
auto hebben meegenomen maar vervolgens geen actie hebben ondernomen. Ook worden degenen 
die niet thuis waren nogmaals maar dan op andere tijden bezocht. Gezien de beperkte ervaringen 
kan ik op dit moment nog geen uitspraken doen over de pakkans.  
  
96 
Wat zijn de kosten van het project “buitenlandse kentekens”? 
 
Antwoord  
In 2014 bedroegen de kosten van het project ongeveer €1,5 miljoen  
 
97 
Wat zijn de vervolgstappen bij de aanpak van buitenlandse kentekens? Kan er ook een deel worden 
geautomatiseerd? 
 
Antwoord  
De drie pijlers van het project worden voortgezet in 2015. Dit betekent dat de aanpak om personen 
voor te lichten, die zich inschrijven in de Basisregistratie Personen (BRP) wordt gecontinueerd 
waarbij ook de adresbezoeken, zoals hiervoor aangegeven, worden uitgebreid. Ook de pilot met de 
gemeentes, zoals beschreven in de halfjaarrapportage, wordt verder ingericht. Daarnaast worden 
personen geïnformeerd die zich al voor 1 januari 2014 in de BRP hebben ingeschreven. Aan de 
hand van de in 2014 bij de eerste pijler opgedane ervaringen wordt in 2015 ook een deel van deze 
groep via risicoselectie voorgelicht en benaderd. De aanpak van personen die hier wonen maar zich 
niet hebben ingeschreven is lastig. Door samenwerking met andere overheidsinstanties worden 
deze personen getraceerd en worden er specifieke acties gehouden. 
In 2015 wordt bezien of het proces van versturen van de voorlichtingsbrieven aan personen die 
zich in de BRP hebben ingeschreven geautomatiseerd kan worden als onderdeel van het massale 
proces.  
 
98 
(al. 3): Welke specifieke acties en met welk resultaat? 
 
Antwoord  
De Belastingdienst doet mee aan gecombineerde acties, bijvoorbeeld met gemeentes in het kader 
van illegale huisvesting, verkeersacties of andere gemeenschappelijke handhavingacties. Ook zet 
de Belastingdienst ANPR-auto’s in om buitenlandse kentekens op te sporen.  
In de halfjaarrapportage zijn de resultaten van het project opgenomen. Het is niet mogelijk deze 
resultaten over de verschillende pijlers te verdelen omdat acties van de ene pijler kunnen leiden tot 
resultaten van de andere pijler. Bij een illegale huisvestingsactie bijvoorbeeld, worden mensen 
alsnog in de BRP ingeschreven. Door de inschrijving in de BRP komen ze vanzelf in pijler 1 terecht. 
Het blijft lastig om de groep die zich niet inschrijft in de BRP te detecteren. De Belastingdienst 
moet daarvoor een voertuig op de openbare weg aantreffen. Het handhaven van de kentekenplicht 
is overigens een taak van de Politie. Inschrijving in het kentekenregister gebeurt bij de RDW. 
Indien inschrijving heeft plaatsgevonden, gaat de Belastingdienst automatisch MRB en/of BPM 
heffen. 
  
99 
U stelt op pagina 18 dat de mensen die hier wonen maar zich niet hier hebben ingeschreven, een 
lastig traceerbare groep is. Maken deze mensen deel uit van de doelgroep van de 
steekproefsgewijze aanpak, zoals genoemd in de eerste pijler van het project “buitenlandse 
kentekens”? Indien nee, waarom niet? 
 
Antwoord  
Deze personen maken geen onderdeel uit van de doelgroep van die steekproefsgewijze aanpak. 
Deze personen hebben zich niet ingeschreven in de BRP en zijn dus niet bekend en kunnen dus ook
