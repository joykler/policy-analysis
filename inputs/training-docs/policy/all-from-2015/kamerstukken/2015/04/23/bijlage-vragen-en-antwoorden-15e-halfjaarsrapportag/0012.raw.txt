verzoeken om bijstand,te verwerken.  
Daarnaast houden 2 FTE bij het LIC zich bezig met de invordering van toeslagschulden in Bulgarije 
en Roemenië en de verzoeken aan België en Duitsland. 
De invordering van de totale lijst zoals in tabel 1 op pagina 10 van de halfjaarsrapportage wordt 
vooral beperkt door de beschikbare capaciteit van de counterparts in het buitenland. Zie ook 
hiervoor de opmerking over de invordering van in 2015 ontstane toeslagschulden. De inschatting is 
dat met de tijdelijke extra inzet van 5 FTE de maximale capaciteitsinzet bij de buitenlandse 
counterparts is bereikt. 
 
ad 3. 
Deze inschatting is niet te maken omdat dit afhankelijk is van verschillende niet goed in te schatten 
factoren. Het gaat hier onder meer om het aantal verzoeken dat in behandeling kan worden 
genomen door  de buitenlandse counterparts en het aantal openstaande verzoeken voor het 
betreffende land, de hoogte van de openstaande toeslagschuld per individueel geval en het aantal 
mensen met onbekend adres waarvan een adres gevonden wordt. Het regieteam, dat bestaat uit 
specialisten van verschillende ministeries, volgt de genoemde invorderingsacties kritisch en brengt 
naar verwachting over een jaar een advies uit of deze acties voortgezet of gestopt moeten worden.  
 
37 
(al. 1 streepje 4): Momenteel is de capaciteit van het LIC onvoldoende en wordt het dynamisch 
monitoren op ‘hold’ gezet. Kunt u uitleggen waar de Belastingdienst die extra capaciteit vandaan 
haalt? 
 
38 
(al. 3): ‘de rest zal als verloren beschouwd moeten worden’. Is er hier geen sprake van een hoge 
mate van rechtsongelijkheid waarbij de goedwillende burger die wel verhaal biedt altijd dit pineut 
is?  
 
Antwoord 37 en 38 
De Belastingdienst maakt een afweging tussen inspanning en resultaat. Hierbij wordt gekeken hoe 
de aanwezige capaciteit zo goed mogelijk ingezet kan worden. Ook wil de Belastingdienst een 
duidelijk signaal afgeven naar allen die onterecht een toeslag hebben ontvangen dat zij deze ook 
terug zullen moeten betalen, juist om tegemoet te komen aan het rechtsgevoel van de burger.  
Om een vordering daadwerkelijk te incasseren zet de Belastingdienst verschillende middelen in. De 
keuze welke middelen worden ingezet is afhankelijk van het belang van de vordering en het risico. 
Als een vordering uiteindelijk niet kan worden vereffend, wordt de schuld  
bewaakt door middel van dynamisch monitoren. Als zich later verhaalsmogelijkheden voordoen 
wordt alsnog gepoogd om de schuld te incasseren.  
 
39 
Is het mogelijk om voorschotverstrekking aan buitenlanders niet af te schaffen onder de vlag van 
beperkte verhaalmogelijkheden? 
 
Antwoord 
De redenen op grond waarvan het uitbetalen van een voorschot door de Belastingdienst/Toeslagen 
achterwege blijft of kan worden opgeschort, zijn limitatief opgesomd in de wet. Het enkele feit dat 
de toeslaggerechtigde in het buitenland woonachtig is of een buitenlandse nationaliteit bezit, hoort 
daar niet bij. Aanpassing van de wet ligt niet voor de hand omdat een dergelijke maatregel (a) 
geen oplossing biedt in de veelvuldig voorkomende situatie dat de toeslaggerechtigde pas na 
verstrekking van de toeslag naar het buitenland vertrekt en (b) al snel zal leiden tot ongeoorloofde 
discriminatie. 
 
40 
Ziet u mogelijkheden om wet en regelgeving zodanig aan te passen, dat mensen die naar het 
buitenland vertrekken zonder de onterecht ontvangen toeslagen terug te betalen, internationaal
