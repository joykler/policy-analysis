duidelijkheid. Deze versnelling uit zich in het tweede halfjaar in meer terugvorderingen en dus een 
hoger teruggevorderd bedrag.  
 
123 
Wat zijn onbekende aanvragers? 
 
Antwoord 
In de Wet aanpak fraude toeslagen en fiscaliteit is het begrip onbekende aanvragers opgenomen. 
Dit zijn burgers over wie onvoldoende informatie beschikbaar is bij de Belastingdienst/Toeslagen of 
bij de inspecteur van de Belastingdienst.  Naar verwachting zal het in de meeste gevallen gaan om 
12
aanvragen afkomstig van buitenlanders die sinds kort in Nederland werken of wonen. 
 
124 
Kunt u inzicht geven in het totaal aantal (arbeids)uren dat belastingplichtigen in totaal kwijt zijn 
aan het proces van aanvragen, wijziging, terugvordering en sanctionering van toeslagen? 
 
Antwoord  
Het bijhouden van deze gegevens voor elk van de toeslagen valt onder de verantwoordelijkheid 
van het desbetreffende beleidsdepartement. Voor de zorgtoeslag is dit het ministerie van 
Volksgezondheid, Welzijn en Sport, voor de huurtoeslag de minister voor Wonen en Rijksdienst en 
voor de kinderopvangtoeslag en kindgebonden budget het ministerie van Sociale Zaken en 
Werkgelegenheid. 
 
125 
(al. 3) kunt u cijfermatig aangeven hoe deze opties worden gebruikt? Hoeveel wordt er buiten 
invordering gesteld over de jaren, absoluut en %? 
 
Antwoord  
Van de terugvorderingen die in 2014, bij het vaststellen van de definitieve toeslag 2013, zijn 
ontstaan, is 55% inmiddels voldaan en is bij 32% geopteerd voor de standaard betalingsregeling 
van (maximaal) 24 maanden. De overige 13% heeft een andere status. Er is dan bijvoorbeeld 
sprake van betalingsuitstel vanwege een ingediend bezwaarschrift, van een maatwerk 
betalingsregeling of van invorderingsmaatregelen (aanmaningen en dwangbevelen) omdat de 
vordering niet betaald is en de burger ook niet op een andere manier (indienen bezwaar of 
accepteren betalingsregeling) heeft gereageerd. Hoeveel buiten invordering is gesteld over de 
diverse toeslagjaren, absoluut en procentueel, is aangegeven in de laatste kolom van de tabel op 
pagina 26. 
 
127 
In het overzicht op pagina 25 zien we dat er voor € 31 miljoen “buiten vordering is gesteld”. Kunt u 
toelichten wat dat precies betekend?  
 
Antwoord  
Als een openstaand bedrag buiten (in)vordering is gesteld, dan wordt daarmee bedoeld dat 
gebleken is dat het niet mogelijk is de openstaande schuld met de aan de Belastingdienst ter 
beschikking staande invorderingsmaatregelen te innen. In de halfjaarsrapportage is op pagina 26 
aangegeven aan welke situaties men dan kan denken. Een buiten invordering gestelde vordering 
blijft wel opeisbaar en eventuele teruggaven of nieuwe toeslagrechten worden ermee verrekend. 
 
128 
Hoe komt het dat over 2013 slechts 65,5% van het teruggevorderde bedrag is terugbetaald? Is dit 
het effect van de veel langere terugbetaaltermijnen? Brengen deze veel langer termijnen de 
mensen eigenlijk niet in meer problemen? 
 
                                                
12
 Wet aanpak fraude toeslagen en fiscaliteit, Kamerstukken 2013/14, 33 754.
