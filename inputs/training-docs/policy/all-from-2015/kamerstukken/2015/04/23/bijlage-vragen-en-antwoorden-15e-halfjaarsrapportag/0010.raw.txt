(belasting- of premie-) vorderingen. Bedoelde afspraken hebben de vorm van een verdrag, een 
verordening of een richtlijn.  
Ongeveer een derde van de door Nederland gesloten belastingverdragen bevatten afspraken over 
wederzijdse bijstand bij de invordering van belastingen, maar bevatten (nog) geen juridische basis 
om een toeslagschuld in te vorderen. Wel geldt in EU-verband Verordening 883/2004/EG die onder 
meer de bijstand bij de invordering van toeslagschulden in andere lidstaten regelt. Deze 
verordening geldt echter niet voor de huurtoeslag.  
 
31 
Is het niet mogelijk om bij onvoldoende gegevens een individuele toetsing te doen laten plaats 
vinden via de gemeente? In het verleden werd bij een aanvraag huursubsidie in het lopende jaar 
een huurtoeslag verstrekt door de gemeente, het was dan ook bij de gemeente waar de verlening 
van de toeslag plaats vond. Is een individuele toetsing bij instabiele inkomensgegevens niet via de 
gemeente op te lossen? 
 
Antwoord 
Een toeslag wordt gebaseerd op het actuele inkomen van een burger. De burger is de degene die 
zijn actuele jaarinkomen het beste kan inschatten. Ten opzichte van de Belastingdienst heeft de 
gemeente geen betere informatie over inkomensgegevens. Het laten toetsen van instabiele 
inkomensgegevens via de gemeente resulteert dus niet in een verbetering ten opzichte van de 
huidige situatie omdat de gemeente dit inkomensgegeven eerst op moet vragen bij de betreffende 
burger. 
 
32 
(al.5) "doordat het invorderen van buitenlandse toeslagschulden niet de benodigde prioriteit had, is 
onduidelijk wat de Belastingdienst daadwerkelijk van de toeslagschuld kan terughalen.” Hoezo had 
dit geen prioriteit? Is de toeslagenfraude dan al niet vele jaren een issue van betekenis die in alle 
rapportages van de laatste jaren aan de orde kwam? Wordt de Nederlandse Staat dan niet al jaren 
door het misbruik van toeslagen opgelicht? En waarom heeft die fraude ondanks vele Kamervragen 
bij de Belastingdienst klaarblijkelijk niet die prioriteit gekregen?  
 
Antwoord 
Toeslagenfraude is zeker een issue van betekenis waar de Belastingdienst de afgelopen jaren en nu 
nog steeds veel aandacht voor heeft. De Wet aanpak van fraude toeslagen en fiscaliteit is hierbij 
van groot belang en dan met name de maatregel onbekende aanvrager en verlengen beslistermijn 
bij verhoogd risico. Zie vraag 29 voor meer informatie hierover.   
Het invorderen van buitenlandse toeslagschulden waar in deze halfjaarsrapportage over wordt 
gesproken, gaat echter nu juist om gevallen waar in principe geen sprake is van fraude.  
Ik heb u inmiddels geïnformeerd over mijn plan van aanpak.  
 
33 
De aanpak werd door de politiek vervolgens al in 2012 versterkt door het opleggen van hogere 
boetes. Kennelijk waren de boetes daarvoor te laag om effectiviteit te bereiken. In deze en in 
vorige rapportages staat niet wat het effect is geweest van de hogere boetes. Hoe vaak worden 
boetes en voor welke bedragen die voor de verhoging zijn opgelegd en hoe vaak en voor welke 
bedragen na de verhoging?  
 
Antwoord 
Belastingdienst/Toeslagen legt vanaf 2012 boetes op. Belastingdienst/Toeslagen ziet boetes als een 
van de  instrumenten om de compliance van burgers te beïnvloeden en zet dit instrument selectief  
in. Naast materiële boetes maakt Belastingdienst/Toeslagen gebruik van waarschuwingsbrieven. 
Deze hebben als doel de burger te attenderen op hun (verzaakte) plicht om 
Belastingdienst/Toeslagen juist, volledig, en tijdig te informeren, en aan te geven dat bij herhaling  
een materiële boete zal worden opgelegd. Hoewel de effectiviteit van sancties nog niet is gemeten, 
heeft Belastingdienst/Toeslagen inmiddels wel geconstateerd dat burgers die een
