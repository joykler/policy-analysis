ziektekostenverzekeraars en dergelijke.  
 
114 
Kunt u uiteenzetten hoe een fysieke BRP-controle leidt tot ontdekking van fraude, als fysieke 
bewijzen ontbreken en de betrokken personen blijven liegen over de situatie?  
 
Antwoord 114 
Een fysieke controle waarbij wordt vastgesteld dat een bepaald persoon niet op een bepaald adres 
woont, kan tot de vaststelling van onjuiste registratie in de BRP leiden door dit gegeven te 
combineren met administratieve gegevens en bewijsstukken zoals bijvoorbeeld een huurcontract en 
de (financiële) administratie van de verhuurder. Het college van B&W van de gemeente is op grond 
van de wet BRP bevoegd om betrokkene te verzoeken om informatie te verschaffen betreffende de 
gegevens die over betrokkene in de BRP zijn vastgelegd. Wanneer betrokkene niet in voldoende 
mate inlichtingen verschaft dan kan het college van B&W de gegevens in de BRP ambtshalve 
corrigeren, en overigens ook de betrokkene een bestuurlijke boete opleggen. Het is dus niet aan de 
betrokken personen om te bepalen op welke wijze zij geregistreerd staan in de BRP. 
 
115 
Kunt u inzicht geven in het effect van het toeslagensysteem op de kwaliteit van de BRP-registratie? 
Is het toeslagensysteem niet verreweg de belangrijkste reden voor mensen om de BRP-registratie te 
laten afwijken van de werkelijkheid? 
 
Antwoord 115 
Er is geen onderzoek uitgevoerd naar het effect van het toeslagensysteem op de kwaliteit van de 
BRP-registratie. In beginsel zijn er meerdere overheidsregelingen waarvan de toekenning en hoogte 
en daarmee een financieel voordeel (mede) afhangt van de registratie van het woonadres in de BRP. 
Deze voordelen kunnen zich bijvoorbeeld voordoen op terrein van: bijstandsuitkering, AOW-opbouw, 
parkeervergunning, toeslagen, illegale onderhuur faciliteren, afvalstoffenheffing, waterschapslasten 
en het creëren van onvindbaarheid voor schuldeisers. Een bevinding zoals het retour krijgen van 
post bij Toeslagen kan overigens wel aanleiding zijn voor een terugmelding aan de BRP en/of een 
risicoanalyse zoals in het kader van het project risicoadressen. 
 
116 
Hoe hoog waren de kosten van de pilot uitbesteding incasso externe kleine invorderingen? 
 
Antwoord 
De kosten van de pilot uitbesteding incasso externe kleine invorderingen bedragen € 628.500 
exclusief BTW. 
 
117 
(al. 3): Er is voor € 319 miljoen conservatoir beslag gelegd. Is dit de opbrengst of het de 
verschuldigde belasting? 
 
Antwoord 
Ontneming van wederrechtelijk verkregen voordeel is mogelijk op grond van art. 36e, eerste, 
tweede en/of derde lid van het Wetboek van Strafrecht (Sr). De officier van justitie kan een 
ontnemingsvordering bij de rechter indienen wanneer hij iemand ervan verdenkt een strafbaar feit 
te hebben gepleegd waarbij geldelijk gewin is behaald. Via de ontnemingsvordering verzoekt de 
officier de rechter te bepalen dat de verdachte het financiële voordeel, dat de verdachte volgens de 
officier van justitie heeft behaald met zijn vermeende criminele activiteiten, terugbetaalt aan de 
staat. Deze ontneming vindt op vordering van het Openbaar Ministerie plaats bij rechterlijke 
beslissing. Het "conservatoir beslag'" is een beslaglegging op (een deel van) het vermogen van een 
schuldenaar ter verzekering van de betaling van een onbetaald gebleven vordering nog voordat de 
rechter uitspraak heeft gedaan over de juistheid van die vordering.
