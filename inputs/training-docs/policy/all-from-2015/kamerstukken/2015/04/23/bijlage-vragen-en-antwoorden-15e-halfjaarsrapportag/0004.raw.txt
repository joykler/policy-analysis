Wat zijn de risico’s van het niet doorgaan van het verplichte depot voor niet gecertificeerde 
uitzendbureaus? Zijn er alternatieven om fraude via malafide uitzendbureaus te verhalen? 
 
Antwoord  
De in de halfjaarsrapportage beschreven G-rekening 1.5 is een basisvariant van de G-rekening 
waarbij de hoogstnoodzakelijke functionaliteiten worden gemoderniseerd en geautomatiseerd. Het 
aantal G-rekeninghouders kan bij deze basisvariant niet op grote schaal worden uitgebreid. Dit 
betekent dat het onderdeel uit de Wet aanpak fraude toeslagen en fiscaliteit dat voorzag in een 
verplicht depot – dit moet te zijner tijd gewijzigd worden in een verplichte G-rekening - voor niet-
gecertificeerde uitzendbureaus, voorlopig niet in werking kan treden. Dit wetsvoorstel zou namelijk 
tot gevolg hebben gehad dat het aantal G-rekeningen zou toenemen op een wijze die de 
beschreven basisvariant niet aan zou kunnen. Het is dus op dit moment nog niet duidelijk of, en zo 
ja wanneer, dit wetsvoorstel wel in werking kan treden. Begin 2016 zal ik hier in overleg met de 
banken en de Betaalvereniging een nadere afweging over maken, waarbij voor mij het tegengaan 
van fraude in de uitzendbranche uiteraard een zwaarwegend belang is. Op de vraag of er 
alternatieven zijn om fraude via malafide uitzendbureaus te verhalen wijs ik op de bestaande 
fiscale inlenersaansprakelijkheid. Op grond hiervan kunnen niet betaalde belastingschulden voor de 
loonheffingen en de omzetbelasting worden verhaald op opdrachtgevers van malafide 
uitzendbureaus. Ook wordt via het systeem van zelfregulering getracht de bonafide uitzendbureaus 
scherper te onderscheiden van de malafide uitzendbureaus zodat het toezicht effectiever kan 
worden ingezet.  
 
14 
Hoe groot is de financiële strop van de mislukking van het digitale M-biljet? 
 
Antwoord  
Het beeld van mislukking deel ik niet omdat het project rond het digitale M-biljet heeft geleid tot 
een vereenvoudiging in de hele keten. Drie voorbeelden zijn:  
- De M-aangifte als zodanig is vereenvoudigd; 
- De verwerking van de M-aangiften in de systemen van de Belastingdienst is verbeterd, 
waardoor minder uitval en uitworp plaatsvindt; 
- Specificaties van een digitale M-aangifte voor fiscaal dienstverleners zijn gerealiseerd. 
Hierdoor was het mogelijk in een aantal commerciële softwarepakketten de digitale M-aangifte 
al in te bouwen. Andere pakketten zullen in 2015 volgen. Dit resultaat is belangrijk omdat 
meer dan 50% van de M-aangiften wordt ingestuurd door fiscaal dienstverleners met behulp 
van softwarepakketten.  
De totale kosten van het project hebben tot nu toe € 2.511.000 bedragen. Naar verwachting komt 
daar nog een bedrag van maximaal € 50.000 bij als kosten voor afronding van het project. 
 
15 
Waar kunnen de leden de informatie vinden die tot en met de dertiende halfjaarsrapportage 
standaard was opgenomen, over de bestandsomvang, de volumes belangrijkste werkstromen, 
Compliance indicatoren, Tevredenheid over de dienstverlening, Kwaliteit antwoorden 
Belastingtelefoon, Terugbelafspraken en aanvragen via de Belastingtelefoon, Klanttevredenheid, 
dienstverlening Fiscale controles, Belastingen Horizontaal toezicht, Afgehandelde rulingverzoeken, 
Behandelde rulingverzoeken, Navorderingen, correcties en naheffingen, Controles Douane, 
Dwanginvordering, Aantal medewerkers per 31 december, Bezetting per bedrijfsonderdeel, 
Instroom, uitstroom en doorstroom, Internationale gegevensuitwisseling en dergelijke? Kan deze 
alsnog met de Kamer worden gedeeld? 
 
134 
Kunt u de volgende tabellen uit de 13e halfjaarsrapportage met de cijfers voor 2014 aan de Kamer 
doen toekomen: kengetallen intracommunautaire btw-fraude, stand openstaande voorschotten, 
compliance indicatoren, tevredenheid over dienstverlening, kwaliteit antwoorden Belastingtelefoon, 
klanttevredenheid dienstverlening, afgehandelde en behandelde rulingverzoeken, navorderingen
