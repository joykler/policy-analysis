geleid tot een mismatch tussen de voorraad, het aanbod en de beschikbare personele capaciteit. 
Naar verwachting is de concentratie  eind 2015 gerealiseerd en zijn medewerkers voldoende 
opgeleid. Gelet op de omvang van het aantal bezwaarschriften, de lopende concentratiebeweging 
en het gegeven dat steeds vaker massaal bezwaar wordt ingediend, is de norm van 95–100% in 
2015 nog niet haalbaar. De Belastingdienst werkt echter continu aan oplossingen. Zo is in 2014 
veel extra capaciteit ingezet op het afhandelen van bezwaren, het bellen bij bezwaar en inzet van 
specialistische behandelteams bij massale bezwaren. Voor de toekomst worden de mogelijkheden 
vergroot om bezwaar digitaal in te dienen en te verwerken. 
 
143 
Wat is de verklaring voor het afgenomen aantal hulp bij aangifte? 
 
Antwoord 
Het aantal in tabel 4 ‘Overige dienstverlening bij hulp bij aangifte’ 2014 betreft de hulp bij aangifte 
(HUBA) gedurende de aangiftecampagne. Het aantal over het jaar 2013 betreft zowel de 
aangiftecampagne als de hulp bij aangifte gedurende de rest van het jaar (na-HUBA). Het aantal 
van 163.000 dat nu met betrekking tot 2014 genoemd is, betreft enkel de HUBA uit de 
aangiftecampagne. Het juiste aantal HUBA over 2014 is 188.000 en is daarmee vrijwel 
onveranderd ten opzichte van het jaar ervoor. 
 
144 
Hoeveel extra aangiften worden er verwacht naar aanleiding van de Loontabel-misslagen in 2014? 
 
Antwoord 
14
Zoals ik heb aangegeven in mijn brief aan uw Kamer is het de verwachting dat vanwege het niet 
tijdig aanpassen van de loonbelastingtabellen er over 2014 ongeveer 0,2 miljoen extra IB-
aangiften zullen moeten worden ingediend.   
 
145 
Kan worden opgesomd onder welke voorwaarden een vordering als oninbaar kan worden 
bestempeld? 
 
Antwoord 
Het als oninbaar bestempelen, ook wel oninbaar lijden genoemd, is een zuiver interne en 
administratieve maatregel van de Belastingdienst. De procedure om een openstaande vordering 
door middel van invorderingsmaatregelen te innen wordt beëindigd wanneer daar redelijkerwijs 
geen resultaten meer van zijn te verwachten. Dat laatste gebeurt op basis van onderzoek naar de 
betalings- en verhaalsmogelijkheden van de schuldenaar. Zolang de vordering niet is verjaard, 
blijft inning mogelijk. 
 
146 
Kan worden uitgesplitst op welke belastingmiddelen de oninbare vorderingen betrekking hebben? 
 
147 
Voor welk bedrag staat de 0,6% aan oninbare vorderingen? 
 
148 
Tabel 12. Zou u hier ook de bedragen kunnen geven en de toelichting daarop? 
 
Antwoord  
De oninbare vorderingen worden gemeten voor alle belastingmiddelen. In 2014 waren de oninbare 
vorderingen € 1,3 miljard en de totale kasontvangsten € 224,6 miljard 
                                                
14
 Kamerstukken II, 2014/15, 31 066, nr. 223
