Ik noem drie knelpunten die te maken hebben met de beperkingen waarmee de Belastingdienst 
kampt bij de uitvoering van zijn taken; daarnaast noem ik twee knelpunten in de regelgeving die 
verantwoordelijk zijn voor een forse uitvoeringslast.  
In de uitvoering betreft het: 
- Interactie en communicatie met burgers en bedrijven die niet meer voldoen aan de 
eisen van de tijd en aan de verwachtingen van de belastingplichtigen (elektronisch 
ontvangen door de Belastingdienst van berichten maar antwoorden per post, een sterk 
geformaliseerd proces, grote volumes die vragen om inzet van steeds meer capaciteit); 
- Gegevens die zitten opgesloten in oude automatiseringssystemen waardoor het nu niet 
mogelijk is om in dienstverlening een compleet beeld aan de belastingplichtige te 
bieden van zijn actuele fiscale situatie en waardoor de Belastingdienstmedewerker in 
het toezicht veel systemen moet raadplegen om een integraal beeld van de 
belastingplichtige te krijgen (legacy); 
- Het aanpakken van de tax gap in een situatie waarbij de aantallen belastingplichtigen 
nog steeds toenemen en de diversiteit ervan steeds groter wordt; daardoor wordt het 
bij ongewijzigd beleid steeds moeilijker om te garanderen dat de Belastingdienst 
voldoende doet aan inning en controle en werkt aan de gevallen waar het meest te 
halen is. 
Als twee knelpunten in de regelgeving noem ik: 
- De regelgeving op het gebied van bezwaren: eenvoudige verzoeken van 
belastingplichtigen om correctie van gegevens noodzaken tot voor beide partijen 
onnodig omslachtige, bureaucratische procedures.  
- De regelgeving rond aftrekposten waarvan de gegevens niet kunnen worden 
vooringevuld, bijvoorbeeld de giftenaftrek, de aftrek van studiekosten en de aftrek van 
specifieke zorgkosten. Deze posten maken het onmogelijk om de aangiften 
inkomstenbelasting zonder tussenkomst van de betreffende belastingplichtigen af te 
doen. 
Bovenstaande knelpunten worden aangepakt met de verdere uitwerking van de Brede Agenda. 
 
18 
Bij welke belastingen, automatiseringsprojecten of andere zaken zijn er momenteel tegenvallers 
van meer dan 100 miljoen? 
 
Antwoord  
Momenteel zijn er bij automatiseringsprojecten e.d. niet dit soort tegenvallers bekend. De 
eerstvolgende raming van de belastingontvangsten 2015 volgt bij Voorjaarsnota 2015. Dit betreft 
een update van de Miljoenennotaraming en wordt voor 1 juni naar de Tweede Kamer gezonden. 
 
19 
Kan worden aangegeven wat precies wordt onderzocht ten behoeve van de business case? 
 
20 
Wat bedoelt u met ‘een duidelijke fundering’ ten aanzien van de business case, zoals u heeft 
gezegd tijdens het algemeen overleg Belastingdienst op 8 oktober 2014? 
 
21 
Staat vast bij welk onderdeel van de Belastingdienst een eventuele investering moet neerslaan? 
 
100 
Welke businesscase wordt uitgewerkt met betrekking tot de tax gap? 
 
Antwoord  
In de Proloog bij de halfjaarsrapportage en in het onderdeel moties en toezeggingen, onderdeel tax 
gap, heb ik aangekondigd dat ik tegen de zomer kom met een verdere uitwerking van mijn Brede 
Agenda, inclusief een business case. Daaraan wordt op dit moment nog intensief gewerkt. Mijn
