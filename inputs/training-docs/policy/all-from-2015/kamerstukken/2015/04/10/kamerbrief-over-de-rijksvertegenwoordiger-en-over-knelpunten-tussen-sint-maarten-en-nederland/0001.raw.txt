> Retouradres    
 
www.rijksoverheid.nl 
De Voorzitter van de Tweede Kamer der Staten-Generaal 
www.facebook.com/minbzk 
Postbus 20018 
www.twitter.com/minbzk 
2500 EA  Den Haag 
Kenmerk 
2015-0000216757 
Uw kenmerk 
 
  
Datum 9 april 2015 
Betreft Diverse toezeggingen aan uw Kamer aangaande de 
Koninkrijksrelaties 
 
 
 
Door middel van dit schrijven doe ik u de stand van zaken toekomen ten aanzien 
van het mandaat van de Rijksvertegenwoordiger en knelpunten tussen Sint 
Maarten en Nederland (Sint Eustatius en Saba). Dit conform toezeggingen die ik 
eerder aan uw Kamer heb gedaan. 
 
Taken en verantwoordelijkheden Rijksvertegenwoordiger en consultatie 
openbare lichamen 
Bijgaand treft u een overzicht van de taken en verantwoordelijkheden van de 
Rijksvertegenwoordiger conform mijn toezegging. Voorts kan ik u het volgende 
melden omtrent de motie (34000 IV, nr.14) van de leden Segers en Hachchi over 
de consultatie van Caribisch Nederland bij de totstandkoming van nieuwe 
wetgeving. Ik beschouw deze motie als staand beleid en afgedaan. Om dit 
nogmaals te herbevestigen is vastgelegd dat de departementen de 
Rijksvertegenwoordiger betrekken bij consultatieprocedures van wetgeving t.b.v. 
Caribisch Nederland. Hij zal in zijn contacten met de Bestuurscolleges actief 
wijzen op wetsvoorstellen die ter consultatie aan hen zijn voorgelegd.  
 
Sint Maarten 
Naar aanleiding van mijn brief aan toenmalig minister-president van Sint Maarten 
van 8 februari 2013 (TK 2012-2013, Kamerstuk 33400-IV, nr. 23) over een aantal 
knelpunten tussen Sint Maarten en Caribisch Nederland heb ik toegezegd om uw 
Kamer te informeren over de ontwikkelingen. Graag breng ik u hiermee op de 
hoogte van de laatste stand van zaken over de verschillende in vorengenoemde 
brief genoemde onderwerpen. 
 
Glasvezelverbinding. Op dit punt is vooruitgang geboekt. De regering van Sint 
Maarten heeft de benodigde vergunning afgegeven, waardoor ook de aanleg met 
Sint Maarten is gerealiseerd. Nadere besprekingen zijn nog gaande over de 
feitelijke aansluiting en de benutting van de kabel. 
 
Dubbele indirecte belasting. Tot op heden vindt dubbele belastingheffing op 
goederen die worden gebruikt in Caribisch Nederland nog steeds plaats. Hoewel ik 
de regering van Sint Maarten hier meermaals op heb aangesproken, is de 
internationaal ongebruikelijke indirecte dubbele belasting nog steeds een feit. De 
Nederlandse regering zal de regering van Sint Maarten blijven aanspreken op deze 
ongewenste situatie.  
 
Pagina 1 van 2
