aanzien van de meter en het maken van prognoses. Nieuwe taken, zoals bijvoorbeeld 
storingsregistratie, geven het bedrijf beter inzicht in de kwaliteit van het netwerk, en dragen bij aan 
bescherming van de consument. Schaalnadelen spelen bij deze taken geen rol. 
 
De leden van de SP-fractie lazen enerzijds over de mogelijkheid dat productie en distributie in de 
meeste gevallen monopoliefuncties blijven en anderzijds dat een concurrerende elektriciteits- en of 
watervoorziening niet past. Zij verzochten om een reactie op deze tegenstelling. Op de eilanden 
gelden specifieke omstandigheden, die met dit wetsvoorstel zoveel mogelijk worden gerespecteerd, 
binnen de randvoorwaarden van kwaliteit en betaalbaarheid. Zo zijn er op Saba meerdere producenten 
en distributeurs van drinkwater en is er dus geen sprake van een monopolie. Ook op Bonaire zijn er 
binnenkort mogelijk twee producenten van drinkwater. Op Bonaire en Sint Eustatius produceren de 
grote olieterminals ieder hun eigen elektriciteit en drinkwater. Het bestaan van meerdere partijen 
betekent nog niet dat er een concurrerende markt is, zo verkoopt bij distributie per netwerk één 
distributeur alle elektriciteit aan eindafnemers. 
 
De leden van de PVV-fractie vroegen waarom de kosten voor elektriciteit op de BES-eilanden zo hoog 
zijn en hoe deze kosten zich verhouden tot vergelijkbare eilanden. De kosten zijn hoger door de 
brandstofmix en door schaalnadelen. De brandstofmix is nadelig omdat de elektriciteit met stookolie of 
diesel wordt opgewekt. Dit is veel duurder dan kolen-, gas-, wind- of nucleaire opwekking. Het 
economische begrip schaalnadeel kan geïllustreerd worden door de levering van olie per klein schip 
aan een eiland. De kosten per liter brandstof zijn hierdoor veel hoger dan wanneer een veel groter 
schip ingezet zou kunnen worden. En op Saba zijn er ongeveer 600 elektriciteitsaansluitingen, wat 
betekent dat alle kosten door deze 600 afnemers gedragen moeten worden.  
In onderstaande tabel staan de gemiddelde consumententarieven in 2013 in de regio voor elektriciteit, 
uitgedrukt in USDollar per kWh. Onbekend is in welke mate er subsidies of belastingen in deze 
tarieven zijn verdisconteerd. 
 
Land  Indicatie Tarief 
bevolkings- (USDollar / 
omvang in kWh) 
duizenden 
Nevis 12 0,21  
1)
Haïti 10.000 0,28  
Aruba  100 0,30  
Britse Maagdeneilanden  28 0,34  
St Lucia  174 0,35  
Sint Maarten  42 0,35  
St Vincent  100 0,36  
Barbados  280 0,38  
Amerikaanse Maagdeneilanden  107 0,40  
Jamaica  2.900 0,41  
Curaçao  150 0,42  
Bahama’s  320 0,42  
 
1) Op Haïti heeft driekwart van de bevolking geen elektriciteit. 
 
Ter vergelijking: in 2014 waren de gemiddelde elektriciteitstarieven op Bonaire 0,369 USDollar, op 
Sint Eustiatius 0,346 USDollar en op Saba 0,342 USDollar. 
Er zijn geen gegevens beschikbaar van de elektriciteitstarieven op eilanden met een 
bevolkingsomvang van Saba (1.900) en Sint Eustatius (3.800). 
De leden van de PVV-fractie vroegen hoe de drinkwatervoorziening en de kosten daarvan op de BES-
eilanden zich verhouden tot andere eilanden van een soortgelijke omvang, economie en 
welvaartsniveau omdat een vergelijking met Europees Nederland enigszins mank gaat. In het 
Caribisch gebied liggen veel eilanden die qua grootte, klimaat, bevolkingsomvang, economie en 
welvaartsniveau vergelijkbaar zijn met Bonaire, Saba en Sint Eustatius.
