systematiek die daarbij past. Relevante omstandigheden zijn bijvoorbeeld de vraag of er vergelijkbare 
bedrijven zijn waarmee vergeleken kan worden. 
De leden van de D66-fractie vroegen of de ACM gebruik gaat maken van price-cap-regulering en hoe 
dat op de specifieke situaties van de eilanden aangepast wordt.  
De ACM gaat in overleg met de betrokken bedrijven en andere belanghebbenden een methode 
vaststellen. Het overleg is erg belangrijk, juist om rekening te houden met de specifieke 
omstandigheden van de eilanden. De methode kan vervolgens verschillen per eiland of per type bedrijf 
(producent/distributeur). Price-cap-regulering is één van de mogelijkheden, maar een eenvoudiger 
systeem van regulering (zoals ‘profit-sharing’) ligt meer voor de hand. Profit-sharing is een systeem 
waarin vooraf wordt vastgesteld wat de inkomsten van een bedrijf mogen zijn. Wanneer een bedrijf 
meer kosten maakt, wordt alleen een deel van die extra kosten in een later jaar vergoed in de 
tarieven. Wanneer een bedrijf minder kosten maakt, mag het bedrijf een deel van de extra winst 
houden 
De leden van de D66-fractie informeerden voorts of de prijsregulering investeerders en financiers van 
capaciteitsuitbreiding kunnen afschrikken, waaronder de vraag of hier al signaleren van zijn 
ontvangen. De prijsregulering heeft zowel voor- als nadelen voor financiers. Een voordeel is dat de 
tarieven objectief bepaald zullen worden door de ACM . Daarmee worden misstanden als tussen 
Ecopower en WEB op Bonaire bestonden voorkomen. Aan de andere kant zal de ACM het rendement 
op investering maximeren, maar de ACM zal wel een rendement op investering toestaan dat in de 
regio gebruikelijk is. 
 
De leden van de ChristenUnie-fractie vroegen hoe snel de huidige lage olieprijs op de tarieven in 
Caribisch Nederland doorwerkt en of stijgingen in de olieprijs even snel doorberekend worden als 
verlagingen. Het is thans aan de Openbaar Lichamen om de elektriciteitstarieven vast te stellen. Op 
Bonaire is het afgelopen jaar tweemaal een prijsverlaging van twee cent per kWh doorgevoerd. Op 
Saba en Sint Eustatius lijden de bedrijven sinds de verzelfstandiging op 1 januari 2014 een verlies van 
15 à 20 dollarcent per kWh. De verlaagde brandstofprijzen hebben een gunstig effect op de verliezen, 
maar zijn vooralsnog onvoldoende om de bedrijven uit de rode cijfers te halen. 
Als het wetsvoorstel in werking is getreden zal de ACM er op toezien dat verhogingen en verlagingen 
van de brandstofprijs met dezelfde snelheid en in dezelfde mate in de tarieven tot uitdrukking komen.  
De leden van de ChristenUnie-fractie vroegen op welke manier het systeem van tariefregulering 
transparant is voor de afnemers en hoe vaak tarieven worden bijgesteld. De ACM zal in overleg - en 
met mogelijkheid tot inspraak, van onder andere afnemerorganisaties - een methode vaststellen die 
regelt hoe vaak en op welke wijze de tarieven worden vastgesteld, uiteraard met inachtneming van de 
wettelijke randvoorwaarden. Wat de ACM betreft zullen tariefvoorstellen en onderbouwingen zo 
transparant mogelijk op de website gepubliceerd worden, zoals ook in Europees Nederland gebruikelijk 
is, uiteraard met inachtneming van de bedrijfsvertrouwelijkheid van gegevens. 
De leden van de ChristenUnie-fractie vroegen voorts of de elektriciteitsprijs teveel afhankelijk is van 
de olieprijs. De elektriciteitsprijs op de eilanden is en blijft mede bepaald door de olieprijs, uiteraard 
naar de mate waarin deze brandstof voor elektriciteitsopwekking wordt gebruikt. Op Saba en Sint 
Eustatius is dat thans nog voor 100% het geval, maar aan verduurzaming van de 
elektriciteitsopwekking wordt gewerkt. Op Bonaire is al sprake van 33% windenergie. Mede daardoor 
fluctueert de kostprijs van elektriciteit op Bonaire minder en is zij ook aanzienlijk lager.  
 
De leden van de ChristenUnie-fractie vroegen of de gevolgen voor afnemers redelijk zijn wanneer de 
prijs gebaseerd is op de werkelijke kosten die een producent maakt en rekening houdt met een 
redelijk rendement; deze kosten kunnen door de kleinschaligheid en het achterstallig onderhoud aan 
het netwerk onevenredig groot zijn.  
Bij de tariefregulering dienen werkelijk gemaakte kosten en een redelijk rendement in aanvang het 
uitgangspunt te zijn, anders komt het voortbestaan van het bedrijf in gevaar. In latere jaren bepaalt 
de ACM in overleg met de bedrijven welke noodzakelijk te achten investeringen en kosten in rekening 
aan de afnemers kunnen worden gebracht. Kleinschaligheid is geen zelfstandig argument om kosten 
buiten beschouwing te laten. Integendeel; door kleinschaligheid kunnen kosten noodzakelijkerwijs 
14
