handelsdelegatie naar de Verenigde Staten leiden op het gebied van Life Sciences  
& Health (LSH), Chemie, en High Tech Systemen en Materialen (HTSM). Met als 
 
thema:  Healthy  Ageing - Shared Challenges, Smart Solutions. 
 
Kenmerk 
751238-135278-IZ  
De Verenigde Staten staat net als Nederland voor grote maatschappelijke 
uitdagingen als het gaat om een toegankelijke, betaalbare en kwalitatief 
hoogwaardige zorg. Dit vertaalt zich in een groeiende vraag naar innovatieve 
concepten en producten.  Dit is een goede gelegenheid voor Nederlandse (MKB) 
bedrijven, start-ups en kennisinstellingen om nu de kansen te verkennen in de 
Verenigde Staten voor R&D samenwerking, investeringen en business 
development. Centraal in deze deelmissie staat de match tussen de Nederlandse 
expertise, kennis en innovaties op het terrein van ‘Healthy Ageing’ en de vraag en 
investeringen in de Verenigde Staten.  
 
In Canada zal ik tijdens het WK voetbal voor vrouwen op 6 juni de wedstrijd 
Nederland- Nieuw-Zeeland bijwonen. In Ottawa voer ik vervolgens overleg over 
onder andere de problematiek van de antibioticaresistentie. Nederland en Canada 
hebben in het kader van de door president Obama geïnitieerde Global Health and 
Security Agenda (GHSA) een leidende rol om dit probleem mondiaal aan te 
pakken.  
 
Door deze activiteiten te combineren zal het tijdsbeslag beperkt blijven van 27 
mei t/m 8 juni.  
 
De tweede reis is naar aanleiding van het speerpunt van beleid AMR, waarover de 
Global Health Security Agenda (GHSA) in Zuid Korea zal plaatshebben. 
 
Van 7 tot en met 11 september neem ik deel aan de GHSA in Seoul. De Verenigde 
Staten heeft zich eraan gecommitteerd om met de Global Health Security Agenda 
de implementatie van de International Health Regulations van de WHO te 
versnellen. De strategie bestaat uit negen doelen die gericht zijn op het 
verbeteren van surveillance- en laboratiumsystemen, het initiëren van 
vaccinatieprogramma’s en het vergroten van de capaciteit om op pandemieën te 
reageren. De GHSA is verdeeld in een aantal action packages, de Verenigde Staten 
heeft verschillende landen gevraagd om als ‘leading country’ voor een action 
package op te treden. Nederland heeft de leiding genomen over de action package 
voor antibioticaresistentie.   
 
Voorafgaand aan mijn deelname aan de GHSA reis ik door naar China. China is 
een prioriteitsland voor de topsector LSH. Op een groot aantal terreinen wordt 
samengewerkt op basis van Memoranda of Understanding (antibioticaresistentie, 
productveiligheid, medische hulpmiddelen). Het bezoek aan China van 31 
augustus tot 6 september zal vooral in het teken staan van het versterken van de 
bilaterale relaties in vervolg op mijn voorgaande bezoeken aan China. 
 
  
 
PPaaggiinnaa  22  vvaann  33
