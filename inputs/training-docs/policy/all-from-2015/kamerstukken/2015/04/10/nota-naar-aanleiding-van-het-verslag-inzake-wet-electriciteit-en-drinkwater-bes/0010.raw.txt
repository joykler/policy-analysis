bedrijven te bevorderen waarvan het voordeel uiteindelijk in het tarief voor afnemers doorberekend 
wordt. Dit voordeel is niet gericht op bepaalde afnemersgroepen. 
In dit kader vroegen de leden van de PvdA-fractie of het instrument om het vaste gebruikstarief voor 
de afnemers met de laagste aansluitcapaciteit te limiteren voldoende zekerheid biedt om de kosten 
voor levensonderhoud van particulieren met een laag inkomen te doen profiteren van het 
wetsvoorstel. Het wetsvoorstel beoogt een aantal verbeteringen in de voorzieningen waardoor de 
betaalbaarheid voor allen wordt verbeterd. Het voorstel wijzigt de tariefstructuur door naast het 
gebruiksafhankelijke tarief een capaciteitstarief voor de netbeheercomponent in te stellen. In dit 
capaciteitstarief komt de structurele subsidie voor netbeheer in het wetsvoorstel tot uitdrukking, 
waardoor het capaciteitstarief beperkt wordt tot gemiddeld het Europees Nederlandse niveau. Door 
deze veranderingen zijn individuele effecten niet exact voorspelbaar. Vooralsnog is er geen aanwijzing 
dat er behoefte is aan limitering van het vaste gebruikstarief. Door dit instrument bij ministeriële 
regeling in te kunnen stellen, kan het snel ingezet worden, wanneer de behoefte hieraan in de praktijk 
toch mocht blijken. 
In het verlengde hiervan vroegen de leden van de PvdA-fractie naar het standpunt van de NSOB-
onderzoekers dat ‘het voorkomen van onverantwoorde prijsstijgingen een humanitaire, sociale en 
politieke noodzaak’ is. 
Met dit wetsvoorstel en met de voorgenomen subsidiëring van onder andere investeringen in 
duurzame energie en van netwerkkosten wordt onder meer beoogd prijsstijgingen te voorkomen, die 
op Bonaire na de verloren arbitrage door WEB, en op Sint Eustatius en Saba na de ontvlechting van 
het Gemeenschappelijk Energiebedrijf, onvermijdelijk zouden zijn geweest. 
De leden van de PvdA-fractie vroegen of er is overwogen een prepaidsysteem (op Bonaire ‘pagabon’ 
genaamd) ook op de andere eilanden in te voeren om lage inkomens tegemoet te komen.  
Het pagabonsysteem kan ook op Saba en Sint Eustatius ingevoerd worden. De bedrijven op Saba en 
Sint Eustatius beraden zich op nut en noodzaak ervan.  
 
De leden van de SP-fractie vroegen naar de manier waarop het gereguleerde tarief wordt vastgesteld 
en wat een aanvaardbaar maximumtarief is.  
De ACM zal worden belast met het vaststellen van de productieprijs, de tarieven die de distributeur in 
rekening brengt bij afnemers en krijgt in het wetsvoorstel de bevoegdheid alle relevante bescheiden 
op te vragen en in te zien. Om te voorkomen dat bedrijven in de problemen komen dienen de tarieven 
kostendekkend te zijn. Zonder tijdelijke subsidie zouden de kostendekkende tarieven vanuit 
maatschappelijk oogpunt te hoog kunnen zijn.  
De leden van de SP-fractie vroegen naar de constatering dat het op korte termijn niet mogelijk is om 
een betaalbaar tarief te realiseren zonder subsidie. 
Voor een betrouwbare, betaalbare en duurzame energie- en drinkwatervoorziening zijn op de eilanden 
nog investeringen nodig, onder andere om de brandstofkosten voor elektriciteitsopwekking te doen 
dalen. Thans zijn niet alle brandstofkosten in de tarieven opgenomen en ook de extra kosten van de 
investeringen zijn niet in de tarieven voor afnemers verwerkt, waardoor de elektriciteits- en 
drinkwaterbedrijven verlies lijden. Deze verliezen zijn in 2014 door subsidies van de Minister van 
Economische Zaken en de Minister van Infrastructuur en Milieu afgedekt. De verwachting is dat de 
elektriciteits- en drinkwaterbedrijven nog zeker enkele jaren nodig zullen hebben om financieel en 
technisch op orde te komen en dat een betaalbaar tarief zonder subsidie in die periode niet te 
realiseren is.  
In het kader van de gesuggereerde afbouw van de subsidie vroegen de leden van de SP-fractie welk 
percentage van het inkomen verschillende inkomensgroepen aan hun energie- en waterrekening 
besteden en welk percentage acceptabel wordt geacht en hoe dat met de voorgestelde tariefregulering 
en subsidiëring bereikt kan worden. Het is op dit moment niet mogelijk om een percentage te noemen 
dat verschillende inkomensgroepen besteden aan hun water- en energierekening. Er is nog weinig 
informatie beschikbaar over de hoogte van het inkomen en de daarbij behorende inkomensverdeling 
voor huishoudens in Caribisch Nederland. Deze gegevens zijn onlangs voor het eerst beschikbaar 
gekomen via de uitkomsten van een lopend CBS-onderzoek. Deze CBS cijfers dienen primair ten 
behoeve van besluitvorming over het niveau van het wettelijk minimumloon en de uitkeringen, want 
het kabinet heeft geen doelstelling betreffende aanvaardbaar geachte percentages van het inkomen 
10
