8. Bij ministeriële regeling worden nadere regels gesteld met betrekking tot de procedure en de 
elementen en de wijze van berekening van de tarieven, bedoeld in dit artikel. 
 
F 
 
Artikel 6.13 wordt als volgt gewijzigd: 
1. Voor de tekst wordt de aanduiding “1.” geplaatst. 
2. Er wordt een lid toegevoegd, luidende: 
2. Bij of krachtens algemene maatregel van bestuur kunnen nadere regels worden gesteld over de 
procedure voor het verlenen van een ontheffing en de inhoud van de ontheffing. 
 
G 
 
In artikel 7.3 wordt “waarvan de opgetelde amperages van alle fasen groter of gelijk is aan 108 A” 
vervangen door: met een capaciteit van meer dan 14 kVA. 
 
 
Toelichting 
 
Deze nota van wijziging strekt tot aanpassing van het voorstel van wet houdende regels met 
betrekking tot de productie en de distributie van elektriciteit en drinkwater op Bonaire, Sint-
Eustatius en Saba. Deze nota van wijziging gaat mede uit van mijn ambtgenote van Infrastructuur 
en Milieu. De nota van wijziging leidt op een aantal punten tot vereenvoudiging en technische 
aanpassing van het wetsvoorstel.  
 
De belangrijkste wijzigingen houden in: 
- Er zijn geen verplichte regels meer opgenomen over het gebruik en de wijze van 
toepassing van materialen en chemicaliën. Hier lijkt vooralsnog geen directe noodzaak voor 
vanuit het oogpunt van volksgezondheid. De verplichting wordt daarom facultatief. 
- Harmonisatie van procedurele regels ten aanzien van vergunningen, aanwijzingen en 
ontheffingen (rechtszekerheid; transparantie); 
- De mogelijkheid tot een vereenvoudigd regime voor de kwaliteit van het drinkwater bij 
installaties als bedoeld in art. 3.13, eerste lid (eigen producent) ;  
- De verduidelijking en nuancering van de verplichtingen voor de beheerder van een 
collectief leidingnet (installatie als bedoeld in art. 3.13, tweede lid). Zijn 
verantwoordelijkheid wordt beperkt tot hetgeen in zijn macht ligt, te weten dat zijn 
leidingnet geen nadelige gevolgen heeft voor de kwaliteit van het drinkwater aan het 
tappunt. 
 
Onderdeel A (wijziging artikel 2.3) 
Artikel 2.3, eerste lid, onder c, bevat een zorgplicht ten aanzien van het gebruik van materialen en 
chemicaliën en de wijze van toepassing. Deze mogen geen gevaar voor de volksgezondheid en het 
milieu veroorzaken. De wijziging leidt ertoe dat niet langer een verplichting geldt om bij of 
krachtens algemene maatregel van bestuur nadere regels te stellen met betrekking tot die 
zorgplicht (de bij de productie gebruikte materialen en chemicaliën en de wijze van toepassing). 
Hiervoor lijkt vanuit het oogpunt van volksgezondheid vooralsnog geen directe noodzaak. De 
verplichting wordt daarom facultatief. Daartoe vervalt onderdeel c in het eerste lid (onderdeel 1) en 
wordt een nieuw onderdeel c in het derde lid ingevoegd met de facultatieve grondslag (onderdeel 
2).  
  
Onderdeel B (wijziging artikel 3.2) 
Onderdeel B omvat twee wijzigingen van artikel 3.2. De eerste wijziging leidt tot vervanging van 
het in dat lid gebruikte woord “vergunning” door: aanwijzing. De tweede wijziging voegt een vijfde 
lid in. Op grond van dat lid kunnen bij of krachtens algemene maatregel van bestuur regels worden
