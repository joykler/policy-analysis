soort zaken wordt aangepakt acht het kabinet het mogelijk dat op termijn de netkosten voor 
elektriciteit op de eilanden in dezelfde orde van grootte zullen liggen als in Europees Nederland. 
Het wegwerken van achterstallig onderhoud en het verbeteren van het drinkwaternet kan 
efficiencywinst op de netwerkkosten op Bonaire opleveren. Het drinkwaternet op Sint Eustatius is op 
orde. Een verdere efficiencywinst in de netwerkkosten op Sint Eustatius is daarom niet te verwachten.  
Hiernaast vroegen de leden van de PvdA-fractie waar de verwachting op gebaseerd is dat de subsidie 
in tien jaar kan worden afgebouwd en waarom niet is volstaan met de opmerking dat twee jaar na 
inwerkingtreding de betaalbaarheid en de subsidie worden geëvalueerd. Het kabinet heeft een 
perspectief willen schetsen dat op termijn de netwerkkosten voor elektriciteit zich bewegen in de 
richting van het niveau in Europees Nederland; met de voorgenomen evaluaties wordt de vinger aan 
de pols gehouden. De energie- en drinkwaterbedrijven op de eilanden gaan thans door een 
transitieproces. Op Bonaire is eind 2012 een nieuw management aangetreden dat al flinke 
verbeteringslagen heeft gemaakt. Het elektriciteitsbedrijf op Saba en het elektriciteits- en 
drinkwaterbedrijf op Sint Eustatius zijn pas per 1 januari 2014 verzelfstandigd en ook daar heeft het 
kabinet goede hoop dat men zaken efficiënter aanpakt, nu men zelf verantwoordelijk is.  
De leden van de PvdA-fractie stelden voorts de vraag of het tarief voor zowel drinkwater als 
elektriciteit vast wordt gesteld op een niveau vergelijkbaar met dat in Europees Nederland conform 
het advies van NSOB, en wat daarvan de kosten zijn. Het advies van NSOB wordt opgevolgd door een 
deel van de netwerkkosten voor de elektriciteits- en drinkwatervoorziening door middel van subsidies 
om te slaan over Europees Nederland opdat inwoners van Caribisch Nederland net zo veel voor het 
netwerk betalen als inwoners van Europees Nederland. Er is niet overwogen het gehele tarief voor 
elektriciteit of drinkwater in Caribisch Nederland vast te stellen op een vergelijkbaar niveau als in 
Europees Nederland. 
 
De leden van de CDA-fractie vroegen of de subsidie voor de productie en distributie van energie en 
water een subsidie betreft of een gift van de Rijksoverheid, of hierover open en transparant is 
gecommuniceerd en hoe het begrip subsidie in deze gedefinieerd wordt. 
Over subsidie op water en energie is altijd open en transparant gecommuniceerd met Bonaire, Saba 
en Sint Eustatius. Onder subsidie wordt verstaan ‘De aanspraak op financiële middelen, door een 
bestuursorgaan verstrekt met het oog op bepaalde activiteiten van de aanvrager, anders dan als 
betaling voor het bestuursorgaan geleverde goederen of diensten’.  
De leden van de CDA-fractie vroegen of overwogen is aan een subsidie ook doelen te verbinden, 
bijvoorbeeld ten behoeve van efficiëntie of de kwaliteit van het netwerk. Aan het verstrekken van 
subsidie zijn doelen verbonden, zoals efficiëntiewinst, een kwalitatief goed netwerk en het leveren van 
betrouwbaar drinkwater in het kader van de volksgezondheid in Caribisch Nederland. 
De leden van de CDA-fractie vroegen hoe wordt bepaald welk subsidiebedrag wordt toegekend, welke 
rol de evaluatie na twee jaar hierbij speelt en of de afbouw al op basis van een efficiëntiedoelstelling 
of een benchmark wordt vastgelegd. De hoogte van de subsidie voor elektriciteit en drinkwater op 
Bonaire is gebaseerd op de financiële situatie van WEB ten tijde van de economische slechte situatie 
eind 2012. De subsidie voor elektriciteit en drinkwater op Sint Eustatius en Saba is gebaseerd op de 
exploitatiebegroting van het drinkwaterbedrijf op Sint Eustatius en het elektriciteitsbedrijf van Saba. 
De hoogte van de subsidie zal twee jaar na inwerkingtreding van de wet opnieuw worden bekeken.  
Door het ontbreken van vergelijkbare elektriciteits- en drinkwaterbedrijven in Caribisch Nederland 
biedt een benchmark geen extra inzicht in de huidige efficiëntie van de elektriciteits- en 
drinkwaterbedrijven. 
De kosten voor drinkwater liggen structureel hoger dan in Europees Nederland, vanwege het 
ontbreken van zoetwatervoorraden en de schaalgrootte van de eilanden. Afbouw van de subsidie is in 
de voorwaarden opgenomen. Afhankelijk van de ontwikkeling van het kostenniveau, kan worden 
besloten tot verlaging van de subsidie. Een eventuele afbouw van de subsidie hoeft niet wettelijk te 
worden geregeld. Dat is ongewenst omdat dat ten koste zou kunnen gaan van de vereiste flexibiliteit. 
De leden van de CDA-fractie vroegen of er een dubbele inzet van efficiëntievoordelen is namelijk zowel 
voor het afbouwen van subsidies als voor investeringsruimte voor de productie en distributiebedrijven. 
Distributiebedrijven in Caribisch Nederland kunnen subsidie voor netwerkkosten aanvragen, 
producenten niet. De inzet is dat het behaalde efficiëntievoordeel wordt ingezet voor de afbouw van 
18
