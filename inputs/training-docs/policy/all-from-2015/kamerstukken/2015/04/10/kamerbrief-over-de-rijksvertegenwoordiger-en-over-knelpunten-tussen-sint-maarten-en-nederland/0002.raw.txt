Medisch spoedvervoer. De medewerking van de autoriteiten van Sint Maarten bij 
Datum 
9 april 2015 
het medisch spoedvervoer laat nog te wensen over. De helikopter blijft daarom op 
Sint Eustatius gestationeerd, ten einde medisch spoedvervoer voor de inwoners 
Kenmerk 
2015-0000216757 
van Sint Eustatius en Saba te garanderen. Het organiseren van medisch 
spoedvervoer buiten Sint Maarten om is nagenoeg onmogelijk. Bovendien is 
procedurele tegenwerking door Sint Maarten nog steeds hinderlijk bij vervoer van 
patiënten uit Caribisch Nederland vanuit het St Maarten Medical Center naar 
Colombia. Nederland blijft zich inzetten om de samenwerking met Sint Maarten te 
verbeteren. Wel is recent een nieuwe helikopter in gebruik genomen, die een 
aanzienlijke verbetering met zich meebrengt en de afhankelijkheid van Sint 
Maarten kan verminderen. De oude helikopter blijft ook aanwezig als backup en 
garandeert daarbij de 7x24 uurs inzet van acuut medisch transport voor Saba en 
Sint Eustatius. De hangar voor beide helikopters wordt momenteel per schip naar 
Sint Eustatius vervoerd en er worden geen problemen meer verwacht voor de 
installatie op het vliegveld aldaar. 
 
Tarieven luchtvaart Bovenwinden (Winair). Winair is de enige 
luchtvaartmaatschappij die de eilanden Saba en Sint Eustatius met Sint Maarten 
verbindt. Het ministerie van Verkeer en Waterstaat heeft de aandelen in Winair 
per oktober 2010 overgenomen om zo goed mogelijk de betrouwbare, veilige en 
kostenefficiënte bereikbaarheid van Saba en Sint Eustatius – een publiek belang - 
te borgen. Het aandelenbelang van 7,95 % in Winair geeft de Nederlandse Staat 
de mogelijkheid de ontwikkelingen goed te monitoren en met het bestuur van 
Winair en de meerderheidsaandeelhouder Sint Maarten (91,05%) te spreken over 
zaken die betrekking hebben op de duurzame verbinding naar Saba en Sint 
Eustatius, waaronder de ticketprijzen. De heffingen op de luchthaven van Sint 
Maarten (Princess Juliana Airport) maken een aanzienlijk deel uit van de 
ticketprijzen van Winair voor vluchten vanaf deze luchthaven naar Sint Eustatius 
en Saba. De Nederlandse regering zal er bij Sint Maarten op blijven aandringen 
deze heffingen te verlagen, in de wetenschap dat dit een autonome 
aangelegenheid van het land Sint Maarten is.  
 
 
De minister van Binnenlandse Zaken en Koninkrijksrelaties, 
 
 
 
 
 
dr. R.H.A. Plasterk 
 
 
 
 
 
 
 
 
 
 
Pagina 2 van 2 
 
 
 pagina’s (inclusief voorblad)
