mening dat de verwijzing naar de WolBES geen stand houdt, zo vragen de leden 
van voornoemde fractie. De leden van de fractie van GroenLinks ontvangen 
graag een nadere toelichting. 
 
Aangezien het wetsvoorstel impact heeft op de scholen, zijn de schoolbesturen 
op Caribisch Nederland geraadpleegd. Op de consulatie zijn alleen positieve 
reacties van schoolbesturen binnengekomen, waarbij ze aangaven nut en 
noodzaak van het wetsvoorstel te onderschrijven. Verder is in de beantwoording 
van twee vragen nog aangegeven dat er geen extra middelen ter beschikking 
worden gesteld voor de uitwerking van de verplichtingen uit het wetsvoorstel en 
dat het aan scholen is om te bepalen hoe ze hun beleid ten aanzien van sociale 
veiligheid vormgeven en uitvoeren.  
 
5. Administratieve lasten 
 
De PO-Raad en de VO-raad hebben de handschoen opgepakt en gaan met de 
scholen een actieplan maken om een en ander voortvarend uit te voeren. 
Belangrijk uitgangspunt voor de leden van de VVD-fractie is daarbij dat dit niet 
leidt tot extra lasten voor scholen en aansluit bij wat zij al doen. In het veld 
bestaan zorgen over de extra werkdruk samenhangend met de monitoring en de 
eisen die daaraan worden gesteld. Het gaat dan om een representatief en 
actueel beeld van de ervaren veiligheid (en de aantasting hiervan) en 
welbevinden. Het veld gaat organiseren dat dit via Vensters kan worden gedaan, 
maar in de memorie van toelichting staat bijvoorbeeld al dat het jaarlijks moet 
aan gebeuren (nu gebeurt dit om het jaar). Dit levert voor scholen extra werk 
op. Hoe ziet de regering dit, zo vragen de leden van voornoemde fractie.  
 
De wetstekst spreekt van een ‘actueel beeld’. Hiermee wordt bedoeld dat de 
monitoringsgegevens een adequaat beeld moeten geven van de huidige 
veiligheidssituatie op de school. Een belangrijke factor die van invloed is op de 
sociale veiligheid, is de samenstelling van de groep. Vanwege de (zeker in het 
voortgezet onderwijs) vaak jaarlijkse aanpassingen in de samenstelling van 
klassen en de veranderingen die in de loop van de tijd in groepsprocessen 
kunnen optreden, geeft jaarlijkse monitoring een actueel beeld. Bij de 
totstandkoming van het wetsvoorstel is een bewuste afweging gemaakt tussen 
de noodzaak om zorg te kunnen dragen voor een veilig schoolklimaat, ten 
opzichte van het extra werk dat het voor scholen met zich meebrengt.  
 
Kan de regering aangeven of invoering van dit wetsvoorstel leidt tot extra werk 
en administratieve lasten voor scholen en zo ja, kan de regering van die 
eventuele extra lasten een inschatting maken en een dekkingsplan geven, zo 
vragen de leden van de VVD-fractie.  
 
Voor veel scholen is het monitoren van de sociale veiligheid en het welbevinden 
staande praktijk. Uit het onderwijsverslag 2012/2013 blijkt dat in de afgelopen 
jaren in het primair onderwijs ruim 70 á 80 procent van de scholen inzicht heeft 
 W10536.MvA
