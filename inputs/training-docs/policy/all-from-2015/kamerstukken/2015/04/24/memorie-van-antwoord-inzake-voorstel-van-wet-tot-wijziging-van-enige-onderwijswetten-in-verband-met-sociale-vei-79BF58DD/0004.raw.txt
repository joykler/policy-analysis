Met het wetsvoorstel veiligheid op school wordt de verantwoordelijkheid voor 
sociale veiligheid expliciet wettelijk verankerd. Alle scholen worden verplicht 
zorg te dragen voor een sociaal veilige school. Een groot deel van de scholen 
spant zich al in op het gebied van sociale veiligheid, voor hen verandert er 
weinig tot niets. Juist de scholen die nu weinig of niets doen, moeten aan de 
slag en kunnen indien nodig door de inspectie worden aangesproken. De 
regering beoogt met dit wetsvoorstel te bewerkstelligen dat alle scholen 
daadwerkelijk zorgdragen voor de sociale veiligheid. De inspectie kan door 
introductie van de zorgplicht in de sectorwetten niet alleen handhaven op de 
papieren werkelijkheid - namelijk het al dan niet voldoen aan de op dit moment 
bestaande verplichting om in de schoolgids veiligheidsbeleid op te nemen - maar 
in de toekomst ook op de inspanning van de school om dit beleid effectief uit te 
voeren.  
 
De leden van de CDA-fractie vragen de regering te beargumenteren waarom een 
wettelijke regeling op het gebied van pesten de voorkeur verdient boven het op 
vrijwillige basis invoeren van het actieplan "sociale veiligheid op school" van de 
PO-Raad en VO-raad om pesten tegen te gaan. 
 
De regering is van mening dat alle scholen zich moeten inspannen voor een 
sociaal veilig schoolklimaat voor al hun leerlingen, omdat iedere leerling recht 
heeft op een veilige school. Dit mag niet afhankelijk zijn van de school waar hij 
of zij naar toe gaat. Het expliciet vastleggen van de verplichting om zorg te 
dragen voor een veilig schoolklimaat maakt dat alle scholen zich hiervoor 
moeten inzetten. Ook kan de inspectie, indien risicoâ€™s rond de sociale veiligheid 
van de leerlingen op een school daarom vragen, handhavend op treden. Het 
actieplan van de sectorraden is er opgericht om scholen te ondersteunen bij de 
effectieve vormgeving van hun wettelijke verantwoordelijkheid voor een sociaal 
veilig schoolklimaat. Deelname aan georganiseerde activiteiten of gebruikmaking 
van de aangeboden instrumenten is niet verplicht. Het actieplan is voor scholen 
complementair aan de invoering van de wettelijke zorgplicht.  
 
2. Verplichtingen 
 
2.1. Algemeen 
 
De leden van de VVD-fractie vragen zich af of het door scholen te ontwikkelen 
veiligheidsbeleid wordt of moet worden afgestemd met ketenpartners, zoals 
jeugdhulpverlening en politie. Het lijkt genoemde leden meer dan zinvol dat 
zulks gebeurt, nu het bij dit thema van groot belang is wie uiteindelijk optreedt 
en op basis van welk dossier (informatie). Deelt de regering deze zienswijze, zo 
vragen deze leden. Zo nee, waarom niet en zo ja, hoe wordt dit geregeld, zo 
vragen de leden van voornoemde fractie.  
 
De regering acht het van groot belang dat scholen afstemmen met 
ketenpartners bij het opstellen en uitvoeren van het veiligheidsbeleid. Daarom is 
 W10536.MvA
