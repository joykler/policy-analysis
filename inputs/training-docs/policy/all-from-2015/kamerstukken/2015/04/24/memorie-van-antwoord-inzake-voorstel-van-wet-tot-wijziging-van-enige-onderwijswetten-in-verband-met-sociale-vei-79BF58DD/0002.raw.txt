blijken de meeste leerlingen en leraren zich volgens de meest recente 
veiligheidsmonitor wel degelijk veilig te voelen op school.  
 
Hoe beziet de regering de maatregelen vastgelegd in het wetsvoorstel in de 
context van deze ontwikkelingen, zo vragen de leden van de VVD-fractie. 
 
De maatregelen in het wetsvoorstel hebben tot doel scholen actief 
veiligheidsbeleid te laten voeren en het effect hiervan periodiek te laten 
monitoren. Als scholen structureel aandacht hebben voor de sociale, psychische 
en fysieke veiligheid van alle leerlingen dan kunnen incidenten, ook 
geweldsincidenten, veelal worden voorkomen. Als zich ondanks de preventieve 
maatregelen van de school incidenten voordoen, dan kan snel ingegrepen 
worden omdat er duidelijk afspraken gelden in de school.   
 
1.2 Nut en noodzaak van het wetsvoorstel 
 
De leden van de VVD-fractie stellen met tevredenheid vast dat de regering naar 
aanleiding van de motie van de leden Bergkamp en Van der Burg de PO-Raad, 
de VO-raad en de scholen heeft gestimuleerd te komen tot een plan van aanpak 
1
voor de verbetering van de veilige omgeving op scholen. Daardoor is de 
verplichting van het gebruik van een bewezen effectief anti-pestprogramma in 
de wet niet nodig. Genoemde leden vertrouwen erop dat de PO-Raad en de VO-
raad samen met de scholen zorgdragen voor een sociaal veilig schoolklimaat, 
zoals zij hebben aangegeven in hun actieplan "sociale veiligheid op school". Dit 
leidt wel tot de vraag of de beoogde wetswijziging noodzakelijk is. Zou de 
regering hierop in willen gaan, zo vragen de leden van voornoemde fractie.  
 
Zoals beschreven in het nader rapport is het actieplan van de sectorraden 
gericht op het verspreiden van kennis en het bieden van ondersteuning aan 
scholen om zo hun verantwoordelijkheid te kunnen nemen voor het zorgdragen 
voor een veilig schoolklimaat. Deelname aan de activiteiten van de raden is 
echter vrijblijvend. De veiligheid van leerlingen mag echter niet afhankelijk zijn 
van de bereidheid van schoolbesturen om zich hier voor in te zetten. Ook 
ontbreekt in de huidige situatie de benodigde juridische om scholen die in 
gebreke blijven bij de realisering van een sociaal veilig schoolklimaat en zich niet 
gebonden achten aan het initiatief van de sectorraden aan te spreken en zo 
nodig handhavend te kunnen optreden. Het invoeren van de wettelijke zorgplicht 
is voor scholen een belangrijke stok achter de deur en complementair aan het 
actieplan.  
 
Waarom zou niet kunnen worden volstaan met opneming van de beoogde 
doelstellingen, deugdelijkheidseisen en bekostigingsvoorwaarden in het 
toezichtkader van de Inspectie, die breder kijkt naar het pedagogisch-didactisch 
klimaat waarin kinderen zich kunnen ontwikkelen, zo vragen de leden van de 
                                           
1
 Kamerstukken II 2013/14, 29 240, nr. 65. 
 W10536.MvA 
2
