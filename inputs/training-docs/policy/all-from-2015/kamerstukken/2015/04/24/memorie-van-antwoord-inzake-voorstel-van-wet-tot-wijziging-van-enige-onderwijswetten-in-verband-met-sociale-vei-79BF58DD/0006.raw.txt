opgenomen verplichtingen, of scholen er gedurende een langere periode en na 
meerdere mogelijkheden tot herstel niet in slagen deze te realiseren.  
 
Beperkt de inspectie zich hier daadwerkelijk tot de met de wetstekst beoogde 
inspanningsverplichting, zo vragen de leden van de VVD-fractie. Hoe wordt deze 
verplichting geëvalueerd en gemonitord, zo vragen deze leden. Of worden naast 
inspanningsindicatoren ook uitkomstparameters gehanteerd zoals aantallen en 
aard van de meldingen en zo ja, hoe verhoudt zich dat dan tot de geest van de 
wet, die zich beperkt tot een inspanningsverplichting, zo vragen de leden van 
voornoemde fractie.  
 
Het toezicht van de inspectie is proportioneel en risicogericht. Het wetsvoorstel 
schrijft scholen voor zich vergaand in te spannen voor de sociale veiligheid van 
leerlingen. Het is belangrijk dat het gevoerde veiligheidsbeleid past bij de 
situatie op de school en de eventuele risico’s of tekorten (zoals blijkt uit de 
monitoring van de veiligheidsbeleving van de leerlingen). Bij de evaluatie van de 
inspanningsverplichting speelt dus de sociale veiligheid op de school zoals uit de 
door de school afgenomen monitoring blijkt, een primaire rol. Hoewel de 
veiligheidsbeleving van de leerlingen en incidenten belangrijke signalen zijn voor 
de mate waarin het veiligheidsbeleid op de school doeltreffend is, zijn ze op 
zichzelf geen grond voor beoordeling van de school. Als de resultaten van de 
monitoring niet op risico’s wijzen, of de school de risico’s voldoende onderkent 
en werkt aan verbetering, is de rol van de inspectie beperkt. Als uit monitoring 
blijkt dat de veiligheidsbeleving van leerlingen te laag is of er zich veel 
incidenten voordoen, wordt van de school gevraagd alle maatregelen te treffen 
die in redelijkheid mogelijk zijn om de situatie te verbeteren. Scholen die 
adequaat handelen en invulling geven aan deze opdracht, voldoen aan de wet.  
 
Genoemde sancties omvatten het opschorten of inhouden van (een gedeelte 
van) de bekostiging, op grond van artikel 164 Wet op het primair onderwijs 
(voor het primair onderwijs), artikel 146 Wet op de expertisecentra (voor het 
speciaal onderwijs) of artikel 104 Wet op het voortgezet onderwijs (voor het 
voortgezet onderwijs). Hoe kijkt de regering aan tegen de proportionaliteit van 
deze sancties in voorkomende gevallen, zo vragen de leden van de VVD-fractie.  
 
De inzet van sancties is afhankelijk van de concrete situatie op een school. Als 
de inspectie op basis van onderzoek constateert dat er geen sprake is van een 
veilige schoolomgeving, is in de eerste plaats van belang dat scholen alsnog 
voldoende invulling geven aan de in het wetsvoorstel genoemde voorwaarden.  
De inspectie zal dan afspraken maken met de school over de te treffen 
maatregelen. Deze afspraken zijn gekoppeld aan verbetertermijnen. Als een 
school, ondanks herhaalde opdrachten tot verbetering, daaraan niet voldoet, kan 
handhavend worden opgetreden. Ook deze zijn erop gericht de school te 
bewegen alsnog het tekortschieten van de randvoorwaarden op te lossen.  
Deze sancties zijn het opschorten of inhouden van (een gedeelte van) de 
bekostiging, op grond van artikel 164 van de Wet op het primair onderwijs, 
 W10536.MvA
