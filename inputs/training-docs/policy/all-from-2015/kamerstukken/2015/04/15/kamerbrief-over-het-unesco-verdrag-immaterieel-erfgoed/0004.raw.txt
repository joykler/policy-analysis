Onze referentie 
Cultureel Erfgoed Koninkrijk Nederland en vormen de basis voor een 
717177 
internationale nominatie.  
 
 
Rol Nederlands Centrum voor Volkscultuur en Immaterieel Erfgoed 
Het Nederlands Centrum voor Volkscultuur en Immaterieel Erfgoed (VIE) heeft de 
opdracht, als onderdeel van het Nederlands Openluchtmuseum, een 
kennisinstituut immaterieel erfgoed te vormen. Dit betekent niet dat er een nieuw 
instituut wordt ontwikkeld, maar dat een nieuwe taak wordt uitgevoerd, namelijk 
de implementatie van het UNESCO-verdrag. Het VIE coördineert de nationale 
inventaris en draagt zorg voor kennisuitwisseling op nationaal en internationaal 
niveau. De raad gaat in zijn advies in op de rol van het VIE bij de opbouw van de 
nationale inventaris. Ik vind het van belang dat het VIE een onafhankelijke positie 
inneemt en een transparante werkwijze hanteert. Ik ben het met de raad eens 
dat het VIE meer samenwerking moet zoeken met andere belangrijke instellingen 
op immaterieel erfgoedterrein, zodat we de landelijke implementatie van het 
verdrag met succes kunnen uitvoeren. Op de werkwijze van het VIE zie ik toe bij 
de inrichting van de subsidieperiode 2017-2020.     
 
UNESCO-lijsten 
Het immaterieel erfgoed verdrag kent drie lijsten: 
-de Representative List is de vitrine van het verdrag met 314 immaterieel erfgoed 
‘elementen’ die de diversiteit van het erfgoed in de wereld zichtbaar maken. 
-de List of Intangible Cultural Heritage in Need of Urgent Safeguarding is bedoeld 
voor bedreigd immaterieel erfgoed waarvoor dringend beschermingsmaatregelen 
nodig zijn. Deze lijst bevat 38 elementen. 
-het Register of Best Safeguarding Practices bevat projecten, programma’s en 
activiteiten die het best de uitgangspunten en doelstellingen van het verdrag 
weerspiegelen. In het register zijn 12 programma’s opgenomen.  
 
De raad nuanceert de waarde van de Representative List en ziet kansen voor een 
Nederlandse nominatie bij het Register of Best Practices. Daar zou Nederland met 
zijn kennis over safeguarding een voorbeeldfunctie kunnen vervullen.   
Ik wil hierbij aantekenen dat lidstaten niet vaak voor dit Register nomineren en 
dat een hoog percentage voordrachten door UNESCO wordt afgewezen. 
Ik neem deze aanbeveling niet over, maar neem de overwegingen van de raad 
mee als aandachtspunten in de nominatieprocedure. Mocht de mogelijkheid van 
een dergelijke nominatie zich voordoen, dan zal ik deze onderzoeken. 
 
Nominatieprocedure 
Het Intergouvernementeel Comité besluit over de voordrachten. Het Comité stelt 
hoge eisen aan de betrokkenheid en instemming van de betreffende 
gemeenschap bij de voordracht, de bijdrage van de voordracht aan de 
zichtbaarheid van immaterieel erfgoed in de wereld en de 
beschermingsmaatregelen.  
 
Ook bij internationaal nomineren stel ik de gemeenschappen centraal. Een van de 
belangrijkste criteria van dit verdrag is de breedst mogelijke participatie van de 
betreffende gemeenschappen en hun ‘vrijwillige, voorafgaande en geïnformeerde 
toestemming’ voor de nominatie. Gemeenschappen kunnen via een 
aanvraagformulier aan het VIE laten weten dat zij hun erfgoed internationaal 
willen voordragen. Het VIE informeert de gemeenschappen over deze 
 
 Pagina 4 van 5
