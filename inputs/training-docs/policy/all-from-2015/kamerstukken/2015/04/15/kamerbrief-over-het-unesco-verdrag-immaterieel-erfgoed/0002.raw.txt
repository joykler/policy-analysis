Onze referentie 
Immaterieel erfgoed geeft soms aanleiding tot maatschappelijke discussie, zoals 
717177 
over het Sinterklaasfeest en de rol van Zwarte Piet. De raad constateert dan ook 
 
dat ‘immaterieel erfgoed per definitie niet onschuldig is’. Net als de Nationale 
UNESCO Commissie ben ik van mening dat het verdrag een platform biedt voor 
dialoog over gevoelige culturele kwesties. Ik vind het belangrijk dat we de 
maatschappelijke dialoog over de omgang met tradities op een respectvolle wijze 
voeren. Ook stel ik vast dat de VN-organisatie UNESCO in zijn definitie van 
immaterieel erfgoed expliciet heeft opgenomen dat alleen immaterieel erfgoed in 
aanmerking komt dat in overeenstemming is met de internationale 
mensenrechteninstrumenten.   
 
Internationaal nomineren is één van de mogelijkheden waarop Nederland de 
doelstellingen van het verdrag kan implementeren. Het werken aan nationale 
inventarissen en capaciteitsopbouw in de wereld zijn andere waardevolle 
manieren om de dialoog te voeren en kennis te verspreiden over safeguarding 
van immaterieel erfgoed. Omdat het verdrag relatief jong is, biedt het nog alle 
ruimte voor uitwisseling en afstemming tussen de verdragslanden over 
interpretatie en uitwerking. Aan dit gezamenlijke leerproces zal Nederland een 
bijdrage leveren. 
  
Beleidsreactie 
Internationaal 
Ik heb de Raad voor Cultuur gevraagd mij advies te geven over algemene 
thema’s die als selectiekader kunnen fungeren voor internationale voordrachten.   
De raad is positief over de ratificatie van het verdrag door het Koninkrijk. Ook 
mijn inzet om de Caribische delen van het Koninkrijk (financieel) te ondersteunen 
bij de implementatie van het verdrag, juicht de raad toe. 
 
De raad adviseert vijf categorieën als selectiekader te gebruiken voor 
voordrachten bij het UNESCO-verdrag: 
- Beeld en geluid (inclusief taal als overdrachtsmiddel) 
- Eten en drinken 
- Rituelen en gebruiken 
- Ambacht en techniek 
- Feest en spel 
 
Ik neem de vijf categorieën van de raad over als selectiekader. De categorieën 
komen overeen met de immaterieel erfgoed domeinen die in het verdrag worden 
genoemd. De categorieën geven een voldoende breed kader, waardoor er ruimte 
is voor alle vormen van erfgoed en erfgoedgemeenschappen. Ik ben van plan 
(internationale) experts te vragen binnen elke categorie een immaterieel erfgoed 
kandidaat te selecteren voor nominatie. 
 
Daarnaast adviseert de raad te kiezen voor twee aanvullende criteria: ‘generieke 
fenomenen’ en ‘gezamenlijke voordracht’. Met generieke fenomenen bedoelt de 
raad gelijksoortig immaterieel erfgoed dat als één fenomeen kan worden 
voorgedragen. Als voorbeelden noemt de raad de bloemencorso’s en de 
gildecultuur. Het tweede punt ‘gezamenlijke voordracht’ betekent inzetten op een 
multinationaal dossier, een prioriteit van UNESCO. 
 
Hoewel beide criteria belangrijke suggesties zijn, merk ik bij ‘generieke 
fenomenen’ op dat deze manier van nomineren complex is. Vooral aan de eis van 
 
 Pagina 2 van 5
