- herroepingsrecht: de kredietnemer heeft gedurende vijf werkdagen na het 
sluiten van een kredietovereenkomst het recht de overeenkomst zonder opgave 
van redenen te ontbinden. Deze bepaling geeft bescherming tegen een 
overhaast afgesloten krediet.  
 
3. De financiële sector in Caribisch Nederland 
 
Kenmerkend voor de financiële sector in Caribisch Nederland is dat deze voor een 
belangrijk deel bestaat uit bijkantoren van financiële ondernemingen die hun zetel 
in Curaçao of Sint Maarten hebben. Onderstaand overzicht van de financiële 
ondernemingen die zijn ingeschreven in het BES-register van DNB illustreert dat. 
 
Tabel 2a: Overzicht financiële sector Caribisch Nederland (DNB) 
 
 Bonaire St. Eustatius Saba Dienstverrichting* 
Banken 1 zelfstandige bank, 1 bijkantoor 2 bijkantoren 2  
6 bijkantoren 
Levens- 4 bijkantoren -- 1 bijkantoor  4 
verzekeraars 
Schade- 4 bijkantoren -- 1 bijkantoor 11 
verzekeraars 
Natura-uitvaart- 1 bijkantoor -- --  
verzekeraars 
Geldtransactie- 2    
kantoren 
Trustkantoren 2 -- --  
Bron: BES-register DNB (situatie per 7 april 2015). 
* Dienstverrichting wil zeggen dat de financiële onderneming zijn producten of diensten 
aanbiedt vanuit een vestiging buiten Caribisch Nederland. 
 
De belangrijkste financiële producten in de openbare lichamen zijn 
betaalrekeningen, kredieten (consumptieve en hypothecaire leningen, en credit 
cards) en verzekeringen. In lijn daarmee wordt de financiële sector in Caribisch 
Nederland gedomineerd door banken en verzekeraars. Tot de financiële 
ondernemingen in Caribisch Nederland die over een vergunning van DNB 
beschikken behoren ook twee geldtransactiekantoren (op dit moment overigens 
niet actief) en twee trustkantoren. Ook zij vallen onder de Wfm BES. 
 
Banken en verzekeraars treden in veel gevallen ook op als adviseurs, bemiddelaars 
en kredietaanbieders. Daarnaast zijn er zelfstandige en in het algemeen 
onafhankelijke tussenpersonen die bevoegd zijn te adviseren en/of te bemiddelen, 
en enkele kredietaanbieders die geen bank zijn. Er zijn geen beleggingsinstellingen 
actief in Caribisch Nederland. Een en ander is weergegeven in tabel 2b, die een 
overzicht bevat van de financiële ondernemingen die zijn ingeschreven in het BES-
register van de AFM.   
 
Tabel 2b: Overzicht financiële sector Caribisch Nederland (AFM)*
