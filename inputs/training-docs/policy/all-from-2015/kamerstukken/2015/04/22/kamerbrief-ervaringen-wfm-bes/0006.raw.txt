Bonaire St. Eustatius Saba Dienstverrichting** 
Adviseurs/ 23 (8) 5 (4) 5 (1) 23 (6) 
bemiddelaars 
Beleggings- -- -- -- -- 
instellingen 
Kredietaanbieders 12 (2) 1 (0) 2 (0) 3 (1) 
Bron: BES-register AFM (situatie per 12 maart 2015). 
* Het getal in de tabel geeft aan hoeveel financiële ondernemingen van de aangegeven 
categorie zijn ingeschreven in het BES-register van de AFM. Tussen haakjes het aantal 
zonder de (tevens) in het BES-register van DNB opgenomen banken en verzekeraars. 
** Dienstverrichting wil zeggen dat de financiële onderneming zijn producten of diensten 
aanbiedt vanuit een vestiging buiten Caribisch Nederland. 
 
4. Regulering en toezicht in de praktijk  
 
Algemeen 
De invoering van de Wfm BES betekende voor de lokale marktpartijen dat zij voor 
hun activiteiten in Caribisch Nederland met andere toezichthouders en met nieuwe 
wetgeving te maken kregen, waaronder met name de hierboven besproken nieuwe 
gedragsregels. Om schokeffecten te voorkomen en een soepele overgang te 
bevorderen is een aantal maatregelen genomen. Net als bij het ingaan van de 
staatkundige vernieuwing per 10 oktober 2010, gold ook bij de inwerkingtreding 
van de Wfm BES op 1 juli 2012 dat bestaande vergunningen van rechtswege zijn 
omgezet naar Wfm-vergunningen. Marktpartijen kregen daarbij, voor zover nodig, 
een redelijke tijd om aan gewijzigde voorschriften te voldoen. Door voorts zoveel 
mogelijk aan te sluiten bij reeds bestaande rapportageverplichtingen en geen 
nieuwe te introduceren heeft de Wfm BES slechts in beperkte mate tot extra 
administratieve lasten geleid, en hier en daar zelfs tot een vermindering. 
 
Omdat marktpartijen in Caribisch Nederland voor het eerst met de Wfm BES te 
maken kregen en in Curaçao en Sint Maarten aan een ander normenkader gewend 
waren, hebben DNB en de AFM rond de inwerkingtreding van de wet veel aandacht 
besteed aan uitleg en voorlichting over de uit de wet voortvloeiende 
verplichtingen, onder andere door middel van gesprekken en presentaties. Via 
nieuwsbrieven en hun websites geven DNB en de AFM antwoord op praktijkvragen 
en uitleg over de toepassing van de toezichtregels. Bij overtredingen of 
tekortkomingen treden de toezichthouders handhavend op (zie ook tabel 3 hierna).      
 
Het toezicht van DNB en de AFM is gericht op een efficiënte inzet van middelen. Dit 
gebeurt door het stellen van prioriteiten en intensieve samenwerking, zowel tussen 
DNB en de AFM, als van DNB en de AFM met de Centrale Bank van Curaçao en Sint 
Maarten (CBCS) en de Centrale Bank van Aruba. Het bevorderen van een gelijk 
speelveld in Curaçao, Sint Maarten, Aruba en Caribisch Nederland is een belangrijk 
onderwerp in het overleg van de Koninkrijkstoezichthouders. Onder 
voorzitterschap van DNB wordt structureel samengewerkt om in het Caribische 
deel van het koninkrijk tot harmonisatie van het integriteitstoezicht te komen.  
 
Ook harmonisatie van gedragsregels is een onderwerp van overleg. Dit is te meer 
van belang omdat de financiële ondernemingen die in Caribisch Nederland actief 
zijn doorgaans hun zetel in Curaçao of soms in Sint Maarten hebben. Nu gelden
