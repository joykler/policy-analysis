> Retouradres Postbus 20201 2500 EE  Den Haag 
Voorzitter van de Tweede Kamer Directie Financiële Markten  
der Staten-Generaal 
Korte Voorhout 7 
2511 CW  Den Haag 
Postbus 20018 
Postbus 20201 
2500 EA 's GRAVENHAGE 
2500 EE  Den Haag  
www.rijksoverheid.nl 
 
Ons kenmerk 
FM/2015/0510 M 
 
 
Datum 22 april 2015 
Betreft Twee jaar Wet financiële markten BES  
 
 
 
Geachte voorzitter, 
 
 
1. Inleiding 
 
Sinds 1 juli 2012 worden de financiële markten in Caribisch Nederland en de op die 
markten werkzame financiële ondernemingen gereguleerd door de Wet financiële 
markten BES (Wfm BES). In een op 24 oktober 2011 gehouden wetgevingsoverleg 
heeft de vaste commissie voor Financiën overleg gevoerd met de toenmalige 
minister van Financiën over een pakket wetgeving voor de financiële markten waar 
het voorstel voor de Wfm BES deel van uitmaakte. Bij die gelegenheid heeft mijn 
ambtsvoorganger toegezegd om twee jaar na de inwerkingtreding van die wet uw 
Kamer per brief te informeren over enkele in dat overleg besproken aspecten van 
1
de wet en de dienaangaande ontvangen signalen. Met de onderhavige brief wordt 
die toezegging gestand gedaan. 
 
Een concept van de brief is, gelijktijdig met een conceptregeling tot wijziging van 
de Regeling financiële markten BES, ter consultatie voorgelegd aan de 
bestuurscolleges van de drie openbare lichamen Bonaire, Sint Eustatius en Saba en 
aan (organisaties van) marktpartijen. De ontvangen consultatiereacties zijn in het 
navolgende verwerkt. 
 
De opzet van deze brief is als volgt. In paragraaf 2 wordt teruggeblikt op de 
totstandkoming van de Wfm BES en ingegaan op de inhoud van de wet. Paragraaf 
3 bevat een beschrijving van de financiële markten in Caribisch Nederland en de 
                                                
1
 Kamerstukken II 2011-2012, 32 782, nr. 7, p. 36 e.v. Toegezegd is in de brief in elk geval 
aandacht te besteden aan de volgende onderwerpen:  
- het verloop van het transitieproces: zie paragraaf 4, onder het kopje Algemeen; 
- de waarborgen voor een goede bescherming van de consument: zie paragraaf 2, onder 
Gedragsregels; 
- de eventuele behoefte aan een geschilleninstantie: zie paragraaf 4, onder Uitoefening van 
toezicht; 
- de nadere invulling van een aantal onderwerpen bij algemene maatregel van bestuur: zie 
paragraaf 2, onder het kopje Regelgevend kader, plus de bijlage. 
 
 Pagina 1 van 12
