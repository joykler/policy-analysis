Wet toezicht beleggingsinstellingen en  
administrateurs BES 
Wet toezicht effectenbeurzen BES 
Wet toezicht trustwezen BES 
Wet toezicht verzekeringsbedrijf BES 
Wet zeggenschap in ter beurze genoteerde 
vennootschappen BES 
Anti-witwassen Wet identificatie bij dienstverlening BES Wet ter voorkoming 
van witwassen en 
Wet melding ongebruikelijke transacties BES 
financieren van 
Wet grensoverschrijdende geldtransporten 
terrorisme BES 
BES 
 
Zoals uit de tabel blijkt zijn in de Wfm BES de voordien bestaande sectorale 
toezichtwetten samengevoegd. De Wfm BES bevat daardoor geharmoniseerde 
toezichtregels voor alle onder de wet vallende categorieën financiële 
ondernemingen. Het toezicht wordt uitgeoefend door De Nederlandsche Bank 
(DNB) en de Autoriteit Financiële Markten (AFM). DNB is verantwoordelijk voor het 
prudentieel toezicht, en is de vergunningverlenende toezichtautoriteit voor 
kredietinstellingen (banken), geldtransactiekantoren, trustkantoren en 
verzekeraars. De AFM is verantwoordelijk voor het gedragstoezicht, ook als het 
gaat om bijvoorbeeld kredietinstellingen en verzekeraars, en is de 
vergunningverlenende toezichtautoriteit voor adviseurs, bemiddelaars, 
gevolmachtigd agenten, beleggingsinstellingen, kredietaanbieders (niet zijnde 
kredietinstellingen) en vermogensbeheerders. DNB en de AFM beschikken voor de 
uitoefening van hun taken over dezelfde bevoegdheden en instrumenten als 
waarover zij op grond van de Wft kunnen beschikken bij de uitvoering van de in 
die wet aan hen opgelegde taken. 
 
Een uitgebreide uiteenzetting over de inhoud van de Wfm BES is te vinden in de 
2
memorie van toelichting bij het wetsvoorstel . Op deze plaats zij daaraan 
toegevoegd dat de wet nader is uitgewerkt bij algemene maatregel van bestuur: 
het Besluit financiële markten BES (Bfm BES). De bijlage bij deze brief bevat een 
overzicht van de wijze waarop de desbetreffende grondslagen zijn ingevuld. Tot 
slot is een aantal onderwerpen geregeld bij ministeriële regeling (de Regeling 
financiële markten BES 2012) respectievelijk in een regeling van de 
toezichthouders (Regeling AFM en DNB nadere voorschriften Wfm BES en Wwft 
BES 2012).  
 
Gedragsregels 
De invoering van gedragstoezicht in Caribisch Nederland was een belangrijke 
vernieuwing ten opzichte van de voor 1 juli 2012 bestaande situatie. De 
Nederlands-Antilliaanse landsverordeningen kenden slechts een beperkt aantal 
gedragsregels, waaronder een prospectusplicht voor beleggingsinstellingen, een 
verplichting voor kredietinstellingen om de effectieve rente te publiceren en een 
vakbekwaamheidsvereiste voor assurantiebemiddelaars. De Wfm BES heeft daar 
een aantal nieuwe en uitgebreidere bepalingen aan toegevoegd die goed gedrag en 
de in acht te nemen zorgvuldigheid van financiële ondernemingen ten opzichte van 
                                                
2
 Kamerstukken II 2010-2011, nr. 3, paragrafen 3 en 4.
