De vraag van de leden van de D66-fractie over de effectiviteit van de WSKJ BES heb ik 
hierboven reeds beantwoord. Voorts vragen deze leden nader toe te lichten hoe het 
melden van vsv’ers voor scholen en voor ouders precies verloopt in de nieuwe situatie. 
Het wetsvoorstel brengt geen verandering in de meldplicht van de scholen, die in de 
onderwijswetten voor Caribisch Nederland is opgenomen. Deze blijft gehandhaafd. 
Vervolgens is het dan niet de RMC-functionaris maar het projectbureau WSKJ dat met de 
jongere aan de slag gaat, nadat het bestuurscollege de vsv’er heeft doorverwezen 
conform de procedure die is beschreven in het voorgestelde artikel 4 van de WSKJ BES 
(‘Doorverwijzing; intake; aanbod sociaal kanstraject’). Deelnemers worden ingeschreven 
in een register waarin persoonsgegevens en voortgang van het sociaal kanstraject 
worden vastgelegd, maar ook vsv’ers die om welke reden dan ook niet deelnemen aan 
een sociaal kanstraject worden geregistreerd door leerplichtambtenaren om een beeld te 
houden van het succes van het vsv-beleid. 
Op de vraag van deze leden wanneer het wetsvoorstel in werking moet treden en of de 
projectorganisaties voldoende ruimte geboden wordt om zich voor te bereiden op de 
wetswijziging kan ik kort zijn. Voor de datum van inwerkingtreding zullen de vaste 
verandermomenten voor wetgeving in acht worden genomen. De verwachting is dat de 
wetswijziging ten aanzien van het vervallen van de RMC-functie niet later dan 1 januari 
2016 in werking zal kunnen treden. Bij een snelle behandeling van het wetsvoorstel is 
inwerkingtreding op 1 augustus 2015 zelfs denkbaar. Een korte inwerkingtredingstermijn 
is mogelijk nu met de wetswijziging geen essentiële aanpassingen in de bestaande 
praktijk gemoeid zijnen dus nagenoeg geen voorbereidingen hoeven worden getroffen. 
De projectorganisaties zijn bekend met de voorgestelde wijziging en worden door de 
Rijksdienst Caribisch Nederland tijdig geïnformeerd over de inwerkingtreding daarvan.     
 
 
ARTIKELSGEWIJS 
Artikel III, onderdeel I (artikel 13 WSKJ BES) 
De leden van de PvdA-fractie lezen dat in het voorstel de mogelijkheid is opgenomen om 
bij ministeriële regeling een maximum te stellen aan de kosten van een sociaal 
kanstraject. Deze leden vragen de regering wat zij een verantwoord maximum vindt, en 
of zij verwacht binnen vijf jaar tot het instellen van een maximum over te gaan.  
Ik wil er graag op wijzen dat het hier gaat om een wijziging waarbij de plicht voor de 
minister om een maximum in te stellen wordt omgezet in een zogeheten “kan-bepaling”. 
Tot op heden is namelijk zo’n maximum niet ingesteld en ook niet nodig gebleken. Door 
een “kan-bepaling” wordt in wezen het wettelijk verzuim zo’n maximum in te stellen 
gerepareerd, beter aangesloten bij de praktijk en tot uitdrukking gebracht dat pas tot 
instellen van zo’n maximum zal worden overgegaan als mocht blijken dat de kosten 
onverantwoord hoog mochten worden. Dat dat gebeurt op afzienbare tijd of binnen vijf 
jaar ligt niet in de lijn der verwachting. 
 
Artikel III, onderdeel J (artikel 14WSKJ BES) 
De leden van de PvdA-fractie lezen dat het projectbureau aangemelde vsv’ers registreert. 
Wat is de kwaliteit van deze registratie, zo vragen de aan het woord zijnde leden.  
De kwaliteit van de registratie bij Forma op Bonaire is, gebaseerd op inspectieonderzoek 
en jaarverslagen, uitmuntend. Op Saba en Sint Eustatius is deze naar behoren, maar 
 W10329.NAV 
4
