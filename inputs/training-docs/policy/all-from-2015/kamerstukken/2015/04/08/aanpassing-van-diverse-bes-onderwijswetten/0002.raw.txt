om aan een traject te kunnen deelnemen. Om wachttijden te beperken heeft Stichting 
Forma, de instelling die op Bonaire de sociale kanstrajecten aanbiedt, met effect 
zogenoemde wachttrajecten ingevoerd. De leden van de VVD-fractie vragen tevens of 
deelnemers aan een sociaal kanstraject, naast de kanstrajecttoelage, ook recht hebben 
op een uitkering. Dat is niet het geval. Personen op de BES-eilanden, die niet in hun 
eigen onderhoud kunnen voorzien, hebben onder bepaalde omstandigheden recht op een 
uitkering, in Caribisch Nederland de zogeheten onderstand. Er bestaat geen recht op 
onderstand, voor zover een beroep kan worden gedaan op een voorliggende voorziening, 
die gezien haar aard en doel, wordt geacht voor de belanghebbende toereikend en 
1
passend te zijn. De kanstrajecttoelage op grond van de Wet sociale kanstrajecten 
jongeren BES (hierna WSKJ BES) is zo’n voorliggende voorziening. Het is een voorziening 
waarop met voorrang boven de onderstand, die een vangnetfunctie heeft, een beroep kan 
worden gedaan. Samenloop van beide tegemoetkomingen is dus niet mogelijk. 
 
De leden van de PvdA-fractie vragen de regering in te gaan op de effectiviteit van de 
kanstrajecten en de mogelijkheden om de trajecten verder te verbeteren. De leden van 
de SP-fractie vragen ook hoe de WSKJ BES functioneert en of de regering kan toelichten 
of zij tevreden is met de resultaten van de mensen die aan het traject deelnemen en met 
succes afleggen. Ook de leden van D66-fractie vragen de regering nader in te gaan op de 
effectiviteit van de sociale kanstrajecten en het perspectief dat zij bieden aan vsv’ers voor 
de arbeidsmarkt. Ik beantwoord daarom de vragen van deze leden gezamenlijk.  
De inspectierapporten over de onderwijsinstellingen op Bonaire, Sint Eustatius en Saba, 
die ik op 3 maart jl. naar de Tweede Kamer heb gestuurd (Kamerstukken II 2014/15, 31 
568, nr. 154) geven ook een beeld van de werking van de sociale kanstrajecten. De 
gegevens over de effectiviteit zijn met name bekend over Saba en Bonaire. De hiervoor 
genoemde Stichting Forma realiseert al sinds twee jaar de per 2016 nagestreefde 
‘basiskwaliteit’. Forma geeft in het jaarverslag 2014 aan dat van de in totaal 94 
deelnemers 65 procent doorstroomt naar onderwijs of arbeidsmarkt en 35 procent uitvalt. 
Met name de uitval in de kanstrajecten, die toewerken naar een mbo-1 niveau is een 
aandachtspunt. Verbeteracties, zoals met name vroegtijdige signalering door huis- en 
wijkbezoeken, het bekwamen van docenten in het signaleren van sociaal emotioneel 
gedrag en het tegengaan van motivatieverschijnselen die tot uitval kunnen leiden, 
worden ingevoerd om dit tegen te gaan. Forma pakt dit in breed verband aan met de 
ketenpartners, onder andere de Reclassering, Jong Bonaire, Voogdijraad en de school 
voor voortgezet- en middelbaar beroepsonderwijs, de Scholengemeenschap Bonaire.  
Op Saba is in de laatste drie jaar een beperkt aantal studenten ingeschreven voor de 
sociale kanstrajecten, namelijk 24. In 2012-2013 heeft de instelling 7 van de 11 
deelnemers begeleid naar betaald werk. Van de deelnemers die geen werk kregen, 
stroomden er 3 opnieuw een sociaal kanstraject in. In 2013-2014 waren er 8 deelnemers, 
van wie er 4 werk kregen of vervolgonderwijs volgden. De succespercentages liggen 
derhalve op 64 en 50 procent. Op Sint Eustatius is het aantal uitgestroomde studenten te 
laag om conclusies te trekken over de opbrengsten van de instelling. De inspectie heeft 
bij haar onderzoeken in oktober 2014 geconstateerd dat op Saba en Sint Eustatius 
verbetering bij de sociale kanstrajecten zichtbaar is. In zijn algemeenheid kan worden 
gesteld dat voor diegenen die op de verschillende eilanden met succes een traject 
                                           
1
 Artikel 9 van het Besluit onderstand BES. 
 W10329.NAV 
2
