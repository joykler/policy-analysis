de wetgevingsprocedure, het schept zelf geen nieuwe normen. Voor de 
consultatie van onderhavig wetsvoorstel is nummer 20a uit het draaiboek over 
de consultatie van de openbare lichamen Bonaire, Sint Eustatius en Saba van 
belang.   
 
Nr. 20a (Consultatie van de openbare lichamen Bonaire, Sint Eustatius 
en Saba) 
Indien wordt overgegaan tot de voorbereiding van regelgeving (mede) voor 
Caribisch Nederland vindt consultatie van de openbare lichamen plaats in de 
volgende gevallen: 
a. wanneer van de openbare lichamen regeling of bestuur wordt gevorderd; 
b. wanneer in betekenende mate wijziging wordt gebracht in de taken en 
bevoegdheden van het eilandsbestuur;  
c. wanneer er sprake is van ingrijpende beleidsvoornemens, die uitsluitend op de 
openbare lichamen betrekking hebben;  
d. wanneer er sprake is van beleidsvoornemens ten aanzien van de openbare 
lichamen om op ingrijpende wijze af te wijken van regelgeving die van 
toepassing is in het Europese deel van Nederland;  
e. wanneer er sprake is van beleidsvoornemens of regelgeving die ook 
betrekking hebben op de openbare lichamen en op de eilanden zullen leiden tot 
ingrijpende wijzigingen. 
 
De artikelen 207 en 208 van de Wet openbare lichamen BES worden zo 
ge√Ønterpreteerd dat beleid en regelgeving die rechtstreeks betrekking hebben op 
de bestuurscolleges van de openbare lichamen aan hen wordt toegezonden ter 
consultatie. Hierbij worden twee typen consultatie onderscheiden: de verplichte 
en de onverplichte consultatie. Bij onderwijswetgeving is meestal sprake van 
onverplichte consultatie, voortvloeiend uit artikel 208 van de Wet openbare 
lichamen BES. In de praktijk worden onderwijswetsvoorstellen daarom ter 
consultatie naar de schoolbesturen gestuurd, aangezien onderwijswetgeving 
doorgaans de eilandsbesturen niet rechtstreeks raakt en de verantwoordelijkheid 
van het openbaar lichaam ten opzichte van het onderwijs niet wijzigt. Van 
verplichte consultatie zou sprake kunnen zijn als daadwerkelijk regeling of 
bestuur wordt gevraagd van de eilandsraad of van het bestuurscollege, zoals 
bijvoorbeeld bij de wijziging in de verantwoordelijkheidsverdeling voor de 
1
huisvesting van scholen. Indien sprake is van verplichte consultatie, dan vindt 
dit plaats met medebetrokkenheid van het ministerie van BZK.  
 
Aangezien het onderhavige wetsvoorstel de verantwoordelijkheid van de 
eilandbesturen voor het onderwijs niet wijzigt, is het wetsvoorstel niet 
rechtstreeks aan de openbare lichamen ter consultatie voorgelegd.  
  
                                           
1
 Wet van 7 mei 2014 tot wijziging van de Wet op het primair onderwijs, de Wet op de 
expertisecentra en de Wet primair onderwijs BES in verband met de overheveling van taak en 
budget voor aanpassingen in onderwijshuisvesting van gemeenten naar school, Stb. 2014, 175.  
 W10536.NMvA 
2
