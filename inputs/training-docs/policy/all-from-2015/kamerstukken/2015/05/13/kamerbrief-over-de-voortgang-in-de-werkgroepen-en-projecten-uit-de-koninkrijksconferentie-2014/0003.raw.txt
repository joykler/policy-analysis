wij op dit terrein kunnen maken 
 
Datum 
13 mei 2015 
Taskforce kinderrechten 
De vier landen hebben het afgelopen jaar goede stappen gezet om de acties, 
Kenmerk 
2015-0000249612 
voortvloeiend uit de vijf speerpunten van het actieplan Kinderrechten ten uitvoer 
 
te brengen. Het gaat hier om de volgende speerpunten: het centraal stellen van 
het gezin, het bepalen en bespreekbaar maken van de rol van ouders in de op-
voeding, het creëren van zinvolle vrijetijdsbesteding en sluitende dagarrange-
menten (safetynet) voor kinderen, randvoorwaarden voor het borgen van de 
kinderrechten en tot slot het voorkomen van geweld tegen kinderen. 
De maandelijkse besprekingen van de Taskforce zorgen ervoor dat de landen van 
elkaar leren hoe bepaalde problemen aan te pakken en te profiteren van elkaars 
ervaringen. Een goed voorbeeld hiervan zijn de positieve ervaringen op de 
bovenwinden met de rondetafelsessies van Unicef, die ook in andere landen een 
vervolg zullen krijgen. Deze bijeenkomsten dragen bij tot een breder 
maatschappelijk besef van de problematiek. 
Tijdens de Koninkrijksconferentie 2015 zal door elk van de vier landen worden 
aangegeven welke stappen er zijn gezet en welke acties er voor het komende jaar 
op de rol staan. Hiertoe zal door elk land een addendum bij het Plan van aanpak 
worden gevoegd. Daarnaast zal nog een aantal gewenste gezamenlijke acties ter 
besluitvorming voorliggen. Dit betreft onder andere de organisatie van een Safety 
net conferentie (zinvolle vrijetijdsbesteding en sluitende dagarrangementen voor 
kinderen) en het instellen van een “Commissie van wijzen met als opdracht om, in 
dialoog met de samenleving, een visie te ontwikkelen over de rol van ouders in de 
opvoeding en deze visie  breed in de samenlevingen van de landen bespreekbaar 
te maken.  
Het addendum van Nederland beslaat het overzicht van activiteiten die door de 
eilanden in samenspraak met Nederland worden opgepakt en die voortvloeien uit 
de actieplannen kinderrechten van Bonaire, Saba en Sint Eustatius. Parallel aan 
het proces van de Taskforce waaraan de landen deelnemen, hebben de eilanden in 
Caribisch Nederland met de stakeholders, de samenleving en met de rijksoverheid 
gesprekken  gevoerd. Op enkele momenten is de Taskforce CN aangesloten bij de 
Taskforce van de landen. Zo zijn gezamenlijke speerpunten vastgesteld en is 
gekeken naar mogelijkheden om in de regio samen te werken aan kinderrechten. 
Zo wordt bijvoorbeeld de haalbaarheid van een kindertelefoon voor meerdere 
eilanden in het Caribisch deel van het Koninkrijk onderzocht.   
In de CN-week van 8 juni as. vindt besluitvorming plaats over het Meerjarenpro-
gramma CN waarvan de aanpak kinderrechten onderdeel is. Voor het speerpunt 
huiselijk geweld  hebben de departementen van Volksgezondheid, Welzijn en Sport 
en van Veiligheid en Justitie (aanvullende) middelen beschikbaar gesteld om te 
komen tot een duurzame aanpak van de problematiek van huiselijk geweld.   
 
Geschillenregeling 
Het overleg binnen de werkgroep, waarin alle landen op ambtelijk niveau zijn 
vertegenwoordigd, is inmiddels van start gegaan. Zoals ik u in mijn brief van 9 
februari jl. heb bericht, heb ik een startnotitie opgesteld waarover overleg zou 
plaatsvinden. Dat overleg heeft inmiddels plaatsgevonden. Bij dat overleg is aan 
de hand van de startnotitie geïnventariseerd wat de standpunten zijn over de 
inhoud van de geschillenregeling. Mede gelet op de lopende beraadslagingen kan 
ik op dit moment geen nadere mededelingen doen over de stand van zaken 
daarvan.  
 
 
 
 
Pagina 3 van 4 
 
 
 pagina’s (inclusief voorblad)
