> Retouradres Postbus 20011 2500 EA Den Haag 
 
Directie Koninkrijksrelaties 
Aan de Voorzitter van de vaste commissie voor 
Koninkrijksrelaties van de Tweede Kamer der Staten- Turfmarkt 147 
Den Haag 
Generaal 
Postbus 20011 
Postbus 20018 
2500 EA  Den Haag 
2500 EA  Den Haag 
www.rijksoverheid.nl 
www.facebook.com/minbzk 
www.twitter.com/minbzk 
Kenmerk 
2015-0000249612 
Uw kenmerk 
2015Z02291/2015D06959 
  
Datum 13 mei 2015 
Betreft Koninkrijksconferentie 2015 
 
 
 
Bij brief van 4 maart jl. heeft u mij verzocht de vaste commissie voor Koninkrijks-
relaties te informeren over de voortgang in de werkgroepen en projecten uit de 
Koninkrijksconferentie 2014, de geannoteerde agenda van de Koninkrijksconfe-
rentie 2015 en de vorderingen van de onderhandelingen over een nieuwe geschil-
lenregeling.  
Hiermee doe ik tevens mijn toezeggingen gestand die ik eerder in mijn brief van 9 
februari jl. (kenmerk 2015-0000074272) deed om u dit voorjaar nader te infor-
meren over de vorderingen van de beraadslagingen over een geschillenregeling en 
over de geannoteerde agenda van de Koninkrijksconferentie 2015.  
 
Tijdens de Koninkrijksconferentie 2014 is besloten dat de volgende conferentie in 
Curaçao wordt gehouden. Zoals ik u eerder berichtte, zal de conferentie plaats-
vinden op 16 juni as.  
Net zoals vorig jaar vindt de voorbereiding van de Koninkrijksconferentie 2015 
plaats door een ambtelijke regiegroep waarin de vier landen zijn vertegenwoor-
digd. De regiegroep is verantwoordelijk voor de inhoudelijke organisatie van de 
conferentie en vergadert tweewekelijks via video-conferencing. De laatste ver-
gadering is voorzien begin juni en op de dag vóór de Koninkrijksconferentie zal de 
ambtelijke voorbereiding worden afgesloten.  
De regiegroep bewaakt de voortgang in de onderscheiden werkgroepen, zal op 
korte termijn aan de hand van de voorstellen van de voorzitters van de werk-
groepen de concept-agenda voor de conferentie opstellen, draagt zorg voor het 
draaiboek en de logistiek van de conferentie.  
 
Onderstaand treft u –in willekeurige volgorde- per werkgroep een beschrijving aan 
van de voortgang sinds de Koninkrijksconferentie van vorig jaar en de doelstellin-
gen die de betrokken werkgroep zich heeft gesteld ten aanzien van de Konink-
rijksconferentie 2015.  
 
Werkgroep Kleine landen, grote uitdagingen 
De kleinschaligheid van het Caribische deel van het Koninkrijk brengt de nodige 
uitdagingen met zich. Deze werkgroep is ingesteld om aanbevelingen te doen om 
in samenwerking binnen het Koninkrijk de kwetsbaarheden die het gevolg zijn van 
de kleinschaligheid te adresseren. Om hierin enige focus aan te brengen, richt de 
aandacht van de werkgroep zich op de onderwerpen afvalverwerking en gevolgen 
van klimaatverandering. De werkgroep brengt voor wat deze onderwerpen betreft 
de gevolgen van kleinschaligheid in beeld, inventariseert wat er reeds op de 
diverse eilanden wordt gedaan en welke mogelijkheden er zijn om met elkaar op 
 
Pagina 1 van 4
