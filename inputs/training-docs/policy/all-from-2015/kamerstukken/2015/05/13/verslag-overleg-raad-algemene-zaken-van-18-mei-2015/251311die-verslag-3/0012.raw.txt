gaande zijn. Het doel van de EU-Cuba onderhandelingen is te komen tot een politiek
akkoord, waar mensenrechten een integraal en onlosmakelijk onderdeel van uit maken.
Nederland heeft zich hieraan volledig gecommitteerd. Het hervormingsproces in Cuba is
een langzaam maar onomkeerbaar proces. Het is van belang dit proces te ondersteunen
door de mensenrechtensituatie hoog op de agenda te houden in de dialoog met de Cuba.
In de gesprekken met de Cubaanse autoriteiten zijn de EU-Cuba onderhandelingen ook
aan de orde gekomen.
Jemen
De leden van de VVD-fractie volgen met zorgen de ontwikkelingen in Jemen, waar het
conflict ondanks een naderend staakt het vuren niet lijkt te gaan liggen. Hoe schat de minister
de kans in op een duurzaam staakt-het-vuren, gevolgd door een bredere politieke oplossing
voor het conflict in Jemen? Heeft de minister hierover zelf contact met partijen die betrokken
zijn in het conflict – en dan met name de Arabische landen in de Golfregio? Zo ja, kan de
minister daarover meer informatie verstrekken aan de Kamer?
Reactie van het kabinet:
Het staakt-het-vuren dat deze week is ingegaan zal moeten uitwijzen of er kansen zijn op
een duurzaam staakt-het-vuren in opmaat naar de gewenste bredere politieke oplossing
van het conflict. Het kabinet verwelkomt in dit kader het tijdige bezoek van de nieuwe
VN-gezant Ould Cheikh Ahmed aan Sana’a op 12 mei jl. als ook de bijeenkomst die op
17 mei georganiseerd wordt door de legitieme regering van Jemen in Riyad.
Deze gezant zal in contact met alle partijen moeten kijken naar de mogelijkheden voor
een doorstart van consultaties. De bijeenkomst van 17 mei in Riyad kan de start vormen
van een hernieuwd politiek proces. Helaas zijn de Houthi’s hierbij niet aanwezig.
De situatie in Jemen, en mogelijkheden voor de-escalatie van dit conflict, wordt in
diverse gremia besproken. Zo ook tijdens een vergadering in Brussel van regionale
directeuren uit EU-lidstaten en Golflanden op 5 mei jl. waar het streven naar een
politieke oplossing door alle EU-lidstaten werd herbevestigd.
De leden van de SP-fractie constateren dat de ontwikkelingen in Jemen niet worden genoemd
in de brief van de minister aangaande de Raad Buitenlandse Zaken van 18 mei 2015. Gezien
de zeer zorgelijke ontwikkelingen in het land hebben de leden van de SP-fractie desondanks
een aantal vragen hierover.
De leden van de PvdA-fractie zijn bezorgd over de escalatie en internationalisering (met name
de betrokkenheid van Saoedi-Arabië en Iran) van het conflict in Jemen. Het bedreigt de
regionale stabiliteit en vormt een veiligheidsrisico vanwege de ligging aan de straat van Bab
al-Mandab. Omdat de humanitaire situatie in Jemen zeer zorgwekkend is, vinden de leden van
de PvdA-fractie het goed dat er vanaf dinsdag een vijfdaagse wapenstilstand is afgekondigd
om hoognodige humanitaire hulp te verschaffen.
De leden van de PvdA-fractie vragen de minister hoe hij aankijkt tegen de voortgaande
interventie van Saoedi-Arabië en de recente luchtaanvallen met burgerslachtoffers
bijvoorbeeld dit weekend op Sa’dah. Zij vragen de minister ook te reageren op de uitspraken
van de Nederlandse VN-gezant voor Jemen Van de Klaauw die stelde dat alle partijen zich
12
