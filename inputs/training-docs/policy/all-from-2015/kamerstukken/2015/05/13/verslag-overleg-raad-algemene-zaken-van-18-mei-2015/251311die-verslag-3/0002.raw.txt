gebruik van het EU-instrumentarium ziet het kabinet en welke mogelijkheden zijn er om deze
barrières te verlagen? Welke prioriteiten heeft de nieuwe Hoge Vertegenwoordiger op dit punt
geformuleerd? Zijn er afrekenbare doelen opgesteld, of blijven de doelstellingen relatief
abstract? De leden lezen dat er gekeken wordt naar nieuwe partners. Naar welke mogelijke
partners wordt gekeken en op basis waarvan zijn zij geselecteerd?
Reactie van het kabinet:
De EU, als internationale actor, heeft de middelen om op een breed spectrum van
beleidsterreinen geïntegreerd op te treden. Daarmee kan het haar positie in de wereld en
die van haar lidstaten versterken. Het is daarbij van belang dat de inspanningen van
EDEO, de Europese Commissie als van de lidstaten met elkaar samenhangen. Een
overkoepelende strategie met een visie en duidelijk ambitieniveau kan de inspanningen
van de verschillende spelers op de beleidsterreinen bijeen brengen. Op dit moment is
nog te veel sprake van institutionele barrières voor optimale samenhang tussen
Europees beleid en instrumentarium. Veel hiervan is terug te voeren op de wijze waarin
competenties in het verdrag van Lissabon zijn belegd. Door systematische
samenwerking te stimuleren en vast te leggen in actieplannen, wordt de inzet van EU-
middelen geoptimaliseerd. Met eenzelfde gedachte hebben de lidstaten de Hoge
Vertegenwoordiger, samen met de Commissie, destijds de opdracht gegeven om tot een
geïntegreerde strategie te komen voor Syrië, Irak en de dreiging van ISIS. Dit leidde tot
een Gezamenlijke Mededeling van EDEO en Commissie, die op16 maart door de EU-
lidstaten is aangenomen. Deze strategie biedt nu op al de verschillende beleidsterreinen
een overkoepelende EU-reactie op de crisis in Irak en Syrië, waaronder ook een apart
opgericht fonds om delen van de strategie – over institutionele barrières heen – te
implementeren. Een toekomstige strategie voor buitenland- en veiligheidsbeleid zou een
kader kunnen vormen om het externe beleid van de Unie langs deze lijnen verder vorm
te geven.
De noodzaak tot geïntegreerd optreden op het externe beleidsterrein van de Unie wordt
door de HV benoemd in haar analyse (assessment) van de veranderende geopolitieke en
veiligheidscontext en het beschikbare EU-instrumentarium. Deze analyse zal zij tijdens
de a.s. Raad Buitenlandse Zaken in meer detail uiteen zetten. De eventuele prioriteiten
die daaruit voortvloeien zouden geformuleerd kunnen worden in een nieuwe strategie.
Dit geldt ook voor het niveau van abstractie ten aanzien van het formuleren van doelen.
Echter, het verlenen van een opdracht tot het schrijven van een strategie is aan de
Europese Raad van juni a.s.
Ten aanzien van nieuwe partners doelt het kabinet op partners die niet traditioneel zo
worden benoemd of waarmee wij in een internationale organisatie samenwerken, zoals
bijvoorbeeld het trans-Atlantisch partnerschap met de VS en Canada. Het gaat dan om
nieuwe partners met wie wij in een specifiek kader samenwerken op basis van
gemeenschappelijke belangen. Een voorbeeld is de Coalitie van verschillende landen,
waaronder Arabische, met wie ISIS wordt bestreden.
De genoemde leden constateren dat het kabinet ernaar uitkijkt om aan de nieuwe EU strategie
bij te dragen. Kan het kabinet concreet uiteenzetten hoe Nederland dit proces zal
ondersteunen en welke doelen het kabinet zichzelf stelt met betrekking tot het Nederlands
voorzitterschap in het kader van dit proces?
2
