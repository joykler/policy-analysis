moeten landen soevereiniteit hebben over hun handelsbeleid, wat met deelname aan de
EEU juist wordt beperkt doordat landen de zeggenschap over hun handelsbeleid
overdragen aan een externe, supranationale instantie. Wanneer de EU en Armenië in
kaart hebben gebracht wat de (on)mogelijkheden zijn, zal de EU een voorstel doen voor
een onderhandelingsrichtlijn, ter goedkeuring door de Raad. Overigens blijft totdat de
onderhandelingen over een nieuw akkoord zijn afgerond het EU-Armenia Partnership
and Cooperation Agreement uit 1999 de basis vormen voor de betrekkingen. Ook dit
akkoord voorziet in samenwerking op onder andere politiek, economisch en cultureel
terrein.
In de betrekkingen met Rusland hebben de leden van de VVD-fractie kennisgenomen van een
impliciete veiligheidsgarantie van Rusland aan Armenië. Kan de minister uitleggen wat die
voorstelt? Is die ook militair? En klopt het dat Rusland wapens met korting verkoopt aan
Armenië en een militaire basis in Armenië heeft zitten? Wat stelt deze militaire relatie voor?
Tot slot hebben de leden van de VVD-fractie ook een vraag over de veiligheidssamenwerking
met Rusland. Klopt het dat Armenië niet langer toegang heeft tot een veiligheidsprogramma
van de Rijksuniversiteit Groningen, waar zij eerst wel deel van uitmaakte? Kan de minister dit
uitleggen?
Reactie van het kabinet:
Zowel Rusland als Armenië maken deel uit van de Collective Security and Treaty
Organisation (CSTO). Deze organisatie is in 2002 gezamenlijk opgericht door Armenië,
Wit-Rusland, Kazachstan, Kirgizië, Rusland en Tadzjikistan. Daarbij is de afspraak
gemaakt dat een aanval op één van deze landen wordt gezien als een aanval op allemaal.
Bilateraal bestaat er ook samenwerking op het gebied van veiligheid tussen Armenië en
Rusland. Er is een Russisch helikopter regiment nabij Jerevan gestationeerd en een
Russische militaire basis in Gyumri. Daarnaast zijn er “Early Warning”
luchtverdedigingsradars in Armenië opgesteld. In 2010 stemde Armenië tijdens een
bezoek van de Russische president Medvedev aan Armenië in met verlenging van de
militaire samenwerkingsovereenkomst met Rusland tot 2044. De Russische militaire
aanwezigheid in Armenië wordt geschat op 3.500 manschappen. Voor wat betreft de
vraag over een veiligheidsprogramma van de Rijksuniversiteit Groningen verwijs ik u
naar de minister van Onderwijs, Cultuur en Wetenschap.
De leden van de PvdA-fractie achten het EU Nabuurschapsbeleid van groot belang. De
enorme migratiestromen uit regio’s nabij Europa, de escalerende en ontwrichtende conflicten
rond Europa, en het geweld aan de grenzen van Europa – waar Nederland deze zomer met het
neerhalen van MH17 ook direct door werd getroffen – toont aan dat investeren in vrijheid,
veiligheid, democratie en stabiele ontwikkeling in de Europese buurlanden noodzakelijk is.
Het EU Nabuurschapsbeleid dient het belang van de buurlanden, maar zeer zeker ook het
Europese belang.
De leden van de PvdA-fractie steunen daarom de kabinetsinzet omtrent het
Nabuurschapsbeleid. Daarbij is het inderdaad belangrijk dat het EU beleid aandacht heeft
voor gelijkwaardigheid tussen Unie en buurlanden, een gerichte inzet toegespitst op de
situatie waarin het betreffende buurland zich bevindt, en geïntegreerde samenhang van het
Nabuurschapsbeleid met het bredere Gemeenschappelijk Buitenlands- en Veiligheidsbeleid
(GBVB) van de Unie. Gezien de situatie aan de Oost- en Zuidgrenzen van Europa steunen zij
ook de kabinetsinzet om veiligheid een grotere rol te laten spelen in het nabuurschapsbeleid.
De leden van de PvdA-fractie vinden het uitgangspunt van belang dat het Nabuurschapsbeleid
