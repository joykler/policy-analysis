Bovendien worden gebruikers geraadpleegd, bijvoorbeeld via een gebruikerspanel en een 
gebruikerstest. Een voorstel aan de minister betreffende een keuzedeel gaat vergezeld 
van een voorstel aan welke kwalificatie(s) het keuzedeel wordt gekoppeld.  
Iedereen (een deelnemer, een instelling, een docent, een bedrijf  enz.) kan een voorstel 
voor een keuzedeel indienen bij de kenniscentra (straks SBB). En vier keer per jaar 
kunnen nieuwe keuzedelen worden vastgesteld en bestaande keuzedelen worden 
beëindigd. Zo kan snel worden ingespeeld op actuele ontwikkelingen, innovaties en 
regionale behoeften.  
Bij het indienen en koppelen van een keuzedeel geldt als voorwaarde dat het voorstel 
gedragen wordt door zowel het onderwijs als het (regionale) bedrijfsleven, of door hbo-
instellingen voor keuzedelen gericht op doorstroom naar hbo-opleidingen. De 
Toetsingskamer SBB vraagt van initiatiefnemers dat zij draagvlak waarborgen, en 
aangeven op welke manier het keuzedeel aansluit bij behoeftes van het bedrijfsleven en 
het onderwijs. De partijen moeten gezamenlijk onderschrijven dat het keuzedeel een 
toegevoegde waarde heeft voor de (regionale) arbeidsmarkt of doorstroming bij de 
betreffende kwalificatie(s). Dit criterium maakt deel uit van het Toetsingskader. 
 
Voorbeelden van keuzedelen die op initiatief van een instelling of bedrijf zijn ontwikkeld: 
 Bouwkundig advies bij onderhoud, verbouw en renovatie van vastgoed: Nimeto in 
samenwerking met Savantis 
 Corporate design: Cibap, Nimeto, SintLucas en Savantis 
 Duits in de beroepscontext A2: ECABO en Kenwerk in opdracht van en in 
samenwerking met De lerende Euregio 
 Verdieping techniek en materialenkennis: ROC van Twente en Savantis; dit 
keuzedeel bij de kwalificatie Stand- en decorbouw  
 
Toetsingsprocedure en vaststellingsprocedure  
De kwalificatiedossiers en keuzedelen moeten elk, inclusief de separate 
verantwoordingsinformatie, voldoen aan de daarop betrekking hebbende kwaliteitscriteria 
van het – bij ministeriële regeling vast te stellen – Toetsingskader kwalificatiestructuur 
mbo. De partijen die de kwalificatiedossiers en keuzedelen ontwikkelen dienen daar zelf 
zorg voor te dragen. De Toetsingskamer van SBB beoordeelt de kwaliteit van de 
voorgestelde kwalificatiedossiers en keuzedelen aan de hand van de kwaliteitscriteria uit 
het Toetsingskader. Bij deze kwaliteitscriteria gaat het dan om doelmatigheid, 
uitvoerbaarheid, herkenbaarheid, transparantie, flexibiliteit en duurzaamheid.  Tevens 
toetst de Toetsingskamer de voorgestelde koppeling tussen keuzedeel en kwalificatie(s), 
waarbij een belangrijk onderdeel bij de toets de controle is of de keuzedeeleisen niet 
overlappen met de kwalificatie-eisen van de kwalificatie(s) waar het betreffende 
keuzedeel aan is gekoppeld. Het keuzedeel moet immers een verrijking zijn ten opzichte 
van de gekoppelde kwalificatie.  
 
Als kwalificaties/kwalificatiedossiers en keuzedelen voldoen aan de kwaliteitscriteria zal 
het bestuur SBB ze aanbieden aan de Minister van OCW dan wel de Minister van EZ ter 
formele vaststelling. Daarbij zit ook het advies van de Toetsingskamer betreffende het 
kwalificatiedossier en/of kwalificatie, het keuzedeel en de voorgestelde koppeling tussen 
keuzedeel en kwalificatie(s). SBB kan desgewenst gemotiveerd afwijken van het advies 
 W10455.NAV 
38
