Bij elk beroep worden deelnemers geconfronteerd met ethische vraagstukken en de 
instelling kan bij het onderwijs hierbij de eigen identiteit en levensbeschouwing tot 
uitdrukking brengen. Bij de hele opleiding tot bijvoorbeeld verpleegkundige – zowel 
bij het basis- en profieldeel als de keuzedelen - zal dat tot verschillende inkleuringen 
kunnen leiden. 
Zo kan de instelling bijvoorbeeld bij het generieke kwalificatieonderdeel loopbaan en 
burgerschap zelf nadere invulling geven aan het leerdoel ‘de bereidheid en het 
vermogen om te reflecteren op de eigen levensstijl en zorg te dragen voor de eigen 
vitaliteit als burger en werknemer’. Dit biedt instellingen ruimte om wat betreft de 
inhoudelijk inrichting van elke opleiding ook zelf goed, snel en flexibel in te spelen op 
regionale ontwikkelingen en wensen van het (regionale) bedrijfsleven en van 
instellingen voor vervolgonderwijs en op behoeften van deelnemers. Samen met de 
herziening van de kwalificatiestructuur maakt dit het mogelijk om mbo-opleidingen 
goed ‘bij de tijd’ te houden. 
 het eventueel aanbieden van extra inhoudelijke zaken 
Dat zijn elementen die geen onderdeel uitmaken van de kwalificatie en evenmin van 
het keuzedeel of de keuzedelen van de opleiding in het kader van de 
keuzedeelverplichting bij de betreffende soort opleiding), zoals:  
o extra keuzedelen,  
o extra onderdelen van een andere kwalificatie,  
o of door de instelling zelf vastgestelde extra elementen die géén 
onderdeel zijn van de landelijke kwalificatiestructuur.  
 de werkwijze 
Een instelling kan zich  ook profileren en invulling geven aan de eigen identiteit door 
de organisatorische inrichting van opleidingen en de wijze van uitvoering ervan. Dat 
kan door de wijze van vormgeving van bijvoorbeeld: het leerproces, de didactische 
aanpak, de pedagogische aanpak, het leerklimaat, de groeperingswijze, het rooster, 
de hoeveelheid onderwijstijd, de keuze van in te schakelen leerbedrijven bij het 
beroepspraktijkvormende deel van de opleiding en de wijze van examinering. De 
kwalificatiestructuur bevat alleen inhoudelijke eisen, die aangeven wat geleerd, 
onderwezen en geëxamineerd moet worden voor het behalen van het bijbehorende 
diploma. De kwalificatiestructuur regelt niet de wijze waarop geleerd, onderwezen en 
geëxamineerd moet worden. De kwalificatie- en keuzedeel-eisen bevatten geen eisen 
betreffende bijvoorbeeld de pedagogisch didactische aanpak. De instelling bepaalt de 
pedagogisch didactische aanpak en kan die variëren per opleiding en/of in de tijd.  
De instelling moet er onder andere zorg voor dragen dat beroepsopleidingen zodanig 
zijn ingericht dat deelnemers de kwalificatie en de daarbij behorende keuzedelen 
binnen de vastgestelde studieduur kunnen bereiken en dat het onderwijsprogramma 
evenwichtig is ingedeeld, alsmede voldoende begeleide onderwijsuren en uren 
beroepspraktijkvorming omvat. De in de WEB opgenomen voorschriften over 
begeleide onderwijsuren en uren beroepspraktijkvorming zijn minimumnormen. Het 
staat de instelling vrij om in het onderwijsprogramma meer onderwijstijd te 
programmeren (bijvoorbeeld meer lesuren voor een extra onderdeel). 
 
Instellingen kunnen extra onderdelen die zij momenteel in de zogenoemde vrije ruimte 
aanbieden bij bestaande opleidingen (gebaseerd op de bestaande kwalificatiestructuur) 
 W10455.NAV
