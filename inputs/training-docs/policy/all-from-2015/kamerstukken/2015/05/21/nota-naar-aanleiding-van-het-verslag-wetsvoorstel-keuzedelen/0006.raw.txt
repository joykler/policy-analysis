Bovendien kan een deelnemer in goed overleg met zijn eigen instelling, een keuzedeel 
volgen bij een andere instelling die dit keuzedeel wel aanbiedt. Een instelling kan 
daarover afspraken maken met een andere instelling; ze zijn daar niet toe verplicht. De 
eerstgenoemde instelling maakt daar dan vervolgens afspraken met de deelnemer over. 
Als een deelnemer één of meer keuzedelen wil volgen bovenop de al in de 
beroepsopleiding opgenomen benodigde keuzedelen, dan kan de  instelling daar 
afspraken met de deelnemer over maken. Deze extra keuzedelen hoeven niet gekoppeld 
te zijn aan de betreffende kwalificatie, omdat betreffende deelnemer reeds aan de 
keuzedeelverplichting heeft voldaan. 
 
Daarnaast vragen de leden op basis van welke criteria keuzedelen worden gekoppeld aan 
kwalificatiedossiers.  
De kwalificatie, bestaande uit het basis- en profieldeel, bereidt deelnemers voor op de 
uitoefening van een bepaald beroep op de arbeidsmarkt. Keuzedelen vormen een 
verrijking ten opzichte van de kwalificatie. Als deelnemers een bepaald keuzedeel niet 
behalen, moeten ze wel in staat zijn om het beroep waarop hun kwalificatie zich richt uit 
te oefenen en een belangrijk criterium voor koppeling is daarom dat het keuzedeel niet 
voorwaardelijk is voor de uitoefening van het beroep waar de deelnemer voor wordt 
opgeleid. Voorbeeld: Het keuzedeel Technische restauratie oldtimers is gekoppeld aan de 
kwalificatie Autohersteller. Het diploma Autohersteller heeft voldoende civiele waarde, 
ook wanneer het keuzedeel niet is behaald. 
Het tweede criterium is dat de inhoud van het keuzedeel evenmin mag overlappen met 
de kwalificatie waaraan het gekoppeld is. Bij een voorstel voor koppeling aan één of 
meerdere kwalificaties wordt van de initiatiefnemers gevraagd dat zij de toegevoegde 
waarde van het keuzedeel bij de betreffende kwalificatie(s) motiveren. Dat kan een 
beroepsgerichte verbreding of verdieping zijn, of relevantie voor de doorstroom naar een 
vervolgopleiding. Enkel voor entreeopleidingen mag een keuzedeel ook remediërende 
elementen bevatten. 
Het derde criterium heeft betrekking op het draagvlak voor de koppeling bij bedrijfsleven 
en/of vervolgonderwijs. Bij een voorstel voor koppeling moet dat draagvlak gewaarborgd 
zijn. 
Het vierde criterium heeft betrekking op de omvang van het keuzedeel. Die moet een 
omvang hebben van 240 klokuren of een veelvoud daarvan (te weten 480, 720 of 960 
klokuren) en de omvang moet passen in de keuzedeelverplichting van de kwalificatie(s) 
waaraan het gekoppeld moet worden. (Zo kan bijvoorbeeld een keuzedeel van 720 uur 
niet worden gekoppeld aan een mbo niveau 2 kwalificatie, omdat voor de 
basisberoepsopleidingen op niveau 2 een keuzedeelverplichting met een omvang van 480 
uur gaat gelden.) 
Deze criteria zijn beschreven in de instructie bij ontwikkeling van een keuzedeel en in de 
handleiding bij het meldformulier voor koppeling van keuzedelen. Beide zijn te vinden op 
de website www.kwalificatiesmbo.nl van SBB. 
 
Wie van de partners van het georganiseerd overleg heeft aangedrongen op deze 
koppeling van keuzedelen aan kwalificatiedossiers en waarom, zo vragen deze leden.  
De koppeling van keuzedelen aan kwalificaties was een onderdeel van het advies van het 
bestuur SBB (waarin vertegenwoordigers van zowel het bedrijfsleven als het onderwijs 
 W10455.NAV 
6
