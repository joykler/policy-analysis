Met de beantwoording van uw vragen in deze nota naar aanleiding van het verslag en 
met de in de nota van wijzing van het onderhavige wetsvoorstel opgenomen 
afwijkingsmogelijkheid van de keuzedeelverplichting (waarmee op verzoek van een 
deelnemer ook keuzedelen die niet zijn gekoppeld aan de kwalificatie van de opleiding 
kunnen worden opgenomen in de opleiding) hoop ik een aantal van uw zorgen weg te 
hebben genomen. De instellingen behouden hun ruimte om eigen invullingen van 
onderwijsprogramma’s, profilering en maatwerk te realiseren. De rijksbekostiging is 
bestemd voor het ordentelijk verzorgen van beroepsopleidingen, met alles wat daar naar 
het oordeel van de instelling voor nodig is. Daarbij is veel mogelijk. Met de keuzedelen 
ontstaat er voor de studenten ruimte om een eigen, gerichte keuze te maken. Ik 
verwacht dat deze nieuwe mogelijkheid met de daarbij behorende meerwaarde op de 
arbeidsmarkt en in het vervolgonderwijs de studenten zal motiveren om een serieuze 
inspanning te doen om het keuzedeel te behalen, ondanks het feit dat dit niet direct 
invloed heeft op het behalen van het diploma. De koppeling van de keuzedelen aan de 
kwalificaties zorgt dat deze voldoende civiel effect kunnen krijgen, door de gewaarborgde 
relatie met de beroepsuitoefening of vervolgopleidingen.  
 
 
Inhoud 
ALGEMEEN 
1. Inleiding 
1.1. Context 
1.2. Kern van het wetsvoorstel 
1.3. Het doel van de herziening van de kwalificatiestructuur 
1.4. Invoering van de herziene kwalificatiestructuur en van de daarop gebaseerde nieuwe 
opleidingen 
1.5. Vrijwillige start in het schooljaar 2015–2016 
2. Herziene kwalificatiestructuur 
2.1 Basisdelen, profieldelen en keuzedelen 
3. Procedure totstandkoming kwalificatiedossiers en keuzedelen 
4. Vormgeving van een nieuwe opleiding 
5. Afronding beroepsopleiding 
5.1. Examinering en diplomering 
6. Administratieve lasten 
7. Draagvlak en gevoerd overleg met de mbo-sector 
ARTIKELSGEWIJS 
Artikel I, onderdelen I en J 
Artikel I, onderdeel M 
 
 
ALGEMEEN 
De leden van de VVD-fractie vragen of de vormgeving van de keuzedelen niet gewoon 
aan de instellingen over gelaten had kunnen worden, eventueel op inhoud en kwaliteit 
gecontroleerd door een regionale accreditatiecommissie of door de Inspectie van het 
Onderwijs. Waarom kiest de regering bij het vaststellen van de kwalificaties en de 
keuzedelen voor een gecentraliseerde aanpak via het landelijk georganiseerd overleg in 
 W10455.NAV
