ingezet of andere onderdelen van het onderwijsprogramma). Remediërende keuzedelen 
kunnen daaraan bijdragen. 
 
De keuzedelen moeten voldoen aan specifieke kwaliteitscriteria die bij ministeriële 
regeling worden vastgesteld. Kan de regering aangeven welke specifieke kwaliteitscriteria 
zij voor ogen heeft en hoe de specifieke kwaliteitscriteria ruimte bieden aan de regionale 
behoeftes, zo vragen de leden van de VVD-fractie.  
Voor keuzedelen geldt, net als voor kwalificatiedossiers en kwalificaties, dat zij worden 
ontwikkeld volgens het door OCW en EZ vastgestelde model en de daarbij behorende 
instructie. Kwalificatiedossiers, kwalificaties en keuzedelen moeten voldoen aan 
kwaliteitscriteria die zijn beschreven in het Toetsingskader kwalificatiestructuur mbo.  
Op dit moment is de positie van keuzedelen in de kwalificatiestructuur nog niet wettelijk 
geregeld. Wel ontwikkelen de kenniscentra keuzedelen die de instellingen in het 
zogeheten vrijwillige jaar kunnen aanbieden in de vrije ruimte. In het huidige 
Toetsingskader zijn daarom al criteria opgenomen waarin wordt verwezen naar het 
keuzedeel. Op die manier wordt gewaarborgd dat door de kenniscentra voorgestelde 
keuzedelen na toetsing voldoen aan de genoemde kwaliteitscriteria en zonder 
belemmering hun plaats kunnen krijgen in de kwalificatiestructuur. Na inwerkingtreding 
van het wetsvoorstel zal de minister het Toetsingskader inclusief de kwaliteitscriteria voor 
de keuzedelen vaststellen bij ministeriële regeling. 
In het Toetsingskader zijn de criteria ten aanzien van doelmatigheid, uitvoerbaarheid, 
herkenbaarheid, transparantie, flexibiliteit en duurzaamheid toegelicht voor keuzedelen. 
Specifiek voor keuzedelen zijn bijvoorbeeld criteria ten aanzien van de koppeling tussen 
keuzedelen en kwalificatie(s) (zie het antwoord op de vraag van de leden van de VVD-
fractie in paragraaf 1.1 hierover) en ten aanzien van de studielast van keuzedelen. 
De afstemming van keuzedelen en kwalificaties op de (regionale) vraag en aanbod maakt 
eveneens deel uit van de kwaliteitscriteria. 
De onafhankelijke toetsing, uitgevoerd door de Toetsingskamer SBB, waarborgt een 
transparante en heldere beoordeling van de inhoud van keuzedelen en van de koppeling 
tussen keuzedeel en kwalificatie. 
 
Wanneer kan de ministeriële regeling verwacht worden en is de regering bereid deze aan 
de Kamer voor te leggen, zo vragen zij. 
Na inwerkingtreding van het onderhavige wetsvoorstel zal ik de kwaliteitscriteria voor de 
keuzedelen vaststellen bij ministeriële regeling. Beoogd wordt dat ik in januari 2016 bij 
ministeriële regeling het Toetsingskader met de kwaliteitscriteria zal vaststellen. Ik zal 
het aangepaste Toetsingskader aan de Tweede Kamer sturen. 
 
De leden van de CDA-fractie vragen de regering aan te geven wat dit wetsvoorstel in de 
praktijk betekent voor het bestaande curriculum. Worden aan sommige vakken minder 
uren besteed om ruimte te maken voor de verplichte keuzeonderdelen? 
Het wetsvoorstel regelt dat een beroepsopleiding niet alleen gebaseerd moet zijn op een 
kwalificatie, maar ook op één of meer keuzedelen. Dat betekent dat het curriculum niet 
alleen gericht moet zijn op het behalen van de kwalificatie-eisen die in het herziene 
kwalificatiedossier zijn aangegeven voor de betreffende kwalificatie, maar ook op het 
behalen van het keuzedeel of de keuzedelen die deel uitmaken van de opleiding. 
 W10455.NAV 
28
