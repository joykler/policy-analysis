De bepaling van de omvang van de keuzedeelverplichting betekent dat alle instellingen 
hieraan gebonden zijn bij de inrichting van opleidingen, maar die bepaling geeft geen 
belemmering voor de eigen beleidsruimte van de instelling betreffende de inhoudelijke 
inrichting van opleidingen. Dit geeft de beste borging voor gelijkwaardigheid, 
transparantie, herkenbaarheid en civiel effect van beroepsopleidingen voor deelnemers, 
vervolgonderwijs en afnemend bedrijfsleven. 
Wat betreft de afwijking van de urennorm, zie mijn antwoord op vraag van de leden van 
de D66-fractie in deze paragraaf. 
 
De leden van de ChristenUnie-fractie vragen op welke manier de regionale component 
van het mbo wordt versterkt, wanneer instellingen verplicht worden te kiezen uit 
landelijke keuzedelen. Waarom is de ruimte van instellingen tot de landelijk vastgestelde 
lijst keuzedelen beperkt, terwijl instellingen regionaal afstemmen met het bedrijfsleven 
over de inrichting van het vrije keuzedeel, zo vragen zij.  
Een goede regionale aansluiting van het beroepsonderwijs op de arbeidsmarkt en op 
vervolgonderwijs is van groot belang voor deelnemers, het afnemend bedrijfsleven en 
instellingen voor vervolgonderwijs. Deelnemers krijgen met keuzedelen â€“ die een 
verrijking leveren bovenop de kwalificatie - een betere toerusting voor de arbeidsmarkt 
en voor vervolgonderwijs. Landelijk is sprake van veel en gevarieerde keuzedelen (bijna 
500). Instellingen hebben de ruimte om daaruit de voor de regio relevante keuzedelen te 
kiezen, gelet op de behoeftes van deelnemers, afnemende bedrijven en afnemende 
instellingen voor vervolgonderwijs. Als een gewenst onderdeel nog niet als keuzedeel in 
de kwalificatiestructuur zit, dan kan de instelling en/of andere betrokkenen een voorstel 
voor een nieuw keuzedeel indienen bij een kenniscentrum (straks SBB). e Instellingen 
kunnen echter niet zelf een keuzedeel vaststellen. Keuzedelen worden vastgesteld door 
de minister als onderdeel van de landelijke kwalificatiestructuur mbo. Dat biedt de nodige 
waarborgen voor de kwaliteit, transparantie, civiel effect en betrokkenheid van het 
bedrijfsleven en onderwijsveld. 
Die vastgestelde keuzedelen kunnen instellingen aanbieden bij de kwalificaties waaraan 
ze gekoppeld zijn (of indien op verzoek van een deelnemer gebruik wordt gemaakt van 
de afwijkingsmogelijkheid van de keuzedeelverplichting ook bij de kwalificatie van de 
opleiding van die deelnemer waar het keuzedeel niet aan is gekoppeld). Instellingen 
hoeven niet alle door de minister vastgestelde keuzedelen aan te bieden die gekoppeld 
zijn aan een kwalificatie. Ze moeten wel voldoende keuzedelen aanbieden gelet op de 
omvang van de keuzedeelverplichting per soort beroepsopleiding en de 
aanbodverplichting dat deelnemers daadwerkelijk iets te kiezen moeten hebben uit het 
keuzedelenaanbod van de instelling per opleiding.  
Dat keuzedelen worden vastgesteld door de minister, wil niet zeggen dat alle keuzedelen 
op veel plaatsen in het land worden aangeboden. Er kan sprake zijn van keuzedelen die 
zijn voorgedragen door een instelling op basis van een specifieke regionale behoefte van 
bedrijven in de regio of van een instelling voor vervolgonderwijs in de regio, of vanwege 
een specifieke innovatie in de regio en waarbij die keuzedelen om die reden ook alleen in 
die regio zullen worden aangeboden en uitgevoerd. Andere instellingen mogen door de 
minister vastgestelde keuzedelen uiteraard ook aanbieden. 
 W10455.NAV
