processen en organisatie van de instelling verkend. Er zijn tot 1 mei ongeveer 25 
werkateliers gehouden. Docenten nemen deel aan deze werkateliers als onderdeel van de 
vertegenwoordiging van de instellingen. Daarnaast zijn in het najaar van 2014 
regiobijeenkomsten gehouden om met het veld over de herziene kwalificatiestructuur van 
gedachten te wisselen. Aan deze bijeenkomsten hebben ongeveer 500 
vertegenwoordigers van instellingen deelgenomen waaronder ook docenten. 
Het conceptwetsvoorstel is opengesteld voor internetconsultatie. Er zijn 51 reacties 
binnengekomen, waaronder reacties van docenten. In de memorie van toelichting van het 
wetsvoorstel is in paragraaf 18 een uitzetting gegeven van de reacties op de acht vragen 
van de internconsultatie en van mijn reactie op die reacties. Er is positief gereageerd op 
de invoering van keuzedelen en er zijn ook kanttekeningen geplaatst bij de uitwerking. 
De reacties hebben niet geleid tot wijziging van het voor de internetconsultatie 
aangeboden conceptwetsvoorstel, maar wel van het algemeen deel van de Memorie van 
Toelichting. Zo is onder andere een schema opgenomen met door respondenten 
aangedragen suggesties om de invoering van nieuwe opleidingen met keuzedelen te 
vergemakkelijken en met een samenvattend overzicht van maatregelen. 
Zoals hiervoor al is aangeven, is de Jongeren Organisatie Beroepsonderwijs (JOB) positief 
over de mogelijkheden die de herziene kwalificatiestructuur, in het bijzonder de invoering 
van keuzedelen, biedt voor de deelnemers. 
 
 
 
ARTIKELSGEWIJS 
 
Artikel I, onderdelen I en J 
Naar aanleiding van de desbetreffende opmerkingen van de SGP-fractie is de 
begripsomschrijving van het keuzedeel vervangen door een verwijzing naar het nieuwe 
tweede lid van artikel 7.1.3 WEB en is het keuzedeel vermeld in het opschrift van dat 
artikel. De passage “Het keuzedeel dat deel uitmaakt van de beroepsopleiding” is 
gehandhaafd omdat het niet gaat om een willekeurig keuzedeel, maar om een keuzedeel 
dat deel uitmaakt van een bepaalde beroepsopleiding. 
 
Artikel I, onderdeel M 
De leden van de SGP-fractie vragen waarom de regering ten aanzien van de keuzedelen 
voorstelt nadere regels mogelijk te maken met betrekking tot de omvang, terwijl ten 
aanzien van de kwalificatiedossiers reeds nadere regels kunnen worden gesteld aan de 
inhoud.  
De keuzedelen zijn geen onderdeel van een kwalificatiedossier. Daarom kunnen op grond 
van artikel 7.2.4, vijfde lid, WEB (mogelijkheid om nadere voorschriften te geven voor de 
inhoud van een kwalificatiedossier) geen eisen worden gesteld aan keuzedelen.  
 
  
 W10455.NAV
