 Duurzaam stukadoren, een keuzedeel waarbij de meest recente technologieën en 
nieuwe toepassingen van materialen centraal staan, gericht op het veranderen 
van de techniek van het stukadoorswerk. 
 Gebogen plafond- en wandconstructies, verbonden aan de kwalificatie Plafond- en 
wandmonteur. Dit is een verdiepend keuzedeel. 
Keuzedelen kunnen, zoals uit enkele voorbeelden blijkt, ook sector- of 
brancheoverschrijdend zijn (zoals een technisch keuzedeel bij een kwalificatie voor de 
zorgsector of bij een kwalificatie voor de groene sector). 
Door keuzedelen op te nemen in aparte documenten, naast de kwalificatiedossiers, is het 
mogelijk om snel en flexibel keuzedelen te ontwikkelen en vast te stellen. De invoering 
van keuzedelen voorkomt een groei van het aantal kwalificaties. De keuzedelen worden 
vastgesteld door de minister, inclusief de koppeling ervan aan kwalificaties. In een 
keuzedeeldocument staat aangegeven wat een deelnemer moet kennen en kunnen voor 
het behalen van het betreffende keuzedeel. 
 
Verder vragen deze leden of de regering nader kan toelichten hoe zij de verplichte 
invoering van keuzedelen bij alle mbo-opleidingen plaatst in het perspectief van het 
belang van de deelnemers in het mbo.  
Alle deelnemers krijgen met keuzedelen een verrijking bovenop de kwalificatie. In het 
wetsvoorstel is ervoor gekozen om de verplichte invoering van keuzedelen te laten gelden 
voor alle opleidingen. De nieuwe opleidingen gebaseerd op herziene kwalificatiedossiers 
en keuzedelen hebben naar verwachting de volgende effecten voor deelnemers: 
Verwachte effecten Wordt mogelijk door: 
voor de deelnemers 
Grotere kans op werk Bredere opleidingen op basis van brede kwalificatiedossiers 
 (mogelijk voor meer verschillende verwante beroepen) 
naast smallere vakopleidingen 
Meer inhoudelijke uitdaging Keuze uit meerdere keuzedelen ter verdieping en 
verbreding 
Meer onderscheidend voor Mogelijkheid om te kiezen tussen keuzedelen gericht op 
het bedrijfsleven specialisatie, regionale invulling/wensen, state of the art 
vraagstukken en/of doorstroom 
Betere doorstroming naar Doorstroomgerichte keuzedelen (aansluitend bij 
vervolgonderwijs verschillende kwalificaties) bieden de student meer 
mogelijkheden om aan te sluiten op het vervolgonderwijs 
 
 
Verder vragen deze leden of de regering ook nader kan toelichten hoe juist de 
verplichting voor instellingen om één of meer keuzedelen aan te bieden ruimte laat 
voormaatwerk, die zonder zo’n keuzedeel niet zou bestaan. 
Keuzedelen hebben tot doel een verrijking te leveren bovenop de kwalificatie. De 
verplichting voor instellingen om bij een beroepsopleiding één of meer keuzedelen aan te 
bieden, maakt het mogelijk voor deelnemers om keuzedelen te volgen en te behalen en 
zich daardoor beter te laten toerusten voor de arbeidsmarkt of voor een vervolgopleiding. 
Die verplichting laat instellingen ruimte voor maatwerk, voor profilering en voor de 
vertaalslag van de kwalificatie- en keuzedeeleisen naar opleidingsprogramma’s. De 
 W10455.NAV
