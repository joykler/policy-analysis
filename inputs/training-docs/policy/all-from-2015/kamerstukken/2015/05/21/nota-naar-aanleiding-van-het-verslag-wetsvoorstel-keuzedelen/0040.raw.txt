heeft. Die begrenzing voor niet-bekostigde instellingen is van toepassing vanwege de 
reikwijdte van de diploma-erkenning van een niet-bekostigde instelling. De erkenning van 
een voor een beroepsopleiding afgegeven diploma door een niet-bekostigde instelling (op 
grond van artikel 1.4.1 van de wet) strekt zich tevens uit tot de keuzedelen die behoren 
tot de kwalificatie van deze beroepsopleiding.  
Die begrenzing dient ter waarborging van het civiel effect van behaalde keuzedelen. 
 
De leden van de D66-fractie merken op de Raad van State de regering heeft aanbevolen 
om onderwijsinstellingen de mogelijkheid te geven om gemotiveerd af te wijken van de 
verplichte keuzedelen en deze afwijkingsmogelijkheid in de wet vast te leggen. Op die 
manier zou er meer recht worden gedaan aan de vrijheid van onderwijs en de 
mogelijkheid voor onderwijsinstellingen om zich te kunnen blijven profileren. De 
genoemde leden vragen de regering om, in aanvulling op hetgeen al wordt voorgesteld in 
het wetsvoorstel, uit een te zetten op welke wijze zij met dit wetsvoorstel recht wil doen 
aan de vrijheid van onderwijs, zoals gesteld in de Grondwet (artikel 23). 
Uit het nader rapport en de na het advies van de Raad van State in paragraaf 4 van de 
memorie van toelichting opgenomen passages blijkt, dat instellingen voldoende 
mogelijkheden behouden om zich met de opleidingen te profileren en invulling te geven 
aan de eigen identiteit. De mogelijkheden voor invulling van de eigen beleidsruimte 
betreffende de onderwijsinhoud doen recht aan de specifieke context van het mbo en 
verschillen van de mogelijkheden van scholen voor voortgezet onderwijs. In het 
voortgezet onderwijs (wetsvoorstel invoering profielen in het voorbereidend 
beroepsonderwijs en het middelbaar algemeen voortgezet onderwijs, Kamerstukken II 
2014/15, 34 1840) is gekozen voor een regeling waarbij de scholen expliciet de ruimte 
hebben om in het vrije deel van elk profiel naast de beroepsgerichte keuzevakken door de 
school zelf vast te stellen vakken en programmaonderdelen op te nemen. In het 
onderhavige wetsvoorstel wordt die ruimte niet expliciet vermeld maar bestaat zij wel.  
De instellingen maken onder andere zelf de vertaalslag van kwalificatie- en 
keuzedeeleisen naar opleidingsprogramma's en kunnen zelf de gewenste inkleuring geven 
aan deze programma's. Voor de toelichting van de diverse mogelijkheden die instellingen 
hebben ten aanzien van de inrichting van mbo-opleidingen verwijs ik naar het antwoord 
op de vraag van de leden van de SGP-fractie aan het begin van paragraaf 2. Gezien de 
eigen beleidsruimte van instellingen voor de inrichting van opleidingen, doet dit 
wetsvoorstel recht aan de vrijheid van onderwijs. 
 
De leden van de ChristenUnie-fractie vragen waarom gekozen wordt om de keuzedelen 
volledig te richten op de arbeidsmarkt, terwijl opleidingen ook een vormende functie 
hebben. Waarom wordt ervoor gekozen om de ruimte voor vormende opleidingen weg te 
nemen? Is het realistisch om te stellen dat instellingen aanvullend op de wettelijke 
onderwijstijd profilerende onderdelen aanbieden, aangezien zij daar geen bekostiging 
voor ontvangen? Wat is de visie van de regering op de vormende taak van het mbo en de 
eigen invulling aan de vormende taak, zo vragen deze leden.  
Ik ben het eens met het belang van de vormende functie van mbo-opleidingen, bij alle 
onderdelen (basis-, profiel- en keuzedelen). Keuzedelen nemen niet de vormende functie 
weg: zie het in paragraaf 1.3 opgenomen antwoord op een vraag van de leden van de 
CDA-fractie over de vormende taak van opleidingen. In dat antwoord staat ook de visie 
 W10455.NAV
