studeren, daarvoor zijn keuzedelen ontwikkelt die de doorstroom van de student 
faciliteert. 
 Van belang is tevens dat de behaalde keuzedelen op het diploma worden 
vermeld. De examenresultaten van zowel behaalde als gevolgde maar niet 
behaalde keuzedelen zijn terug te vinden op de resultatenlijst van de deelnemer 
bij het diploma en daarmee ook zichtbaar voor een toekomstige werkgever. 
Daarmee wordt de waarde van het keuzedeel benadrukt. 
 Ik heb een aanvullende diplomavoorwaarde in het wetsvoorstel opgenomen: 
deelnemers moeten examen doen in de keuzedelen van de opleiding en een 
examenresultaat laten zien om hun diploma te kunnen halen. 
 Het volgen van het keuzedeel is onderdeel van de opleiding en daarmee hebben 
alle formele afspraken die betrekking hebben op de opleiding ook betrekking op 
het keuzedeel. Denk hierbij aan afspraken in het kader van de 
onderwijsovereenkomst, de beroepspraktijkvormingsovereenkomst maar ook aan 
het toezicht van de Inspectie van het Onderwijs op de opleiding. 
Met de introductie van de keuzedelen vindt een verrijking van het onderwijsaanbod 
plaats. Vanaf 2015 start een breed, extern belegd monitoringsprogramma om vast te 
stellen of de beoogde doelstellingen van de herziening van de kwalificatiestructuur 
daadwerkelijk behaald worden. De uitkomsten van dit monitoringsprogramma geven 
inzicht in de successen en aandachtspunten bij de inzet van de keuzedelen.  
Ik sluit niet uit dat op basis van deze inzichten over het feitelijke functioneren van 
keuzedelen een volgende stap gezet kan worden in de ontwikkeling van het mbo door op 
termijn ook het behalen van keuzedelen voorwaardelijk te maken aan het behalen van 
een mbo-diploma. 
 
De leden van de D66-fractie vragen de regering toe te lichten waarom de voorschriften 
betreffende keuzedelen in lagere regelgeving worden uitgewerkt.  
Bepaald is, dat bij of krachtens algemene maatregel van bestuur voorschriften kunnen 
worden gegeven omtrent het aanbod van keuzedelen en de omvang van het keuzedeel of 
de keuzedelen die deel uitmaken van de beroepsopleiding. Op deze wijze kúnnen de 
wettelijke voorschriften over keuzedelen in lagere regelgeving worden uitgewerkt, maar 
kan er ook voor worden gekozen om eerst te bezien of dit in de praktijk nodig is. 
Bovendien heeft deze constructie als voordeel, dat de voorschriften gemakkelijker kunnen 
worden aangepast aan nieuwe ontwikkelingen.  
Het is mijn bedoeling om de in de memorie van toelichting aangegeven omvang van de 
keuzedelen vast te leggen in het Examen- en kwalificatiebesluit beroepsopleidingen WEB. 
Het ontwerpbesluit waarin dit wordt geregeld, is op 15 april 2015 opengesteld voor 
internetconsultatie. In het ontwerpbesluit zijn geen voorschriften opgenomen voor het 
aanbod van keuzedelen. Op dit gebied wordt vooralsnog volstaan met de zorgplicht in 
artikel I, onderdeel E, van het wetsvoorstel (Het bevoegd gezag zorgt ervoor dat de 
instelling voldoende keuzedelen verzorgt waar deelnemers uit kunnen kiezen in het kader 
van hun beroepsopleiding). 
 
 
 
 
 W10455.NAV 
18
