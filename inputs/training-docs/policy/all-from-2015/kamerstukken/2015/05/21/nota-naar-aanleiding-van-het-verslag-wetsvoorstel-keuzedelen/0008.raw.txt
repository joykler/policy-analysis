opleiding kan opnemen in de opleiding. Dat kan alleen als een bij de kwalificatie 
aangeboden niet-gekoppeld keuzedeel niet samenvalt met een of meer onderdelen van 
die kwalificatie. 
 
De leden van de VVD-fractie vragen verder of er belemmeringen zijn wanneer de 
deelnemer meer keuzedelen wil volgen dan noodzakelijk is voor het behalen van het 
diploma en op welke gronden het aanbieden van een extra keuzedeel kan worden 
geweigerd. 
Als een deelnemer één of meer extra keuzedelen wil volgen naast de al in de 
beroepsopleiding opgenomen benodigde keuzedelen, dan kan de deelnemer dit aan de 
instelling vragen en daar afspraken met de instelling over maken. De deelnemer kan  
daarbij kiezen uit het actuele aanbod van keuzedelen van de instelling. Ook kan de 
deelnemer de instelling vragen  om een extra keuzedeel te volgen bij een andere 
instelling. Dat vereist afspraken tussen de betreffende instellingen. In dat geval maakt de 
deelnemer daar vervolgens ook afspraken over met de instelling waar hij voor de 
opleiding is ingeschreven. Wat een instelling aan extra keuzemogelijkheden biedt, hangt 
natuurlijk niet alleen af van wat deelnemers willen, maar ook af van wat er 
organiseerbaar is. 
Bekostigde instellingen mogen alle door de minister vastgestelde keuzedelen als extra 
keuzedelen aanbieden. Voor een niet-bekostigde instelling geldt, dat zij slechts die 
keuzedelen als extra keuzedelen mag aanbieden voor zover deze behoren bij een 
opleiding waarvoor zij een diplomaerkenning heeft. 
 
Gesteld wordt dat de keuzedelen bijdragen aan een betere doorstroming naar het 
vervolgonderwijs. Waar is dat op gebaseerd, zo vragen deze leden. 
De verrijking van de kwalificatie, die keuzedelen bieden, kan gericht zijn op een nadere 
specialisatie of verbreding van het vakmanschap, maar ook op een extra voorbereiding 
op vervolgonderwijs. In dat geval bevatten keuzedelen onderdelen die relevant zijn voor 
doorstroming. Dat kunnen bijvoorbeeld inhoudelijke elementen zijn, die samenvallen of 
overlappen met onderdelen van een volgende opleiding in het mbo of hbo. Door 
vakinhoudelijke voorbereiding kunnen studenten een vliegende start maken in een 
vervolgstudie. Behaalde keuzedelen kunnen bovendien leiden tot vrijstellingen voor 
betreffende onderdelen van de vervolgopleiding in het mbo of hbo en op die manier de 
doorstroom aantrekkelijk maken. 
Een doorstroomgericht keuzedeel kan ook gericht zijn op algemene vaardigheden voor 
studie of rapportage, of op het beheersen van een moderne vreemde taal.  
 
Voorbeelden van doorstroomgerichte keuzedelen zijn:  
een keuzedeel gericht op een hogere beheersing van taal- of rekeneisen, het keuzedeel 
Instroom pabo aardrijkskunde bij de kwalificatie Gespecialiseerd pedagogisch 
medewerker, het keuzedeel Voorbereiding op gezel stukadoor bij de kwalificatie 
Stukadoor, Voorbereiding op gezel dekvloerenlegger, Voorbereiding op Signspecialist, 
Voorbereiding HBO Automotive, Voorbereiding HBO Wiskunde voor de techniek, 
Voorbereiding HBO kunstonderwijs, Doorstroom naar HBO Gezondheidszorg. 
 W10455.NAV
