ï‚· Wat betreft het mbo wordt in het onderhavige wetsvoorstel die ruimte niet 
expliciet vermeld maar bestaat zij wel. De instellingen maken onder andere zelf 
de vertaalslag van kwalificatie- en keuzedeeleisen naar opleidingsprogramma's en 
kunnen daarmee zelf de gewenste inkleuring geven aan deze programma's. 
Instellingen kunnen extra onderdelen opnemen in nieuwe opleidingen (gebaseerd 
op de herziene kwalificatiestructuur). Dat kan bijvoorbeeld in de vorm van extra 
elementen die geen onderdeel uitmaken van de landelijke kwalificatiestructuur. 
Ook kan de instelling die extra onderdelen voordragen als keuzedeel en na 
vaststelling door de minister opnemen als keuzedeel of extra keuzedeel in de 
opleiding. 
 
Deze leden vragen waarom de regering het organiseren van extra vakken en 
programmaonderdelen die nauw verband houden met het profiel of de identiteit van de 
instelling enkel mogelijk acht buiten de kwalificaties en keuzedelen en dus ook buiten de 
wettelijke onderwijstijd waarvoor de instelling bekostiging ontvangt. Zij vragen of 
voldoende rekening wordt gehouden met het recht van instellingen om deze vakken 
binnen het reguliere programma vorm te geven, zoals tot nog toe het geval is. Waarom 
verlaat de regering dit uitgangspunt, zo vragen zij.  
De bekostiging is voor meer bedoeld dan louter voor de wettelijke onderwijstijd c.q. voor 
het voldoen aan de minimum urennormen. Zie het antwoord op de eerstgenoemde vraag 
van de leden van de ChristenUnie-fractie in deze paragraaf. 
Instellingen kunnen zowel binnen een kwalificatie als binnen een keuzedeel vorm en 
inhoud geven aan de eigen profilering of de eigen identiteit van de instelling. En dat kan 
bovendien met extra zaken die niet binnen een kwalificatie of binnen een keuzedeel 
vallen. Die mogelijkheid blijft ook onder de herziene kwalificatiestructuur voor instellingen 
bestaan. Dit is ook aangegeven in het antwoord aan het begin van paragraaf 2 op een 
vraag van de leden van de SGP-fractie. Die extra zaken kunnen worden opgenomen in 
opleidingsprogramma van de opleiding.  
 
Ook vragen zij waarom de regering niet gekozen heeft voor de mogelijkheid van 
specifieke, gemotiveerde alternatieven voor keuzedelen, teneinde tot maximaal maatwerk 
te komen. 
Het zijn de partijen die verantwoordelijk zijn voor de kwalificatiestructuur (c.q. voor de 
opstelling van kwalificatiedossiers en keuzedelen) die zelf het voorstel hebben 
aangedragen voor de verplichte invoering van keuzedelen. Daar is breed draagvlak voor. 
Instellingen hebben diverse mogelijkheden om allerlei soorten maatwerk te leveren. De 
invoering van keuzedelen beperkt niet de mogelijkheden om maatwerk te leveren. Met de 
invoering van keuzedelen komen daar nieuwe mogelijkheden bij. Zo heeft de instelling 
bijvoorbeeld meer ruimte om de beroepspraktijkvorming bij keuzedelen te organiseren bij 
leerbedrijven (dat kan in principe bij elk erkend leerbedrijf). Met de programmering van 
keuzedelen zal bijvoorbeeld het indelen van deelnemers in groepen tijdens de opleiding 
gevarieerder worden, omdat meestal niet alle deelnemers van een opleiding dezelfde 
keuzedelen zullen kiezen. Maatwerk kan plaatsvinden door variatie aan te brengen in  
  
 W10455.NAV
