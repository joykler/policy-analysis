zaken aan te bieden naast de kwalificatie en de keuzedelen van de keuzedeelverplichting. 
Uiteraard is het zaak dat opleidingsprogramma’s ordentelijk worden ingericht opdat 
deelnemers de kwalificatie en de keuzedelen van de opleiding kunnen behalen en 
eventuele extra zaken dat niet in de weg staan. 
Bovendien kunnen instellingen allerlei inhoudelijke zaken inbrengen binnen de vertaalslag 
van de globaal geformuleerde leerdoelen (in de kwalificatiedossier en keuzedeel-
documenten) naar de concrete opleidingsprogramma’s. Zo biedt bijvoorbeeld het 
generieke kwalificatieonderdeel loopbaan en burgerschap veel mogelijkheden voor 
instellingen om hun eigen profilering mee te geven aan deelnemers. 
 
De leden van de SGP-fractie constateren voorts dat de regering wetswijziging 
noodzakelijk acht, aangezien zij de keuzedelen niet als onderdeel van de kwalificatie wil 
positioneren. Deze leden vragen waarom de regering het niet nodig acht om met deze 
keuzedelen ook de positie van het basisdeel en het profieldeel duidelijk een plaats te 
geven in de wet. Zij vragen waarom het niet wenselijk is om de door de regering 
benoemde en gewenste drieslag van basisdeel, profieldeel en keuzedeel te verankeren in 
de wet.  
Er is geen wetswijziging nodig voor het vaststellen van onderdelen van een kwalificatie 
zoals basis- en profieldelen: de WEB biedt hiervoor al een basis in artikel 7.2.4, tweede 
lid. Voor keuzedelen is daarentegen wel wetswijziging noodzakelijk, omdat die geen 
onderdeel van de kwalificatie zijn. Overigens wordt de indeling van de kwalificatie in een 
basisdeel en een profieldeel verankerd in het bij ministeriële regeling vast te stellen 
model kwalificatiedossier en het Toetsingskader voor kwalificatiedossiers.  
 
 
1.2. Kern van het wetsvoorstel 
 
Kan de regering, zo vragen de leden van de PvdA-fractie, nader toelichten hoe 
deelnemers een keuze kunnen maken die past bij hun persoonlijke uitstroomwensen als 
de onderwijsinstelling heeft voldaan aan de verplichting door slechts bepaalde keuzedelen 
aan te bieden.  
De deelnemer krijgt met keuzedelen een verrijking ten opzichte van de kwalificatie, te 
weten een verbreding of verdieping voor de toerusting voor de arbeidsmarkt, extra 
toerusting voor een vervolgopleiding en algemene vorming. Voor een nadere toelichting 
op het belang van keuzedelen vanuit het perspectief van de deelnemers verwijs ik u naar 
het antwoord op de vraag van de leden van de PvdA-fractie hierover in paragraaf 1.1. 
Een deelnemer kan kiezen uit het actuele aanbod van keuzedelen door de instelling. De 
instelling bepaalt welke opleidingen zij aanbiedt, c.q. op welke kwalificaties en welke (aan 
kwalificaties gekoppelde) keuzedelen die zijn gericht. De instelling hoort het aanbod van 
opleidingen, zowel wat betreft kwalificaties als keuzedelen, af te stemmen op de behoefte 
van deelnemers, afnemend bedrijfsleven en instellingen voor vervolgonderwijs en op de 
eigen mogelijkheden (onder andere wat betreft geld, menskracht, huisvesting, te leveren 
kwaliteit, doelmatig aanbod). Met het keuzedelenaanbod kan de instelling zich profileren 
richting deelnemers, bedrijfsleven en instellingen voor vervolgonderwijs. En daarmee kan 
het van invloed zijn op de keuze van een deelnemer voor een instelling. 
 W10455.NAV
