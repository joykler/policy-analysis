en het niet behalen van een keuzedeel de deelnemer zonder diploma uitstromen 
en dat zou leiden tot minder doorstroom naar beoogde geschoolde beroepen en 
naar beoogde vervolgopleidingen. Dan zou de invoering van keuzedelen voor die 
deelnemers leiden tot een verzwakking in plaats van een versterking van de 
arbeidsmarktpositie en de kans op succesvolle doorstroom naar vervolgonderwijs. 
 
Om bovengenoemde risico’s te vermijden, weegt het examenresultaat (bijvoorbeeld een 
7 c.q. «ruim voldoende», of een 4 c.q. «onvoldoende») voor een keuzedeel niet mee voor 
de slaag-/zakbeslissing voor het behalen voor het diploma. Het diploma kan dus worden 
behaald zonder dat de keuzedelen van de beroepsopleiding zijn behaald. Een deelnemer 
kan met een onvoldoende voor een keuzedeel toch het diploma krijgen als de kwalificatie 
is behaald en aan de aanvullende diplomavoorwaarden is voldaan.  
 
Maar dat levert vervolgens wel een ander risico op, namelijk dat deelnemers en 
instellingen zich mogelijk onvoldoende inspannen voor het behalen van keuzedelen. Om 
dat te voorkomen, is onder andere voorzien in de volgende maatregelen:  
 de aanwezigheid van een examenresultaat voor het keuzedeel of de keuzedelen is 
een aanvullende diplomavoorwaarde, en 
 behaalde keuzedelen moeten door de instelling worden vermeld op het diploma 
en het examenresultaat van zowel behaalde als gevolgde maar niet-behaalde 
keuzedelen moeten worden vermeld op de resultatenlijst bij het diploma. 
 
In de bestaande situatie geldt eveneens dat zaken die de instelling in de vrije ruimte 
aanbiedt, niet behaald hoeven te worden om het diploma te behalen. Maar in de 
bestaande situatie gelden niet de bovengenoemde twee maatregelen. Ten opzichte van 
de bestaande situatie biedt de beoogde nieuwe situatie dus een aanscherping. 
 
We verwachten dat deelnemers een onvoldoende op de resultatenlijst bij hun diploma 
willen voorkomen en zich - gelet op de meerwaarde van behaalde keuzedelen voor de 
arbeidsmarkt en voor vervolgonderwijs – terdege in zullen spannen voor het behalen van 
keuzedelen.  
 
Tevens vragen deze leden of dit ook betekent dat het keuzedeel bovenop het reguliere 
onderwijsprogramma komt, waar wel gewoon een examen met goed gevolg moet worden 
afgelegd. Of betekent dit in feite dat de lat lager wordt gelegd, nu voor een deel van het 
onderwijsprogramma geen voldoende meer hoeft worden gehaald? 
Door invoering van de herziene kwalificatiestructuur is een mbo-opleiding gericht op het 
behalen van een kwalificatie en van één of meer keuzedelen (die aan de betreffende 
kwalificatie zijn gekoppeld; en indien gebruik wordt gemaakt van de 
afwijkingsmogelijkheid van de keuzedeelverplichting kan op verzoek van een deelnemer 
bij een opleiding ook sprake zijn van een niet aan de kwalificatie van de opleiding 
gekoppeld keuzedeel). Die keuzedelen maken dan deel uit van het reguliere 
onderwijsprogramma en komen daar dan niet bovenop. Een instelling bepaalt, met 
inachtneming van de formele kaders, zelf op welke wijze een mbo-opleiding wordt 
ingericht en uitgevoerd. 
 W10455.NAV
