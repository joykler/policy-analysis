Toetsing door de Toetsingskamer SBB heeft de voorkeur boven toetsing door een 
regionale accreditatiecommissie of door de Inspectie van het Onderwijs, want de toetsing 
van de kwaliteit van de kwalificatiedossiers, de keuzedelen, de koppeling van keuzedelen 
aan kwalificaties en de gehele kwalificatiestructuur, ligt hierdoor in één hand en bij een 
organisatie die alle keuzedelen en alle kwalificaties kan overzien (dat is nodig om 
bovengenoemde overlap te vermijden). Daarbij kan SBB vanuit deze positieve een 
waardevolle bijdrage leveren aan het ontwikkelproces. 
Het ontwikkelen en vaststellen van de keuzedelen kan niet geheel aan de instellingen 
worden overgelaten. De ervaringen hoe instellingen bij bestaande opleidingen met de 
vrije ruimte omgaan, laat zien dat er weinig gebruik van de vrije ruimte wordt gemaakt 
voor verbreding of verdieping van de opleiding en waar dat wel gebeurt, is de invulling 
vaak vrijblijvend, weinig transparant en kent weinig kwaliteitswaarborgen. 
 
 
1. Inleiding 
 
1.1.  Context 
 
De leden van de VVD-fractie vragen hoe wordt vastgesteld of er nog steeds voldoende 
keuzedelen beschikbaar zijn voor de deelnemers. Hoe wordt vastgesteld of dat inderdaad 
steeds het geval is?  
Kenniscentra (straks SBB) moeten zorgen voor de ontwikkeling van voldoende 
keuzedelen per kwalificatie, opdat instellingen kunnen voldoen aan hun 
aanbodverplichting voor keuzedelen bij opleidingen. 
De Toetsingskamer, die onderdeel is van SBB, controleert of aan elke kwalificatie 
voldoende keuzedelen zijn gekoppeld. Als dat niet het geval is, zal een nieuw ingediende 
kwalificatie niet worden vastgesteld. 
 
1
Deze leden willen weten of de student alle keuzedelen mag kiezen die op het eigen roc 
en op andere scholen worden aangeboden, of alleen de keuzedelen mag kiezen die door 
de SBB aan het kwalificatiedossier zijn gekoppeld. Beperkt dit studenten niet in de keuze 
die zij hebben om hun eigen unieke profiel op te stellen, waarbij zij zich kunnen 
onderscheiden op de arbeidsmarkt, zo vragen zij. 
Keuzedelen krijgen een formele positie in het mbo, zodat de toegevoegde waarde die zij 
bieden op de arbeidsmarkt of in het vervolgonderwijs ook formeel kan worden 
vastgesteld.  
De minister, en niet SBB, stelt keuzedelen vast en daarmee ook de koppeling van 
keuzedelen aan kwalificaties (overigens worden keuzedelen niet gekoppeld aan 
kwalificatiedossiers). De minister doet dat op voorstel van kenniscentra (straks SBB) en 
op voorwaarde van een positief oordeel van de Toetsingskamer dat voldaan is aan de 
kwaliteitscriteria. Deze koppeling van keuzedelen aan kwalificaties heeft tot doel dat het 
keuzedeel toegevoegde waarde heeft ten opzichte van de kwalificatie waaraan het 
keuzedeel wordt gekoppeld, door de gewaarborgde relatie met de beroepsuitoefening of 
vervolgopleidingen. Het voorkomt dat keuzedelen te weinig civiel effect hebben en dat er 
wildgroei aan keuzedelen ontstaat. 
                                           
1
 roc: Regionaal Opleidingscentrum 
 W10455.NAV 
4
