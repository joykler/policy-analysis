Bij bestaande opleidingen hebben instellingen naast de mogelijkheid van invulling van de 
vrije ruimte nog diverse overige mogelijkheden voor eigen invulling. Zo biedt bijvoorbeeld 
de doorvertaling van het kwalificatiedossier naar het onderwijsprogramma bijvoorbeeld 
ruimte voor eigen invulling en inkleuring. Met de verplichte invoering van keuzedelen 
blijven die mogelijkheden gewoon bestaan. Eén van de mogelijkheden van instellingen is 
om extra zaken die zij nu aanbieden in de vrije ruimte voor te dragen als keuzedeel. Na 
vaststelling door de minister kan de instelling het betreffende keuzedeel aanbieden bij de 
kwalificaties waaraan het keuzedeel is gekoppeld (of indien op verzoek van een 
deelnemer gebruik wordt gemaakt van de afwijkingsmogelijkheid van de 
keuzedeelverplichting ook bij de kwalificatie van de opleiding van die deelnemer waar het 
keuzedeel niet aan is gekoppeld). 
Het voordeel van keuzedelen ten opzichte van bestaande invullingen binnen de vrije 
ruimte is: meer kwaliteitswaarborgen, meer transparantie (van het aanbod en van de 
resultaten), meer civiel effect, meer innovatiegericht, meer betrokkenheid van het 
bedrijfsleven en van instellingen voor vervolgonderwijs en minder vrijblijvendheid.  
 
De leden van de CDA-fractie vragen of de regering het met hen eens is dat opleidingen 
ook een belangrijke vormende taak hebben. Deze leden vrezen dat met dit wetsvoorstel 
deze vormende taak wordt ingeperkt, ten gunste van een meer economische benadering 
van onderwijs. Deze leden onderschrijven dat opleidingen moeten opleiden voor de 
(regionale) arbeidsmarkt en dat hierbij de regionale werkgevers een belangrijke rol 
spelen, maar welk probleem lossen we hiermee op, zo vragen zij. 
Mbo-opleidingen hebben inderdaad ook een vormende taak. Dat betreft onder andere de 
beroepspraktijkvorming, burgerschapsvorming en toerusting om zelf grip te houden op en 
verder vorm te geven aan de eigen loopbaanontwikkeling. Dat zijn verplichte elementen 
van elke mbo-opleiding. De vormende taak is dus ook nodig voor de 
beroepsvoorbereiding, bijvoorbeeld op het vlak van de beroepshouding en het om kunnen 
gaan met beroepsdilemma’s c.q. kritische beroepssituaties. Loopbaan- en 
burgerschapseisen staan naast de eisen die aan deelnemers worden gesteld om in een 
bepaald beroep aan de slag te gaan en betreft algemene vorming noodzakelijk voor een 
volwaardige deelname aan de samenleving. Het middelbaar beroepsonderwijs heeft 
namelijk een drievoudige kwalificatieopdracht: kwalificeren voor de arbeidsmarkt, voor 
het vervolgonderwijs en voor de samenleving. In mijn brief aan de Tweede Kamer van 29 
april 2015 ben ik ingaan op verdere versterking van burgerschapsvorming in het 
onderwijs. Ik ben voornemens het Examen- en kwalificatiebesluit aan te scherpen wat 
betreft kritische denkvaardigheden en het kunnen voeren van een dialoog over complexe 
thema’s als discriminatie, democratische waarden, racisme, radicalisering, vrijheid van 
meningsuiting en religie. Studenten worden hierdoor uiteindelijk weerbaarder en kunnen 
beter omgaan met verschillende opvattingen in de samenleving. Voor de ondersteuning 
van burgerschapsonderwijs in de onderwijspraktijk zijn methoden en instrumenten 
beschikbaar. Ik ben in gesprek met de MBO Raad om te verkennen waar nog de behoefte 
van docenten voor verdere ondersteuning ligt en hoe deze het beste ingevuld kan 
worden. 
De vormende taak van mbo-opleidingen wordt met de herziene kwalificatiestructuur, de 
verplichte invoering van keuzedelen en bovengenoemde maatregel betreffende 
burgerschapsvorming niet ingeperkt, maar versterkt. Ik verwijs verder naar mijn 
 W10455.NAV 
20
