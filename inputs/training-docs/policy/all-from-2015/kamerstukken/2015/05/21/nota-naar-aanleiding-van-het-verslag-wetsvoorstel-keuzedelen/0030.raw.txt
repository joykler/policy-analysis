vakmanschap programma’s wordt al op verschillende plaatsen een verbinding gemaakt 
met het aanbod van extra keuzedelen voor studenten die deelnemen aan dergelijke 
programma’s. 
Daarnaast hebben instellingen ruimte om bij opleidingen andere extra zaken aan te 
bieden aan deelnemers.  
 
Deze leden vragen tevens of het met dit wetsvoorstel ook mogelijk wordt om 
keuzeonderdelen op een hoger niveau te volgen en hier een certificaat voor te krijgen.  
Het is mogelijk een keuzedeel te volgen op een hoger niveau. Een keuzedeel kan 
bijvoorbeeld gericht zijn op een hogere beheersing van taal- of rekeneisen, waarmee de 
instroom in een opleiding op een hoger mbo-niveau gemakkelijker wordt. Een keuzedeel 
kan ook betrekking hebben op een kwalificatieonderdeel van een verwante 
vervolgopleiding op een hoger mbo-niveau. Bijvoorbeeld: het keuzedeel Voorbereiding op 
Gezel Dekvloerenleggen bevat twee onderdelen (Legt complexere dekvloeren, Maakt een 
eenvoudige calculatie) van de kwalificatie Gezel Dekvloerenlegger. 
 
Na de beoogde inwerkingtreding van het onderhavige wetsvoorstel, dat de formele basis 
legt voor keuzedelen, wordt - in het verlengde van de brief Leven Lang Leren van 31 
oktober 2014 - in een wijzigingsbesluit van het Examen- en kwalificatiebesluit 
beroepsopleidingen WEB een grondslag opgenomen voor het bij ministeriële regeling 
verbinden van certificaten aan keuzedelen en aan onderdelen van kwalificaties.  
 
De leden van de CDA-fractie vrezen een verdere uniformering van het beroepsonderwijs 
nu er landelijk vastgestelde kaders komen voor de keuzeonderdelen, terwijl voorheen 
instellingen vrij waren de vrije ruimte naar eigen inzicht in te vullen. Is de regering met 
deze leden van mening dat hiermee wederom de greep van de overheid op het onderwijs 
wordt verstevigd, terwijl naar mening van deze leden juist meer vertrouwen getoond zou 
moeten worden in het onderwijs en meer ruime om naar eigen inzicht te handelen. Graag 
ontvangen zij een reactie. 
Net als de CDA-fractie hecht ik zeer aan de eigen verantwoordelijkheid van de 
onderwijsinstellingen. Vanuit deze verantwoordelijkheid hebben indertijd de instellingen 
in goede samenwerking met het bedrijfsleven het initiatief genomen tot herziening van de 
kwalificatiestructuur. Met de realisatie van de herziening van de kwalificatiestructuur 
krijgen de instellingen nu ook de ruimte om snel en doelmatig in te spelen op de 
ontwikkelingen op de arbeidsmarkt, wensen van regionaal bedrijfsleven en ambities van 
studenten. Daarmee wordt een belangrijk stap gezet in het verder verbeteren van de 
responsiviteit van het mbo onderwijs. De herziene kwalificatiestructuur faciliteert deze 
verbetering en is geenszins bedoeld om de greep van de overheid op het onderwijs te 
verstevigen. Met het faciliteren van deze ruimte spreek ik mijn vertrouwen uit in de 
ambitie van het mbo om op adequate wijze gebruik te maken van de geboden ruimte. 
 
De leden van de D66-fractie vragen de regering toe te lichten of er met de keuzedelen 
nieuwe urennormen worden ingevoerd in het beroepsonderwijs.  
Met dit wetsvoorstel worden geen nieuwe urennormen ingevoerd in het beroepsonderwijs.  
Zoals aangekondigd in de memorie van toelichting van het wetsvoorstel zal - na de 
beoogde inwerkingtreding van het onderhavige wetsvoorstel, dat de formele basis legt 
 W10455.NAV
