Gelet op de aard en de doelen van keuzedelen is het van belang dat alle betrokkenen 
voorstellen kunnen aandragen voor keuzedelen. Voor alle betrokkenen is op de website 
www.kwalificatiesmbo.nl een meldformulier met bijbehorende handleiding beschikbaar. 
Kenniscentra beroepsonderwijs bedrijfsleven (straks SBB) zijn verantwoordelijk voor het 
ontwikkelen en onderhouden van de kwalificatiestructuur c.q. kwalificatiedossiers en 
keuzedelen, maar dat wil uiteraard niet zeggen dat zij zich niet open hoeven te stellen 
voor suggesties van betrokkenen. Juist voor keuzedelen is dat van groot belang, omdat 
die snel en goed moeten inspelen op actuele ontwikkelingen, op innovaties op de 
arbeidsmarkt en in het vervolgonderwijs, en op regionale behoeften. Regionale 
initiatieven voor het ontwikkelen van nieuwe keuzedelen kunnen er zo voor zorgen dat 
het beroepsonderwijs overal goed bij de tijd blijft.  
 
Voorbeeld: ROC Noorderpoort kijkt samen met het bedrijfsleven naar gewenste 
keuzedelen. De ontwikkeling van het keuzedeel Onderhoud aan windturbines is daar al 
een concreet resultaat van. Vanuit een vraag van bedrijven uit de regio is in 
samenwerking met het kenniscentrum Kenteq dit keuzedeel tot stand gekomen. Bij 
Nordex, de Duitse fabrikant van de windturbines die geplaatst zijn in het windpark in 
Noord-Delfzijl, kunnen voor dit keuzedeel de eerste stageplaatsen door Noorderpoorters 
worden ingevuld. 
 
De procedure voor de totstandkoming van keuzedelen voorziet in de mogelijkheid dat alle 
betrokkenen voorstellen voor keuzedelen kunnen doen. Het model keuzedeel en het 
Toetsingskader voorzien daar ook in en ik zal die documenten vaststellen na de 
inwerkingtreding van het wetsvoorstel. Deze documenten worden nu al toegepast bij het 
opstellen van de keuzedelen die in de vrije ruimte kunnen worden aangeboden bij de 
nieuwe opleidingen die instellingen op vrijwillige basis kunnen starten in het studiejaar 
2015-2016. 
 
De genoemde leden vragen de regering eveneens toe te lichten of ook, in het kader van 
5
de doorlopende leerlijnen vmbo -mbo, middelbare scholen zulke suggesties kunnen doen.  
Alle betrokkenen kunnen voorstellen voor keuzedelen in het mbo indienen en dat betreft 
ook scholen voor voortgezet onderwijs. 
 
Tevens vragen de genoemde leden toe te lichten of er ook in enige vorm een rol is 
weggelegd voor suggesties van studenten en docenten. 
Zowel de deelnemersraad als de ondernemingsraad kunnen door het bevoegd gezag 
worden betrokken bij het aanbod van keuzedelen door de instelling. Het bevoegd gezag 
stelt de deelnemersraad ten minste twee maal per jaar in de gelegenheid de algemene 
gang van zaken in de instelling met hem te bespreken (artikel 8a.2.1, eerste lid, van de 
WEB). Ook kan de deelnemersraad het bevoegd gezag, onder opgave van redenen, 
verzoeken om een overleg. In dat overleg kan de deelnemersraad, evenals nu het geval 
is voor het aanbod van beroepsopleidingen, het aanbod van keuzedelen van de instelling 
met het bevoegd gezag bespreken. 
Voor de ondernemingsraad gelden de bevoegdheden zoals neergelegd in de Wet op de 
ondernemingsraden. Op grond van die wet komen de ondernemer en de 
                                           
5
 vmbo: voorbereidend middelbaar beroepsonderwijs  
 W10455.NAV
