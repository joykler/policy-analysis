Directoraat-Generaal 
Rechtspleging en 
  
Rechtshandhaving 
Antwoorden Kamervragen van de leden Van Laar (PvdA) en Segers 
Directie Juridische en 
Operationele 
(ChristenUnie) aan de Ministers van Binnenlandse Zaken en 
Aangelegenheden 
Koninkrijksrelaties, van Veiligheid en Justitie en van Sociale Zaken en 
DGRR-DJOA
  
Werkgelegenheid over het bericht ‘Gezamenlijke ketenactie tegen 
 
arbeidsuitbuiting en mensenhandel’ (ingezonden 9 maart 2015, nr. 
Datum 
22 mei 2015 
2015Z04182) 
 
Ons kenmerk 
 
628483 
Vraag 1: 
 
Kent u de berichten ‘Gezamenlijke ketenactie tegen arbeidsuitbuiting en 
 
mensenhandel’ 1) en ‘Gezamenlijke actie tegen arbeidsuitbuiting en 
 
mensenhandel boekt resultaten’? 2) 
 
Antwoord op vraag 1:  
Ja.  
 
Vraag 2: 
Wilt u de resultaten van deze gezamenlijke ketenactie met de Kamer 
delen? Zijn er mensen aangehouden bij deze eerste stap? Bent u 
tevreden over deze resultaten? 
 
Antwoord op vraag 2: 
De gezamenlijke ketenactie bevestigt dat de samenwerking binnen de keten op 
Bonaire werkt, waarbij iedere dienst zijn rol oppakt vanuit de eigen taakstelling 
en expertise. De actie is succesvol verlopen. Naar aanleiding van de actie is nader 
onderzocht of sprake was van onderbetaling of uitbuiting. Op basis van de 
richtlijnen voor vergoedingen in natura is vervolgens niet gebleken dat er sprake 
was van onderbetaling of uitbuiting. Er zijn geen aanhoudingen verricht. 
  
Vraag 3: 
Is het waar dat slechts op twee adressen actie heeft plaats gevonden? 
Waarom was de schaal van de actie zo beperkt, terwijl het algemeen 
bekend is waar prostitutie plaatsvindt? Vanaf wanneer worden alle 
prostitutielocaties met regelmaat bezocht? 
 
Antwoord op vraag 3: 
De selectie van de adressen vond plaats op basis van Informatie Gestuurd 
Optreden. Er waren meerdere adressen bekend en er is gestart met het 
controleren van twee adressen. In het kader van de samenwerking hebben alle 
betrokken diensten elk vanuit hun eigen verantwoordelijkheid en op basis van hun 
eigen wetgeving op 3 maart 2015 volledige controles uitgevoerd. Er zijn 
afspraken gemaakt om ten minste vier keer per jaar gezamenlijk op te treden 
waarbij prostitutie een van de sectoren is die regelmatig zullen worden 
gecontroleerd. 
Vraag 4: 
Waarom vindt nu pas de eerste concrete actie plaats gericht tegen 
arbeidsuitbuiting en mensenhandel terwijl de Kamer al jaren aandringt 
op actie? 
 
  
 Pagina 2 van 4
