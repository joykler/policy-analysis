eerst namens het kabinet bij de belangrijke begrotingsmomenten een toets 
uitgevoerd op de dekking van mutaties van de apparaatsuitgaven van 
Datum 
20 mei 2015 
kerndepartementen en baten-lasten agentschappen.  
 
Kenmerk 
2015-0000277029 
Uit de in 2014 opgedane ervaringen met de toetsing van de dekking van 
voorgenomen mutaties in de apparaatsuitgaven blijkt dat ik effectiever kan 
opereren als de toetsing eerder in het besluitvormingsproces wordt gepositioneerd 
en het begrip “apparaat” scherper wordt afgebakend. Dit laatste speelt 
bijvoorbeeld bij (de opdrachtverlening aan) agentschappen, waarbij er verschillen 
bestaan in de wijze waarop ministeries in hun begroting en begrotingsuitvoering 
hiermee omgaan.  
 
Op grond van deze ervaringen tref ik de volgende maatregelen:  
- Binnen het kabinet is afgesproken strakker aan de voorkant te gaan sturen op 
de apparaatsuitgaven. Om deze sturing aan de voorkant te kunnen 
vormgeven zal een kader voor de apparaatsuitgaven worden ontwikkeld voor 
zowel de kerndepartementen en baten-lastenagentschappen. Indien sprake is 
van een intensivering dient de betreffende minister de gevolgen voor de 
apparaatsuitgaven in beeld te brengen. Dekking dient eerst intern binnen het 
eigen apparaat en vervolgens rijksbreed te worden gezocht. Verhoging van 
het apparaatskader is alleen toegestaan na expliciete besluitvorming door het 
kabinet, gehoord hebbende de minister voor Wonen en Rijksdienst. Indien een 
departement aangeeft de apparaatsuitgaven, samenhangend met een 
intensivering, niet binnen het eigen apparaatsbudget te kunnen dragen, zal 
een onafhankelijk uitgevoerde toets op de onderbouwing hiervan dienen te 
worden overlegd om dit aan te tonen. Het ministerie van Financiën zal mij in 
dit proces de benodigde ambtelijke ondersteuning verlenen. 
- In de Rijksbegrotingsvoorschriften wordt vastgelegd dat alle departementen 
zowel in hun begroting als in het financiële systeem gaan werken met de 
begrotingspost ‘bijdrage agentschappen’, waarin de apparaatslasten van 
agentschappen afzonderlijk zichtbaar worden gemaakt. Zo kunnen deze ook in 
de toetsing beter worden gevolgd. 
 
Met deze maatregelen draag ik bij aan verdere verbetering van de beheersing van 
de apparaatsuitgaven. In aanvulling hierop bied ik ook uw Kamer de mogelijkheid 
om bij het indienen van moties en amendementen aandacht te besteden aan de 
gevolgen voor de apparaatsuitgaven. Het kabinet zal hiertoe de budgettaire 
consequenties in beeld brengen met daarbij specifieke aandacht voor de 
apparaatsuitgaven en de dekking daarvan, zodat u deze bij uw afweging kunt 
betrekken. 
 
Personele ontwikkelingen 
Hoewel het Kabinet stuurt op budget en niet op de personeelsomvang monitor ik 
deze wel. Sinds 2010 is de totale personeelssterkte van de sectoren Rijk 
(kerndepartementen plus agentschappen), zbo’s, Defensie, Politie, Rechterlijke 
Macht en Rijksdienst Caribisch Nederland met 18.682 fte gedaald. In 2014 
bedroeg de totale personeelssterkte van deze sectoren 272.592 fte, waarvan 
109.487 fte voor de sector Rijk. Ten opzichte van 2013 is de personeelssterkte 
van alle genoemde sectoren met in totaal 2.583 fte gedaald. Voor de sector Rijk is 
sprake van een lichte stijging met 653 fte (+0,6%). Deze stijging zit bij toezicht 
en uitvoeringsorganisaties. De omvang van de beleidskernen vertoont een daling 
van 0,1%. 
 
 
 
Pagina 4 van 6 
 
 pagina’s (inclusief voorblad)
