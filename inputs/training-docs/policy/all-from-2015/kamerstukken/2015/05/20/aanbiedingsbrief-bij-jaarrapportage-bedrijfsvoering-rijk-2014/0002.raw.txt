Nederlandse centrale overheid in internationaal perspectief: enkele cijfers 
- Nederlanders hebben ten opzichte van het Europees gemiddelde veel vertrouwen in hun 
Datum 
rijksoverheid en in de werking van het juridisch systeem. Net als in alle andere landen is 
20 mei 2015 
de trend dalend. Ook in specifieke sectoren (gezondheidszorg, onderwijs, politie) 
Kenmerk 
hebben Nederlanders meer vertrouwen dan het OECD-gemiddelde. 
2015-0000277029 
- Nederland geeft gemiddeld minder uit aan algemene kosten voor de centrale overheid 
als percentage van de totale overheidsuitgaven. 
- Er werken in Nederland als percentage van de totale arbeidspopulatie gemiddeld minder 
mensen bij de centrale overheid dan gemiddeld in OECD-landen. 
- Van de 28 Europese Lidstaten staat Nederland na Finland, Denemarken en Zweden op 
de vierde plaats bij de indicator “government effectiveness”. Dit is een samengestelde 
indicator, gebaseerd op tal van bronnen, die onder meer toeziet op de kwaliteit van 
publieke dienstverlening en de kwaliteit van wetgeving, beleid en uitvoering. 
- Nederland staat bij de top 3 van Europa op het gebied van het gebruik van 
eGovernment. Een van de verklaringen hiervoor is het zeer grote aanbod van digitale 
dienstverlening in Nederland in vergelijking met andere Europese landen. 
- Bij internationale enquêtes onder burgers, experts en vertegenwoordigers van het 
bedrijfsleven scoort Nederland hoog als het gaat om doelmatige besteding van 
overheidsmiddelen en afwezigheid van corruptie. 
Bronnen: OECD 2013, Europese Commissie 2014 
 
In gang gezette hervormingen 
In de Hervormingsagenda Rijksdienst is een aantal organisatieprincipes voor de 
rijksdienst benoemd, onder meer één concern rijk, het delen van voorzieningen, 
uniformering/clustering van werkprocessen, flexibele organisatie, vermindering 
van bureaucratie. Op tal van plaatsen binnen de rijksdienst krijgt dit vorm. 
Digitalisering is er hiervoor al uitgelicht. Shared servicevorming is inmiddels 
gemeengoed binnen de bedrijfsvoering. Zo start op korte termijn de Dienst 
Subsidies aan Instellingen, een gemeenschappelijke organisatie van de ministeries 
van VWS, SZW en OCW voor het verstrekken van subsidies aan instellingen, zoals 
scholen en ziekenhuizen. De kern van de winst die hierbij wordt behaald, is het 
uniformeren en stroomlijnen van werkprocessen waarbij elk departement best 
practices inbrengt. Op het gebied van huisvesting is de trend definitief ingezet dat 
onderdelen van de rijksdienst kantoren delen, zowel bij de Haagse ministeries als 
in de regio. Een spin-off is dat gezamenlijke behuizing stimuleert tot 
samenwerking op tal van andere terreinen.  
 
De Hervormingsagenda Rijksdienst omvat het afmaken van het 
Uitvoeringsprogramma Compacte Rijksdienst en een aantal gerichte initiatieven 
onder leiding van Secretarissen-generaal.   
 
Afronding Uitvoeringsprogramma Compacte Rijksdienst 
Per 31 december 2014 is het Uitvoeringsprogramma Compacte Rijksdienst 
succesvol afgerond en waar nodig overgedragen aan bestaande organisatie-
onderdelen van het Rijk. Compacte Rijksdienst kende drie programmalijnen: 
1. Uitbouw van de rijksbrede infrastructuur voor de bedrijfsvoering; 
2. Concentratie van de bedrijfsvoering bij de kerndepartementen; 
3. Clustering/ontdubbeling van uitvoerings- en toezichtsorganisaties. 
Het totale besparingspotentieel komt uit op circa € 600 mln. De verwachting is dat 
dit in 2020 in zijn geheel gerealiseerd zal worden. Ultimo 2014 is reeds € 350 mln 
aan besparingen gerealiseerd. Dit draagt bij aan het invullen van de taakstellingen 
op de rijksdienst, die voor de opeenvolgende kabinetten gezamenlijk € 4,1 mld 
bedragen. 
 
 
 
Pagina 2 van 6 
 
 pagina’s (inclusief voorblad)
