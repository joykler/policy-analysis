het Rijk aan de slag gegaan met het creëren van banen voor mensen met een 
arbeidsbeperking. Zeker bij de organisaties waar sprake is van krimp van het 
Datum 
20 mei 2015 
aantal functies vergt dit de nodige creativiteit.  
 
Kenmerk 
2015-0000277029 
De omvang van de externe inhuur is in 2014 gestegen ten opzichte van 2013, 
maar blijft nog wel voor het Rijk als geheel onder de afgesproken uitgavennorm 
van 10% van de totale personele uitgaven. De totale uitgaven voor externe inhuur 
over het jaar 2014 bedroegen 1.106 miljoen euro, afgerond 1,1 miljard euro. Ten 
opzichte van het jaar 2013 stegen de totale uitgaven voor externe inhuur daarmee 
met in totaal 92 miljoen euro. Bij de ministeries van BZK, Defensie, EZ, Financiën 
en IenM zijn de uitgaven voor externe inhuur gestegen. Elk van deze ministeries 
heeft in het eigen departementale jaarverslag nader toegelicht waarom er sprake 
is van een toename van de externe inhuur.  
 
ICT als cruciaal onderdeel van primair proces 
Net als vorig jaar rapporteer ik over grote ICT-projecten met een meerjarig budget 
van meer dan € 20 mln en over risicovolle ICT-projecten vanaf € 5 mln. In 2014 
waren er 46 projecten die aan deze criteria voldeden. Aan deze projecten is in 
2014 in totaal € 382 mln. uitgegeven.    
 
Bij brief d.d. 30 januari 2015 (Kamerstuk 33326, nr. 13) heeft het kabinet 
gereageerd op het eindrapport van de Tijdelijke commissie ICT-projecten bij de 
overheid. Met de in die brief genoemde maatregelen, waarmee de aanbevelingen 
van de commissie worden overgenomen, wil het kabinet bereiken dat de risico’s 
bij de ICT-projecten van het Rijk zoveel mogelijk worden beheerst. Het debat met 
uw Kamer over de kabinetsreactie heeft inmiddels plaatsgevonden. Zoals 
toegezegd zal ik u voor de zomer nader informeren over de uitvoering van de 
aanbevolen maatregelen.  
 
Integriteit als speerpunt bij inkoop 
In 2014 heb ik  mede naar aanleiding van mogelijke onregelmatigheden bij ICT- 
aanbestedingen extra maatregelen genomen om de integriteit bij inkoop bij het 
Rijk te verbeteren. In dit verband is besloten tot het vormen van een werkgroep 
integriteit bij aanbesteding onder leiding van de Chief Procurement Officer (CPO) 
Rijk. De werkgroep zal met een samenhangende aanpak komen, waarin alle 
maatregelen, alsmede de aanbevelingen uit de quick scan Inkoop en Integriteit 
van de Auditdienst Rijk (ADR), geïntegreerd worden opgepakt. Integriteit wordt 
verder versterkt doordat de CPO Rijk in zijn jaarlijkse gesprekken met  de 
departementale coördinerend directeuren inkoop de rijksbrede waarborgen 
bespreekt en doordat ik onderzoek op de departementen naar integriteit – zoals 
dat in 2014 door de ADR is uitgevoerd – jaarlijks zal laten uitvoeren. Ook zal  de 
gedragscode Integriteit Sector Rijk dit jaar worden vernieuwd. 
 
De minister voor Wonen en Rijksdienst, 
 
 
 
 
 
drs. S.A. Blok 
 
 
 
Pagina 6 van 6 
 
 pagina’s (inclusief voorblad)
