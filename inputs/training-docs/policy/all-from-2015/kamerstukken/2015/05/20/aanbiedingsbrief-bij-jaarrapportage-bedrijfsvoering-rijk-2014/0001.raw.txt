> Retouradres Postbus 20011 2500 EA Den Haag 
De Voorzitter van de Tweede Kamer der Staten-Generaal 
Bijlage(n) 
Postbus 20018 
1  
2500 EA Den Haag 
Datum 
20 mei 2015 
Kenmerk 
2015-0000277029 
 
  
Datum 20 mei 2015 
Betreft Jaarrapportage Bedrijfsvoering Rijk 2014 
 
 
Hierbij bied ik u de Jaarrapportage Bedrijfsvoering Rijk 2014 aan. In deze 
rapportage geef ik – nu het vijfde jaar op rij – een integraal en samenhangend 
overzicht van de ontwikkelingen in het afgelopen jaar in de bedrijfsvoering van 
het Rijk en, meer in algemene zin, binnen de rijksdienst.   
 
Waar we staan met de ontwikkeling van de rijksdienst 
In de Hervormingsagenda Rijksdienst heb ik de ambitie van het kabinet voor de 
rijksdienst aan u geschreven: de rijksdienst moet dienstverlenend, kostenbewust 
1
en slagvaardig zijn. De bedrijfsvoering is hierin voorloper. In een relatief kort 
tijdsbestek is een rijksbrede infrastructuur tot stand gebracht voor de 
bedrijfsvoering. Op het gebied van personeelsbeleid, huisvesting, facilitaire 
dienstverlening, ICT en inkoop wordt rijksbreed samengewerkt, steeds meer 
volgens uniforme werkprocessen. Kostenbesparing door efficiëntere 
werkprocessen en betere dienstverlening gaan hier hand in hand. Het hierop 
gerichte programma Compacte Rijksdienst is in 2014 afgerond.  
Het kabinet streeft naar verbreding naar uitvoering, beleid en toezicht. Een goed 
voorbeeld is de digitalisering van de dienstverlening. Bij uitvoeringsorganisaties 
leidt slimme uitwisseling van informatie tot kostenbesparing en betere 
dienstverlening voor burgers en bedrijven, zoals bij de vooringevulde 
belastingaangifte, die is gevuld met gegevens van tal van overheidsorganisaties 
en marktpartijen en neemt daarmee burgers veel werk uit handen. Ook het 
gebruik van DigiD en de communicatie tussen overheid en burger via 
mijnoverheid.nl neemt sterk toe. Op ruimtelijk gebied hebben Rijkswaterstaat en 
het Kadaster de krachten gebundeld om eveneens de dienstverlening aan burgers 
en bedrijven te verbeteren.  
 
Hoewel dat voor de buitenwereld niet altijd zichtbaar is, maakt de rijksdienst op 
deze en veel andere terreinen stapsgewijs een forse verbouwing door. Die 
verbouwing is nodig om de kwaliteit van de dienstverlening van de Nederlandse 
rijksoverheid op peil te houden en de in internationaal perspectief goede 
prestaties te handhaven. Internationale vergelijking laat namelijk zien dat de 
Nederlandse overheid goed presteert. 
 
 
                                                
1
 Kamerstuk 31 490, nr. 119: Hervormingsagenda Rijksdienst. 
 
 
Pagina 1 van 6
