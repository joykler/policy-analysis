instemming van de intermediair over een deel van zijn aandeel in het 
verzameldepot kan beschikken, terwijl bedoeld werd: fractie van een effect. Deze 
wijziging maakt duidelijk dat de instemming van de intermediair alleen nodig is 
voor handel in fracties van aandelen/effecten, en niet voor beschikking over een 
deel van een cliënts aandeel in het verzameldepot. 
 
I 
 
Naar analogie van artikel 44 dient ook dat deel van een verzameldepot dat wordt 
gehouden voor een andere intermediair te worden gevrijwaard van beslag. Een 
dergelijk beslag zou namelijk ook tegoeden kunnen treffen die toebehoren aan 
anderen dan degene ten laste van wie het beslag wordt gelegd. 
 
J 
 
Voor een toelichting op dit onderdeel wordt verwezen naar onderdeel E.  
 
K 
 
Ook in geval van surseance van betaling en bij toepassing van de noodregeling 
dient te worden voorzien in het beheer van verzameldepots. Deze wijziging 
voorziet in de bevoegdheid van de bewindvoerder om dat beheer uit te oefenen en 
eventueel over te gaan tot verdeling van de verzameldepots. 
 
L 
 
Voor een toelichting op dit onderdeel wordt verwezen naar onderdeel E. 
 
M 
 
Met deze wijziging wordt zinsnede “die berusten onder of bewaard worden” 
vervangen door “dat wordt aangehouden bij” om duidelijk te maken dat ook girale 
effecten die een centraal instituut bij een buitenlandse instelling aanhoudt in het 
girodepot behoren te vallen. 
 
Verder komt de zinsnede “die op verzoek van het centraal instituut door Onze 
Minister zijn aangewezen” te vervallen. Met de totstandkoming van de 
verordening centrale effectenbewaarinstellingen worden zogenaamde links tussen 
centrale effectenbewaarinstellingen door de verordening gereguleerd. Er is daarom 
geen plaats meer voor aanwijzing door de Minister van Financiën. 
 
N, O en S 
 
Voor een toelichting op deze onderdelen wordt verwezen naar onderdeel E. 
 
P 
 
Het huidige tweede lid sluit niet goed aan op het eerste lid: het eerste lid spreekt 
van “in bewaring gegeven effecten aan toonder of ter opname in een girodepot 
geleverde effecten op naam” terwijl het huidige tweede lid het slechts over 
“levering van effecten” heeft. Daar zou uit afgeleid kunnen worden dat het huidige 
tweede lid niet van toepassing is op effecten aan toonder. Om duidelijk te maken
