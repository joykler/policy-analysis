aan de Wwft kunnen voldoen.  
Aan de andere kant worden de risico’s op witwassen en financiering van 
terrorisme gemitigeerd doordat transacties vanwege het digitale karakter van 
kansspelen op afstand beter zijn te herleiden en het gedrag van spelers 
systematischer te monitoren is. 
 
Het aantal verwachte vergunninghouders wordt op basis van een internationale 
vergelijking geschat op ongeveer 40 aanbieders. De kosten voor 
aanbiederspecifiek toezicht en handhaving nemen evenredig toe naar mate het 
aantal vergunninghouders toeneemt. Voor de generieke toezichtactiviteiten geldt 
een relatief beperkte stijging naar mate het aantal vergunninghouders toeneemt. 
De totale kosten voor het Wwft-toezicht op aanbieders van kansspelen op afstand 
wordt geschat op €560.000. 
 
Houders van een vergunning tot het organiseren van kansspelen op afstand zullen 
ter bekostiging van het Wwft-toezicht, evenals dat het geval is bij de bekostiging 
van het toezicht op de Wok, een percentage van het brutospelresultaat (inleg 
minus prijzen, alsmede de vergoeding voor het geven van gelegenheid tot 
deelname aan kansspelen) af moeten dragen. Ter vaststelling van dit percentage 
11
is aangesloten bij een totale marktomvang van €200 miljoen.  
 
Op grond van het bovenstaande is het percentage van het brutospelresultaat dat 
voor de bekostiging van het Wwft toezicht op vergunninghouders van kansspelen 
op afstand, vastgesteld op 0,28%. Dit percentage wordt, zoals gezegd, opgeteld 
bij het reeds vastgestelde percentage voor de kansspelheffing ter bekostiging van 
het toezicht op de Wok. 
 
f. mogelijkheid tot aanhouden girodepots voor alle in Nederland 
gevestigde centrale effectenbewaarinstellingen 
 
Met de totstandkoming van Verordening (EU) Nr. 909/2014 betreffende de 
verbetering van de effectenafwikkeling in de Europese Unie en betreffende centrale 
12
effectenbewaarinstellingen (verordening centrale effectenbewaarinstellingen) wordt 
het mogelijk dat zich meerdere centrale effectenbewaarinstellingen in Nederland 
vestigen. Om daarop in te spelen dient de Wge zodanig te worden gewijzigd dat ieder 
van hen girodepots in de zin van deze wet aan kan houden. Dit komt in een aantal 
onderdelen tot uitdrukking door bepalingen die “het centraal instituut” wijzigen in 
“een centraal instituut”. Verder is van de gelegenheid gebruik gemaakt om een 
aantal technische onjuistheden in verschillende bepalingen van de Wge te corrigeren.  
De verordening centrale effectenbewaarinstellingen noopt tevens tot aanpassingen 
van de Wft die niet in onderhavig wetsvoorstel zijn opgenomen doch in een 
afzonderlijk wetsvoorstel dat gelijktijdig met onderhavig wetsvoorstel in werking zal 
treden zodat duidelijk is tot welke wetswijzigingen de uitvoering van die verordening 
aanleiding geeft. 
 
g. wijzigingen voorschriften afwikkelondernemingen 
 
In verschillende artikelen betreffende het toezicht op afwikkelondernemingen 
                                                 
11
 H2 Gambling Capital – The impact of various gross gaming revenue taxation and levy rates on gambling 
in the Netherlands.  
12
 Verordening (EU) Nr. 909/2014 van het Europees Parlement en de Raad van 23 juli 2014 betreffende 
de verbetering van de effectenafwikkeling in de Europese Unie, betreffende centrale 
effectenbewaarinstellingen en tot wijziging van Richtlijnen 98/26/EG en 2014/65/EU en Verordening (EU) 
nr. 236/2012 (PbEU 2014, L 257).
