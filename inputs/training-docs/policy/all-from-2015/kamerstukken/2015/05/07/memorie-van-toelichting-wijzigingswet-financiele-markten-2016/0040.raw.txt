zowel als tussenpersoon optreedt als in de hoedanigheid van uiteindelijke 
tegenpartij. Ten behoeve van de centrale clearing van de positie met de cliënt 
wordt dan een corresponderende positie ingenomen met een derde (doorgaans 
een centrale tegenpartij); de rechten en verplichtingen die voortvloeien uit deze 
positie – die bij de centrale tegenpartij op de zogenaamde client account van de 
betreffende tussenpersoon worden geadministreerd – vallen dan in het 
derivatenvermogen. Vervolgens gaat de bank of beleggingsonderneming nog een 
positie aan met de centrale tegenpartij, maar dan voor eigen rekening en risico. 
De rechten en verplichtingen inzake deze tweede positie – die bij de centrale 
tegenpartij op de zogenaamde house account van de tussenpersoon worden 
geadministreerd – vallen dan niet in het derivatenvermogen, aangezien de 
betreffende positie niet als corresponderende positie kan worden aangemerkt.  
 
Schematisch ziet dit er als volgt uit: 
 
 
 
Overigens sorteert de regeling – als gevolg van de formulering van de definitie 
van tussenpersoon – ook effect bij derivaten die niet worden gecleard via een 
centrale tegenpartij. De keten van een derivaat zou er in een dergelijke situatie 
als volgt uit zien: 
 
 
 
Ook in deze situatie valt de (corresponderende) positie die de tussenpersoon is 
aangegaan met cliënt B ten behoeve van cliënt A in het derivatenvermogen van de 
tussenpersoon, en geniet cliënt A bescherming op grond van deze regeling tegen 
de insolventie van zijn tussenpersoon. Hetzelfde geldt uiteraard voor cliënt B. 
Overigens is het ook in dit model mogelijk dat zich meerdere tussenpersonen 
bevinden tussen de cliënt A en B, zolang maar geldt dat de kernbedingen van de 
positie van A overeenkomen met die van de positie die B is aangegaan. Verder 
dient te worden opgemerkt dat met de uitdrukking ‘waaraan het op grond van die 
wet is toegestaan beleggingsdiensten te verlenen’ wordt bedoeld dat die 
toestemming kan zijn gelegen in een vergunning van DNB of de AFM, maar ook in 
het feit dat de betreffende tussenpersoon bijvoorbeeld over een ontheffing 
beschikt of over een vergunning van een toezichthouder van een andere EU-
lidstaat.
