In deze keten is de derivatenbezitter aan te merken als cliënt van de indirect 
clearing member en de indirect clearing member als cliënt van de clearing 
member. Overigens kan een keten zelfs meer dan twee tussenpersonen bevatten. 
Steeds geldt dan dat de lagergelegen schakel moet worden aangemerkt als cliënt 
van de hogergelegen schakel. 
 
Bij de definitie van cliëntpositie moet worden aangetekend dat in veel gevallen 
cliënt en tussenpersoon een lastgevingsovereenkomst sluiten, op basis waarvan 
de tussenpersoon voor rekening en risico van de cliënt een overeenkomst aangaat 
met een derde met betrekking tot een derivatenpositie (in de regeling 
‘corresponderende positie’ geheten; zie hierna). Daarbij komt er echter voor een 
specifieke transactie geen separate overeenkomst tot stand tussen cliënt en 
tussenpersoon. De cliëntpositie is in dat geval louter een economische weergave 
van de rechten en verplichtingen van de cliënt die voortvloeien uit het 
derivatencontract dat de tussenpersoon voor rekening en risico van de cliënt heeft 
gesloten met een derde. 
 
Met de definitie van ‘corresponderende positie’ wordt uitdrukking gegeven aan het 
feit dat voor iedere derivatenpositie die een cliënt aangaat bij een tussenpersoon 
(de cliëntpositie), de tussenpersoon een gelijkluidende positie aangaat met een 
centrale tegenpartij (of bij indirect clearing: met een andere tussenpersoon), 
waarbij de bedingen die de kern van het derivaat vormen – zoals de afspraak om 
een vaste rente uit te ruilen tegen een variabele, een voorbeeld van een interest 
19
rate swap – dezelfde zijn. Veelal gebeurt het aangaan van een corresponderende 
positie op basis van lastgeving, waarbij de tussenpersoon op eigen naam, maar 
voor rekening en risico van zijn cliënten posities met betrekking tot derivaten 
aangaat met derden. Door het aangaan van corresponderende posities staat 
tegenover ieder recht dat een cliënt op de tussenpersoon kan uitoefenen een 
equivalent recht van de tussenpersoon op een andere tussenpersoon of een 
centrale tegenpartij. En andersom: tegenover iedere verplichting van een cliënt 
jegens zijn tussenpersoon staat een verplichting van de tussenpersoon jegens een 
andere tussenpersoon of een centrale tegenpartij. Daarmee is niet gezegd dat 
                                                 
19
 Onder de bedingen die de kern van het derivaat vormen moet bijvoorbeeld worden gedacht aan de data 
waarop betalingen plaatsvinden, de looptijd van het derivaat en het nominale bedrag waar het derivaat 
betrekking op heeft, of in geval van een bijvoorbeeld een aandelenoptie: het aandeel waarop het derivaat 
betrekking heeft. Tot de kern van de bedingen behoren echter niet de bepalingen met betrekking tot het 
stellen van zekerheid.
