voorzien is dat die ontwikkeling niet voldoende of niet tijdig ten goede zal keren. 
Indien DNB van oordeel is dat aan het voornoemde criterium is voldaan, kan zij 
ten aanzien van een in de problemen verkerende verzekeraar een plan opstellen 
tot overdracht aan een private derde partij van i) zijn passiva of activa of ii) door 
die verzekeraar uitgegeven aandelen. Deze derde partij kan in principe ook een 
overbruggingsinstelling zijn. 
 
Zoals tijdens het debat over de nationalisatie van SNS REAAL is toegezegd, is er 
bij de evaluatie van de Interventiewet gekeken of het zinvol zou zijn als DNB ook 
zou kunnen ingrijpen bij een holding waarin een verzekeraar of een bank is 
ondergebracht. Hoewel dit in het geval van SNS REAAL niet tot een andere 
uitkomst zou hebben geleid, volgt uit deze evaluatie dat de effectiviteit van de 
overdrachtsregeling kan worden vergroot door DNB de bevoegdheid te geven om 
de moedermaatschappij van een bank en/of verzekeraar te betrekken in de 
overdrachtsregeling. Er wordt in de evaluatie van de Interventiewet aanbevolen 
om DNB de bevoegdheid te geven om in te kunnen ingrijpen op het niveau van 
een moedermaatschappij van een Nederlandse bank en/of verzekeraar. De ENS 
doet eveneens een aanbeveling op dit punt. De situatie is denkbaar dat voor een 
effectieve overdracht van activa van een verzekeraar bijvoorbeeld een deel van de 
ICT-systemen van de moedermaatschappij van die verzekeraar moet worden 
overgedragen.  
 
In Europees verband is gewerkt aan een richtlijn voor herstel en afwikkeling van 
3 4
kredietinstellingen en bepaalde beleggingsondernemingen (BRRD) . De BRRD 
voorziet in een regeling voor de overdracht van aandelen, activa en/of passiva die 
materieel vergelijkbaar is met de bestaande overdrachtsregeling uit de 
Interventiewet. Anders dan de Interventiewet ziet de BRRD alleen op banken en 
bepaalde beleggingsondernemingen. De BRRD biedt de mogelijkheid om, indien 
aan bepaalde voorwaarden wordt voldaan, het afwikkelingsinstrumentarium toe te 
passen op de holdings waarin banken en beleggingsondernemingen zijn 
ondergebracht. Door de implementatie van de BRRD zal de resolutieautoriteit de 
bevoegdheid krijgen om in te grijpen ten aanzien van dergelijke holdings. Hierin 
wordt voorzien in een separaat wetsvoorstel ter implementatie van de BRRD. 
Aangezien (de holdings van) verzekeraars buiten het toepassingsbereik van de 
BRRD vallen, wordt in dit wetsvoorstel voorzien in de mogelijkheid voor DNB om 
de overdrachtsregeling onder voorwaarden toe te passen op 
moedermaatschappijen van verzekeraars. 
 
Het niveau waarop DNB en de Minister van Financiën op grond van de 
Interventiewet kunnen interveniëren, wordt door dit wetsvoorstel gelijkgetrokken. 
Voor de Minister van Financiën gold al dat deze zijn bevoegdheden ook kan 
toepassen ten aanzien van de moedermaatschappij van een financiële 
onderneming, indien die moedermaatschappij haar zetel in Nederland heeft. Dit 
wetsvoorstel maakt het mogelijk dat DNB in het vervolg niet alleen een 
overdrachtsplan kan voorbereiden ten aanzien van een verzekeraar met zetel in 
Nederland, maar ook ten aanzien van de moedermaatschappij van die verzekeraar 
mits die moedermaatschappij haar zetel in Nederland heeft. Het begrip 
                                                 
3
 Het betreft beleggingsondernemingen als bedoeld in de verordening kapitaalvereisten (verordening (EU) 
nr. 575/2013), met een vereist eigen vermogen van tenminste €730.000. 
4
 Richtlijn nr. 2014/59/EU van het Europees Parlement en de Raad van 15 mei 2014 betreffende de 
totstandbrenging van een kader voor het herstel en de afwikkeling van kredietinstellingen en 
beleggingsondernemingen en tot wijziging van Richtlijn 82/891/EEG van de Raad en de Richtlijnen 
2001/24/EG, 2002/47/EG, 2004/25/EG, 2005/56/EG, 2007/36/EG, 2011/35/EU, 2012/30/EU en 
2013/36/EU en Verordeningen (EU) nr. 1093/2010 en (EU) nr. 648/2012, van het Europees Parlement en 
de Raad (PbEU 2014, L 173).
