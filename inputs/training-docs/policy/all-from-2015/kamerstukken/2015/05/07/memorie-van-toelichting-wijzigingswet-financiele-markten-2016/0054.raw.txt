In het nieuwe derde lid van artikel 33e is geregeld dat de kosten van het Wwft-
toezicht die de kansspelautoriteit bij de onder Wwft-toezicht gestelde 
kansspelvergunninghouders in rekening brengt, onderdeel vormen van de 
bestaande kansspelheffing. De bestaande grondslag en systematiek van de 
kansspelheffing blijven ongewijzigd. Doorberekening van de Wwft-toezichtskosten 
via de kansspelheffing is uiteraard slechts aan de orde voor zover de 
kansspelautoriteit op grond van artikel 24, eerste lid, Wwft is belast met het 
toezicht op de naleving van die wet door die onder Wwft-toezicht gestelde 
instellingen. Dit vindt plaats door aanpassing van artikel 1 van het Besluit 
aanwijzing toezichthouders Wet ter voorkoming van witwassen en financieren van 
terrorisme. 
 
B 
 
Artikel 33f Wok regelt de verschillende tarieven van de kansspelheffing, die 
afhankelijk zijn van de aard van de vergunde kansspelen en de wijze waarop deze 
worden aangeboden. Dit artikel behoeft geen andere aanpassing dan bijstelling 
van de tarieven voor de onder Wwft-toezicht gestelde 
kansspelvergunninghouders. Op dit moment betreft het alleen de houder van de 
vergunning tot het organiseren van een speelcasino. De desbetreffende tarieven 
zijn in het tweede lid onder a en b uitgedrukt in een vast bedrag per speeltafel, 
per aangekoppelde spelersterminal en per spelersplaats van een 
kansspelautomaat bestemd voor opstelling in een speelcasino. Indien het 
wetsvoorstel kansspelen op afstand tot wet wordt verheven en in werking treedt, 
worden ook de houders van een vergunning tot het organiseren van kansspelen 
op afstand onder Wwft-toezicht gestelde kansspelvergunninghouders. In dat geval 
wordt het percentage van het bruto-spelresultaat (artikel 33f, derde lid, Wok) 
aangepast. Dit wordt geregeld in de afstemmingsbepaling (Artikel XII). De 
verhoging van deze tarieven als gevolg van het doorberekenen van de Wwft-
toezichtskosten van de kansspelautoriteit is toegelicht in paragraaf 4, onderdeel e, 
van het algemene deel van deze toelichting. De procedurele bepalingen in het 
huidige derde tot en met negende lid behoeven geen aanpassing. 
 
 
ARTIKEL VII 
 
A 
 
In artikel 1.1, eerste lid, onderdeel a, subonderdeel p, onder 2Â°, van de Wet ter 
voorkoming van witwassen en financieren van terrorisme BES is een onjuiste 
verwijzing gecorrigeerd. 
 
B 
 
Uit de toezichtspraktijk van de douane is gebleken dat het wenselijk is om 
bestuursrechtelijk te kunnen optreden tegen het niet naleven van de artikelen 4.2 
en 4.3 van de Wet ter voorkoming van witwassen en financieren van terrorisme 
BES. Tot nu toe kon, ingevolge artikel 6.1 van deze wet, alleen strafrechtelijk 
worden opgetreden tegen niet naleving van artikel 4.2. Door het voorstel tot 
toevoeging van de artikelen 4.2 en 4.3 aan de artikelen 5.10, eerste lid, en 5.11, 
eerste lid, wordt de mogelijkheid in het leven geroepen voor de toezichthouder om 
een last onder dwangsom of een bestuurlijke boete op te leggen bij het niet doen 
van een aanmelding van een grensoverschrijdend geldtransport met een waarde 
54
