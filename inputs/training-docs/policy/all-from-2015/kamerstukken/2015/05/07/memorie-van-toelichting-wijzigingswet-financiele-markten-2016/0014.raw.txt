van witwassen en financieren van terrorisme worden overgedragen aan de 
kansspelautoriteit en gelden de verplichtingen op grond van dat hoofdstuk jegens 
de Minister als verplichtingen jegens de kansspelautoriteit (artikel 31 Wwft). De 
kansspelautoriteit, die al is belast met het Wok-toezicht op de betrokken 
kansspelaanbieders, beschikt bij uitstek over de kennis en expertise van de 
kansspelmarkt en de ontwikkelingen daarop die voor het Wwft-toezicht van 
essentieel belang zijn. Daarnaast is, aangezien een van de doelstellingen van het 
kansspelbeleid het voorkomen van witwassen en andere vormen van criminaliteit 
is, sprake van een zekere overlap van de activiteiten in het kader het toezicht op 
naleving van de Wok en de Wwft. Toezicht op naleving van beide wetten leidt 
daardoor naar verwachting tot efficiencywinst en lagere kosten. 
 
De onder Wwft-toezicht gestelde kansspelaanbieders zijn op dit moment de 
natuurlijke personen, rechtspersonen of vennootschappen die beroeps- of 
bedrijfsmatig een speelcasino in de zin van artikel 27h Wok organiseren (artikel 1, 
eerste lid, onderdeel a, onder 16° Wwft). Indien het voorstel tot wijziging van de 
Wet op de kansspelen, de Wet op de kansspelbelasting en enkele andere wetten in 
verband met het organiseren van kansspelen op afstand (verder: wetsvoorstel 
kansspelen op afstand) tot wet wordt verheven en in werking treedt, worden 
hieraan toegevoegd de personen en vennootschappen die beroeps- of 
bedrijfsmatig kansspelen op afstand in de zin van artikel 31 Wok organiseren. De 
groep onder Wwft-toezicht gestelde kansspelaanbieders zal naar verwachting op 
termijn - met de implementatie van de vierde richtlijn tot voorkoming van het 
gebruik van het financiële stelsel voor het witwassen van geld en de financiering 
van terrorisme (verder: de 4e AML-richtlijn) - verder worden uitgebreid. 
 
Directe aanleiding voor het doorberekenen van de toezichtskosten is het 
voornemen, vastgelegd in het regeerakkoord ‘Bruggen slaan’ van 29 oktober 
2012, tot afschaffing van de overheidsbijdrage voor het door de Autoriteit 
Financiële Markten (AFM) en DNB uit te oefenen toezicht op de financiële markten. 
Met het voornemen van de regering om het Wwft-toezicht op onder 
toezichtgestelde kansspelaanbieders over te dragen van DNB aan de 
kansspelautoriteit is het wenselijk dat ook de kansspelautoriteit de kosten voor 
het Wwft-toezicht kan doorberekenen op vergelijkbare wijze als de onder Wwwft-
toezicht van DNB en de AFM gestelde ondernemingen.  
De kosten van het Wok-toezicht worden sinds 2012 via de kansspelheffing 
(artikelen 33e en 33f Wok) omgeslagen over de kansspelvergunninghouders. 
Voorgesteld wordt ook de kosten van het Wwft-toezicht bij de onder Wwft-toezicht 
gestelde kansspelvergunninghouders in rekening te brengen. Aangezien bij 
kansspelen sprake is financiële transacties tussen de aanbieder en de speler 
bestaan er risico’s van witwassen en terrorismefinanciering. Dit maakt kansspelen 
kwetsbaar voor misbruik door criminelen. Dit is dan ook de voornaamste reden 
waarom bepaalde groepen kansspelaanbieders onder het Wwft toezicht vallen. 
Overheidstoezicht op naleving van de Wwft door de betrokken kansspelaanbieders 
is noodzakelijk. De kosten daarvan zijn tot dusverre niet verdisconteerd in de 
productiekosten van de betrokken kansspelaanbieder en de prijs van diens 
risicovolle activiteiten, maar werden afgewenteld op de belastingbetaler, ongeacht 
of deze van het kansspelaanbod gebruik maakt. De regering acht het redelijk dat 
de duidelijk identificeerbare groep onder Wwft-toezicht gestelde 
kansspelaanbieders aan wie op grond van de Wok een vergunning is verleend 
voortaan evenals de financiële instellingen zelf de kosten draagt van het 
bestuurlijke toezicht op naleving van de Wwft. Daarbij komt dat de betrokken 
kansspelaanbieders ook belang hebben bij dat Wwft-toezicht. Het versterkt het 
14
