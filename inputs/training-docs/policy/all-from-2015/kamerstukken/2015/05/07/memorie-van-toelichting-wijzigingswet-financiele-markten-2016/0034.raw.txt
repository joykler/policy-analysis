YY tot en met AAA 
 
De voorgestelde wijziging van artikel 6:2 werkt door in enige andere artikelen in 
Deel 6 van de Wft. Dit is het artikel dat voorziet in een mogelijkheid om de 
moedermaatschappij van een financiële onderneming te onteigenen (artikel 6:4) 
en de artikelen die zien op het recht op schadeloosstelling (artikelen 6:8 en 6:9). 
 
BBB en CCC 
 
De bijlagen bij de artikelen 1:79 en 1:80 van de Wft worden gewijzigd teneinde de 
in dit wetsvoorstel opgenomen gewijzigde bepalingen of nieuwe bepalingen te 
kunnen handhaven door middel van het opleggen van een last onder dwangsom of 
een bestuurlijke boete. 
 
 
ARTIKEL II 
 
A 
 
Sinds de inwerkingtreding van boek 10 van het Burgerlijk Wetboek wordt op grond 
van artikel 141 van dat boek bepaald welk goederenrechtelijk regime van 
toepassing is op girale effecten. Indien daaruit volgt dat het Nederlands recht van 
toepassing is, is het niet meer nodig om in de Wge te bepalen dat een aangesloten 
instelling, bank of beleggingsonderneming pas een intermediair is als hij in 
Nederland effectenrekeningen op naam van cliënten administreert. Ook de 
voorwaarde dat een instelling ten name van cliënten rekeningen in effecten dient 
te administreren om als intermediair te kunnen worden aangemerkt komt te 
vervallen: vereist is slechts dat een instelling bevoegd is rekeningen, waarin 
effecten worden geadministreerd, (aan) te houden, maar die bevoegdheid volgt al 
uit het feit dat het de intermediair is toegestaan beleggingsdiensten te verlenen 
respectievelijk het bedrijf van bank uit te oefenen op grond van de Wft. Dit sluit 
ook beter aan op de definitie van ‘instelling in het buitenland’ in artikel 49a. 
 
B 
 
Als gevolg van de totstandkoming van de verordening centrale 
effectenbewaarinstellingen wordt het toezicht op het centraal instituut voortaan 
uitgeoefend op grond van direct werkend Europees recht. Derhalve dienen de 
artikelen 2, 3 en 4, die nu het toezicht op de Nederlandse centrale 
effectenbewaarinstelling regelen, komen te vervallen. 
 
C 
 
Bij de wijziging van de Wge die per 2011 in werking is getreden, is het toen 
herziene artikel 7 alleen op beleggingsondernemingen van toepassing verklaard. 
Het gevolg is dat, wanneer een aangesloten instelling of bank die geen 
beleggingsonderneming is failliet zou gaan en van wie de vergunning 
dientengevolge zou worden ingetrokken aldus niet meer als intermediair zou 
kwalificeren. Op grond van artikel 9 zou deze aangesloten instelling of bank 
daarmee onder het huidige wettelijke regime geen verzameldepot kunnen houden, 
zodat de goederenrechtelijke aanspraken van haar cliënten op de door de 
intermediair gehouden effecten niet meer succesvol zouden kunnen worden 
34
