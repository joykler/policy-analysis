Deze wijziging heeft betrekking op afwikkelondernemingen. 
 
Op grond van artikel 3:24aa geldt het voorschrift dat ten minste twee natuurlijke 
personen het dagelijkse beleid bepalen ook voor afwikkelondernemingen zelf met 
zetel in een niet-aangewezen staat die hun bedrijf uitoefenen door middel van het 
verrichten van diensten naar Nederland en voor hun in Nederland gelegen 
bijkantoren. Het voorschrift dat de personen die het dagelijks beleid bepalen, dit 
vanuit Nederland moeten doen, geldt uiteraard niet voor afwikkelondernemingen 
met zetel in een niet-aangewezen staat. Dat heeft ertoe geleid dat artikel 3:24aa 
is onderverdeeld in twee leden. Voorts is in dit artikel bepaald dat artikel 3:16, dat 
kortweg bepaald dat de zeggenschapsstructuur waarmee personen zijn verbonden 
geen belemmering mag vormen voor het toezicht, van toepassing wordt op zowel 
afwikkelondernemingen zelf met zetel in een niet-aangewezen staat als op hun in 
Nederland gelegen bijkantoren. 
 
P 
 
Deze wijziging heeft betrekking op afwikkelondernemingen. De artikelen 3:17 en 
3:18, die betrekking hebben op een beheerste en integere bedrijfsuitoefening 
onderscheidenlijk uitbesteding, gelden thans niet voor afwikkelondernemingen 
met zetel in een niet-aangewezen staat maar wel in het kader van de 
markttoetreding. Dit wordt thans rechtgezet door deze artikelen ook van 
toepassing te laten zijn tijdens het lopend toezicht. 
 
Q 
 
Dit onderdeel voorziet in de verplichting voor een tussenpersoon om zorg te 
dragen voor een adequate administratie. Tevens wordt in dit onderdeel geregeld 
op welke wijze een adequate administratie dient te worden gevoerd. Voor een 
toelichting zij verwezen naar paragraaf 4, onderdeel b, van het algemeen deel. 
 
R 
 
Deze wijziging heeft betrekking op afwikkelondernemingen. In het huidige artikel 
3:49 wordt artikel 3:29, met betrekking tot de verplichting kennis te geven van 
wijzigingen, van overeenkomstige toepassing verklaard op onder andere 
afwikkelondernemingen met zetel in Nederland. Ten onrechte wordt in artikel 3:49 
niet verwezen naar afwikkelondernemingen met zetel in niet-aangewezen staten. 
Dat wordt thans geredresseerd. 
 
S 
 
Deze wijziging heeft betrekking op afwikkelondernemingen. Artikel 3:61 wordt 
zodanig aangepast dat artikel 3:57, met betrekking tot solvabiliteit, ook op 
afwikkelondernemingen met zetel in een niet-aangewezen staat van 
overeenkomstige toepassing wordt verklaard. 
 
T 
 
Artikel 3:73b heeft betrekking op het effectief verlenen van diensten door een 
afwikkelonderneming. Verduidelijkt wordt dat het afwikkelondernemingen betreft 
die hun zetel in Nederland hebben.
