daarom mogelijk dat DNB ook het vereiste van artikel 4:87a buiten toepassing 
kan laten voor individuele banken die bij een centrale kredietinstelling zijn 
aangesloten. 
 
AA 
 
Dit onderdeel regelt dat onder probleeminstelling tevens wordt verstaan de 
moedermaatschappij van een verzekeraar ten aanzien waarvan de 
overdrachtsregeling kan worden toegepast. 
 
BB 
 
Het thans geldende artikel 3:159b bepaalt dat afdeling 3.5.4A van toepassing is 
op een bank of verzekeraar met zetel in Nederland, ongeacht het recht dat van 
toepassing is op de onderneming. Dit onderdeel wijzigt artikel 3:159b van de Wft 
zodat afdeling 3.5.4A ook van toepassing is op een moedermaatschappij met zetel 
in Nederland van een verzekeraar met zetel in Nederland. 
 
CC 
 
Het tweede lid bepaalt dat DNB, indien aan bepaalde voorwaarden wordt voldaan, 
een overdrachtsplan kan voorbereiden met betrekking tot een 
moedermaatschappij van een verzekeraar. De BRRD, die van toepassing is op 
kredietinstellingen en bepaalde beleggingsondernemingen, bepaalt onder welke 
voorwaarden het afwikkelingsinstrumentarium uit die richtlijn mag worden 
toegepast ten aanzien van holdings van deze kredietinstellingen en 
beleggingsondernemingen. Het is wenselijk om de systematiek waaronder kan 
worden ingegrepen op het niveau van een moedermaatschappij voor alle typen 
financiële ondernemingen zoveel mogelijk consistent te houden. Daarom is bij de 
bepaling van de voorwaarden waaronder een overdrachtsplan kan worden 
voorbereid ten aanzien van een moedermaatschappij van een verzekeraar zoveel 
17
mogelijk aangesloten bij de systematiek uit de BRRD . Deze systematiek houdt in 
dat de moedermaatschappij van een verzekeraar in dezelfde soort financiële 
problemen verkeert als de verzekeringsdochter of dat de situatie van de 
verzekeringsdochter een bedreiging vormt voor de groep. 
De eerste voorwaarde is dat de dochtermaatschappij van de moedermaatschappij 
een verzekeraar is die voldoet aan het criterium voor het toepassen van de 
overdrachtsregeling. Dit betekent dat er ten aanzien van de verzekeringsdochter 
tekenen dienen te zijn van een gevaarlijke ontwikkeling met betrekking tot het 
eigen vermogen, de solvabiliteit, de liquiditeit onderscheidenlijk de technische 
voorzieningen. De tweede voorwaarde is dat óf ten aanzien van de 
moedermaatschappij tekenen zijn van een gevaarlijke ontwikkeling met 
betrekking tot het eigen vermogen, de solvabiliteit of de liquiditeit óf de situatie 
waarin de verzekeringsdochter verkeert een bedreiging vormt voor de groep. 
Aangezien een moedermaatschappij van een verzekeraar geen technische 
voorzieningen heeft, vormen de technische voorzieningen geen onderdeel van het 
criterium voor ingrijpen op het niveau van de moedermaatschappij. De derde 
voorwaarde is dat een overdracht van activa of passiva van de 
moedermaatschappij of door de moedermaatschappij uitgegeven aandelen nodig 
moet zijn voor de afwikkeling van haar verzekeringsdochter of de groep als 
geheel.  
 
                                                 
17
 Vgl. artikel 33, tweede en vierde lid, van de BRRD.
