de definitie van ‘financieel instrument’ worden de woorden ‘en dat’ toegevoegd. 
 
Tot slot behoeft artikel 1:1 aanpassing omdat bij de implementatie van de richtlijn 
beheerders van alternatieve beleggingsinstellingen een nieuwe inhoud gegeven is 
aan de begrippen beleggingsinstelling en icbe. Waar vóór deze implementatie het 
begrip beleggingsinstelling betrekking had op zowel niet-icbe-
beleggingsinstellingen als icbe’s, zijn deze begrippen bij de implementatie 
gesplitst. De definitie van in aanmerking komende tegenpartij was echter nog niet 
aangepast aan deze nieuwe inhoud. Dit wordt hierbij alsnog gedaan door het 
begrip icbe toe te voegen aan onderdeel d van de definitie.  
 
B 
 
Artikel 1:104, eerste lid, van de Wft voorziet in gronden op basis waarvan de 
vergunninghouder over kan gaan tot het wijzigen, intrekken of beperken van de 
door hem verleende vergunning. Aan de opsomming wordt een onderdeel m 
toegevoegd, dat voorziet in een intrekkingsgrond in het geval dat een onder 
toezichtstaande onderneming niet voldoet aan de verplichting tot het betalen van 
de heffingen voor de kosten van het doorlopende toezicht zoals bedoeld in artikel 
13, eerste lid, van de Wbft. 
 
C 
 
Op grond van artikel 107, tweede lid, onderdeel a, subonderdeel 8, van de Wft 
moet de AFM, in het openbaar register bij de beheerders van 
beleggingsinstellingen of icbe’s waaraan zij een vergunning heeft verleend, ook de 
namen van de financiële ondernemingen (in de praktijk beleggingsinstellingen of 
icbe’s) vermelden die door die beheerders worden beheerd, ook als die 
ondernemingen geen vergunning in Nederland hebben. Met deze wijziging van 
subonderdeel 8 wordt bereikt dat ook alle bewaarders die door een 
vergunninghoudende beheerder worden aangesteld bij die beheerder moeten 
worden vermeld. 
 
D 
 
Deze wijziging heeft betrekking op afwikkelondernemingen. In onderdeel g is 
abusievelijk verwezen naar artikel 3:21, dat bepaalt dat het dagelijks beleid van 
een in Nederland gelegen bijkantoor van een bank met zetel in een staat die geen 
lidstaat is moet worden bepaald door ten minste twee personen. Aangezien artikel 
3:21 betrekking heeft op afwikkelondernemingen met zetel in Nederland, is deze 
vergunningeis niet aan de orde ten aanzien van afwikkelondernemingen met zetel 
in Nederland. De inhoud van het huidige onderdeel g vervalt. 
 
Voorts is in artikel 2:3.0d ten onrechte niet als vergunningeis gesteld dat de 
afwikkelonderneming zal voldoen aan solvabiliteitseisen. Deze vergunningeis 
wordt toegevoegd, en genoemd in het onderdeel g dat is opengevallen door het 
vervallen van de verwijzing naar artikel 3:21. 
 
E 
 
Deze wijziging heeft betrekking op afwikkelondernemingen. In onderdeel a wordt 
door middel van een verwijzing naar artikel 3:8 als vergunningeis gesteld dat het 
dagelijks beleid van een afwikkelonderneming wordt bepaald door personen die 
24
