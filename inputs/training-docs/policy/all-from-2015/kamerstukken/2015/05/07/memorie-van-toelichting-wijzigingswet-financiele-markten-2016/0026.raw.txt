voldoen aan de eisen van het nieuwe artikel 3:33c (banken en 
clearinginstellingen) of van het nieuwe artikel 4:87a (voor 
beleggingsondernemingen, niet zijnde banken) om een vergunning te krijgen. 
Deze nieuwe artikelen stellen verplicht dat een tussenpersoon zijn administratie zo 
moet inrichten dat hij aan de eisen van het tweede lid van het voorgestelde artikel 
49g Wge voldoet. Voor een nadere toelichting wordt verwezen naar paragraaf 4, 
onderdeel b van het algemeen deel.  
 
I 
 
Op dit moment is artikel 6, tweede en derde lid, van de richtlijn instellingen voor 
16
collectieve belegging in effecten geïmplementeerd in de artikelen 4:59, tweede 
lid, en 4:60, derde lid. Echter artikel 6, derde lid, is slechts deels 
geïmplementeerd. Artikel 6, tweede en derde lid, regelt welke activiteiten een 
beheerder van een icbe mag verrichten. Voorgesteld wordt om aan te sluiten bij 
artikel 2:67a waarin is opgenomen welke activiteiten (en onder welke 
voorwaarden) een beheerder van een beleggingsinstelling mag verrichten. In 
artikel 2:69c wordt artikel 6, tweede en derde lid, van de richtlijn instellingen voor 
collectieve belegging in effecten nu volledig geïmplementeerd. De hoofdregel 
wordt opgenomen in artikel 2:69c, eerste lid. Op basis daarvan mag een 
beheerder alleen beleggingsinstellingen en icbe’s beheren. Een maatschappij voor 
collectieve belegging in effecten mag als enig toegestane activiteit de icbe 
beheren. 
 
In artikel 2:69c, tweede lid, wordt bepaald dat het een beheerder ook is 
toegestaan andere activiteiten te verrichten of bepaalde beleggingsdiensten te 
verlenen. De vergunninghoudende beheerder heeft voor het verlenen van deze 
beleggingsdiensten geen vergunning als bedoeld in artikel 2:96 van de Wft nodig. 
Wel is het nodig dat de vergunning op grond van artikel 2:69b van de Wft expliciet 
toestaat dat ook bepaalde beleggingsdiensten worden verleend. Uiteraard wordt 
deze toevoeging aan de vergunning alleen verstrekt als de beheerder ook 
daadwerkelijk voornemens is de beleggingsdiensten te verlenen. De wet- en 
regelgeving met betrekking tot het verlenen van beleggingsdiensten is onverkort 
van toepassing op het verlenen van de in artikel 2:69c, tweede lid, bedoelde 
beleggingsdiensten door een beheerder.  
 
Op grond van het derde lid, onderdeel a, kan een beheerder van een icbe niet 
uitsluitend de activiteiten verrichten of diensten verlenen als bedoeld in het 
tweede lid. De beheerder moet derhalve ook deelnemingsrechten aanbieden of 
beheren. Bovendien is het op grond van het derde lid, onderdeel b, niet 
toegestaan om alleen de diensten, bedoeld in het tweede lid, onderdeel b of c, te 
verlenen zonder tevens de diensten onder onderdeel a te verlenen. Dit volgt uit 
artikel 6, derde lid, van de richtlijn instellingen voor collectieve belegging in 
effecten en was abusievelijk nog niet geïmplementeerd. 
 
K 
 
Er wordt een nieuw artikel 2:121ca ingevoegd ter implementatie van artikel 36, 
eerste lid, onderdelen b en c, van de richtlijn beheerders van alternatieve 
beleggingsinstellingen. Dit artikel was tot op heden enkel geïmplementeerd in het 
                                                 
16
 Richtlijn 2009/65/EG van het Europees Parlement en de Raad van 13 juli 2009 tot coördinatie van de 
wettelijke en bestuursrechtelijke bepalingen betreffende bepaalde instellingen voor collectieve belegging 
in effecten (icbe’s) (PbEU 2009, 302).
