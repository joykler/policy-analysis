één of meer van haar schuldeisers de mogelijkheid te hebben het faillissement 
van de moedermaatschappij te verzoeken. In het vierde lid van artikel 213ar 
wordt voorgesteld dat indien een ander dan DNB het faillissement van een 
moedermaatschappij van een verzekeraar verzoekt, DNB in staat wordt gesteld te 
worden gehoord voordat de rechtbank op de aangifte of het verzoek tot 
faillietverklaring beslist. Hiermee wordt getracht te voorkomen dat een reguliere 
aangifte of een regulier verzoek tot faillissement de voorbereidingen van DNB voor 
een faillissementsverzoek en/of een overdrachtsplan doorkruist. In het tweede en 
derde lid wordt bepaald dat indien ten aanzien van een verzekeraar en diens 
moedermaatschappij de situaties, bedoeld in het eerste lid, zich voordoen enkel 
DNB het faillissement van de moedermaatschappij van een verzekeraar kan 
aanvragen en dat de rechtbank Amsterdam op een dergelijke aanvraag beslist. In 
het vijfde lid worden de artikelen 213ac tot en met 213ap Fw van 
overeenkomstige toepassing verklaard. Dit betekent dat de bepalingen aangaande 
het overdrachtsplan, de behandeling van de faillissementsaanvraag en het verzoek 
om goedkeuring van het overdrachtsplan, en de uitvoering van het 
overdrachtsplan van overeenkomstige toepassing zijn indien DNB het faillissement 
van een moedermaatschappij van een verzekeraar heeft aangevraagd. Wel geldt 
dat daar waar in de artikelen 213af en 213ag wordt verwezen naar de situatie als 
bedoeld in artikel 213abis, eerste lid, de situatie als bedoeld in artikel 213ar, 
eerste lid, moet worden gelezen, omdat het de situatie betreft waarin het 
faillissement van een moedermaatschappij kan worden aangevraagd. 
 
G 
 
Artikel 215 regelt de neerlegging van het verzoekschrift van een schuldenaar die 
surseance van betaling aanvraagt en de verlening van de surseance door de 
rechtbank. Aan het eerste lid wordt toegevoegd dat DNB door de griffier van de 
rechtbank in kennis wordt gesteld van de neerlegging van het verzoekschrift van 
een moedermaatschappij van een verzekeraar. Hierdoor wordt verzekerd dat DNB 
op de hoogte is van een dergelijke aanvraag tot surseance. In het tweede lid 
wordt bepaald dat DNB door de rechtbank wordt opgeroepen om gehoord te 
worden over de gevraagde surseance in geval de schuldenaar een 
moedermaatschappij van een verzekeraar is. Dit geeft DNB de mogelijkheid haar 
standpunt te geven over de gevraagde surseance, rekening houdend met haar 
eventuele voorbereidingen voor een faillissementsaanvraag of overdrachtsplan 
betreffende de moedermaatschappij. 
 
H 
 
Artikel 218 regelt de behandeling van het verzoekschrift bij de rechtbank. In het 
huidige zesde lid is bepaald dat een verzoek tot surseance van betaling voorgaat 
op een aanvraag tot faillietverklaring. Dit kan echter onwenselijk zijn in geval van 
een aanvraag tot faillietverklaring van een moedermaatschappij van een 
verzekeraar door DNB op grond van artikel 213ar en een eventuele indiening van 
een overdrachtsplan. Het verzoek tot surseance zou hiermee de afwikkeling van 
een verzekeraar of verzekeringsgroep kunnen doorkruisen. Om die reden wordt 
voorgesteld in het zesde lid een uitzondering te maken voor de aanvraag tot 
faillietverklaring op grond van artikel 213ar. Wanneer een aanvraag tot 
faillietverklaring door DNB op grond van artikel 213ar gelijktijdig aanhangig is met 
een verzoek tot surseance, komt eerst de door DNB ingediende aanvraag in 
behandeling. In het achtste lid wordt bepaald dat, in afwijking van het vijfde lid, 
DNB in staat wordt gesteld te worden gehoord alvorens een moedermaatschappij
