>Retouradres Postbus 16375 2500 BJ Den Haag  
 
 
Voortgezet Onderwijs 
 
 
IPC 2650 
De voorzitter van de Tweede Kamer der Staten-Generaal 
 
 
Postbus 20018 
Rijnstraat 50  
Den Haag 
2500 EA Den Haag 
Postbus 16375 
  
2500 BJ Den Haag 
.. www.rijksoverheid.nl 
Bijlagen 
1 
 
 
Onze referentie 
767575 
Datum  22 mei 2015 
Betreft Scholengemeenschap Bonaire 
 
 
 
 
 
Tijdens het Algemeen Overleg over Onderwijs in Caribisch Nederland op 23 april 
2015 heb ik met uw Kamer de situatie besproken over het net aangetreden 
bestuur van de Scholengemeenschap Bonaire (SGB). Ik gaf aan dat een 
adviescommissie, bestaand uit de heer Glenn Thodé en mevrouw Kete Kervezee, 
naar de SGB zou gaan. Taak van deze commissie was de minister van OCW en 
mij te adviseren over de vraag of het bestuur van de SGB in deze samenstelling 
geschikt is voor de belangrijke en complexe taak waarvoor zij voor staat. Mede 
namens de minister informeer ik u met deze brief over de vervolgstappen die wij 
verbinden aan hun advies. 
 
De adviescommissie heeft zowel individuele gesprekken met bestuursleden 
gevoerd als ook gesprekken met het bestuur als geheel. De adviescommissie 
heeft hiervoor op 27 en 28 april 2015 een bezoek gebracht aan het bestuur op 
Bonaire. De adviescommissie heeft op 27 april de eerste bevindingen gedeeld met 
het bestuur van de SGB. Op 28 april was er ruimte voor het bestuur van de SGB 
om hierop te reageren. Hierna heeft de commissie zijn bevindingen mondeling 
gepresenteerd aan het bestuur. De minister en ik hebben op 5 mei 2015 het 
advies van de adviescommissie ontvangen.  
 
De adviescommissie concludeert het volgende: 
• Bij twee bestuursleden is sprake van belangenverstrengeling. 
• Het bestuur beschikt over voldoende kennis en ervaring als werkgever en 
voldoende generieke kennis van financiën. Kennis op het gebied van 
onderwijsfinanciën en wet- en regelgeving ontbreekt. De adviescommissie 
adviseert voor de vacante positie in het bestuur een bestuurder voor te 
dragen met een stevig onderwijsprofiel. 
• De aanbevelingen uit de diverse rapporten, zoals de inspectierapporten en 
het verbeterplan, moeten worden uitgewerkt in een werkplan dat kan 
worden uitgevoerd in de bijzondere context van de SGB. 
• De bestuursleden hebben voldoende lokale verbinding en verbinding met 
de medewerkers binnen de SGB.  
  
 Pagina 1 van 2
