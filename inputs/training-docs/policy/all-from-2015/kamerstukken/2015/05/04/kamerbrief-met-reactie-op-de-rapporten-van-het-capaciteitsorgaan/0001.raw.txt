> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Rijnstraat 50 
2515 XP  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
756841-135759-MEVA 
Bijlage(n) 
Correspondentie uitsluitend 
richten aan het retouradres 
met vermelding van de 
 
datum en het kenmerk van 
deze brief. 
 
Datum 4 mei 2015 
Betreft Rapporten Capaciteitsorgaan 
 
 
 
 
 
 
 
Geachte voorzitter, 
Onlangs heeft het Capaciteitsorgaan voor de medische en tandheelkundige 
vervolgopleidingen (hierna: Capaciteitsorgaan) een aantal nieuwe rapporten 
uitgebracht. Het betreft een rapport over de opleiding tot sportarts en een tweetal 
rapporten over de zorgverlening op de BES-eilanden. Daarnaast heeft het 
Capaciteitsorgaan aan mij een tussentijds advies over de instroom in de opleiding 
tot huisarts doen toekomen. Met deze brief informeer ik u over de inhoud van de 
rapporten, het tussentijdse advies en mijn reactie daarop. 
 
Sportgeneeskunde 
Op 8 april 2014 heb ik op verzoek van het College Geneeskundige Specialismen 
ingestemd met het Besluit Sportgeneeskunde. Daarmee is sportgeneeskunde een 
erkend specialisme geworden. In verband daarmee heb ik het Capaciteitsorgaan 
verzocht om een raming op te stellen voor dit nieuwe medisch specialisme, 
waarvan de opleiding per 1 januari 2016 in aanmerking kan komen voor 
bekostiging via een beschikbaarheidbijdrage op grond van de Wet marktordening 
gezondheidszorg. In het Capaciteitsplan 2015 sportgeneeskunde adviseert het 
Capaciteitsorgaan jaarlijks minimaal drie en maximaal zes nieuwe plaatsen voor 
1
de opleiding tot sportarts beschikbaar te stellen. 
 
Op 12 juni 2014 heb ik u het Capaciteitsplan 2013 toegezonden en mijn reactie 
2
daarop. Dit Capaciteitsplan omvat een integraal advies voor alle (medische) ver-
volgopleidingen die in de ramingen van het Capaciteitsorgaan worden betrokken. 
In mijn brief heb ik aangegeven dat mijn uitgangspunt is een maximale inzet op 
het opleiden van geneeskundig specialisten. Voor de opleiding tot sportarts volg ik 
eveneens het maximumadvies voor de instroom. Op basis van deze raming stel ik 
derhalve met ingang van 2016 per jaar zes instroomplaatsen sportgeneeskunde 
beschikbaar. 
                                                
1
 Link naar het rapport: Sportgeneeskunde 
2
 Kamerstukken 2013-2014, 29282, nr. 196 
 
Pagina 1 van 3
