BES-eilanden 
Kenmerk 
756841-135759-MEVA 
Op verzoek van het ministerie van VWS, heeft het Capaciteitsorgaan de 
beschikbare en benodigde capaciteit voor een aantal zorgverleners op de BES-
eilanden in kaart gebracht. Dit heeft geresulteerd in een tweetal rapporten: 
Behoefte eerstelijnszorg Caribisch Nederland en Fundashon Mariadal Bonaire, 
3
functie- en capaciteitsprofiel 'Hospitaal San Francisco' nu en morgen.  
Het eerste rapport is bedoeld om zicht te krijgen op de beschikbare capaciteit in 
vier kernberoepen in de eerstelijnszorg: arts, tandarts, apotheker en 
verloskundige. De bevindingen tonen geen ernstige tekorten en geen 
overschotten. Wat betreft de eerste lijn, blijkt er iets minder capaciteit op Bonaire, 
Sint Eustatius en Saba voor huisartsen- en tandartsenzorg dan in Nederland op 
qua grootte vergelijkbare eilanden als Texel, Vlieland en Schiermonnikoog. De 
bevindingen zijn onder andere relevant voor het verlenen van ontheffing van het 
verbod op medische beroepsuitoefening op de BES-eilanden. Op grond van het 
Besluit Uitoefenen Medisch Beroep BES kan bij overcapaciteit instroom in het 
beroep worden gestopt. Dit is nu niet aan de orde. 
 
Het tweede rapport is relevant voor de planning van het ziekenhuis op Bonaire, de 
samenwerking met VUMC en AMC in Amsterdam en de anderhalvelijnszorg door 
de huisartsenposten op Sint Eustatius en Saba. Het rapport toont aan dat het lukt 
om op Bonaire meer ziekenhuiszorg ter plekke te geven, zodat er minder 
uitzending van patiÃ«nten nodig is. 
 
Huisartsen 
 
In het Capaciteitsplan 2013 adviseerde het Capaciteitsorgaan een instroom in de 
huisartsenopleiding van maximaal 720 plaatsen per jaar. In mijn hierboven ge-
noemde brief van 12 juni 2014 heb ik aangegeven dat ik met het oog op de toe-
nemende vraag naar huisartsenzorg, bereid was een extra opleidingsinspanning te 
bekostigen. Dit mede naar aanleiding van signalen van de Landelijke Huisartsen 
Vereniging (LHV), die aandacht vroeg voor een dreigend tekort aan huisartsen 
door overheveling van taken naar de huisarts. Voor de periode 2015 tot en met 
2017 heb ik daarom per jaar 750 plaatsen beschikbaar gesteld. 
 
Het Capaciteitsorgaan heeft onderzoek gedaan naar de gerealiseerde 
arbeidscapaciteit (fte) van vrouwelijke huisartsen, huisartsen in dienst van een 
huisarts (hidha) en waarnemers. Gebleken is dat deze in 2013 en 2014 hoger was 
dan waarmee in het model van het Capaciteitsorgaan tot nu toe rekening werd 
gehouden. Op grond van deze nieuwe gegevens komt het  Capaciteitsorgaan tot 
de conclusie dat iets minder huisartsen nodig zijn om aan de verwachte zorgvraag 
te voldoen. Het Capaciteitsorgaan stelt zijn maximum instroomadvies daarom 
neerwaarts bij naar 698 plaatsen. 
 
                                                
3
 Links naar de rapporten: Eerstelijnszorg BES, Fundashon Mariadal Bonaire 
 
 
Pagina 2 van 3
