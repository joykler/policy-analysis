1 
 
 
> Retouradres Postbus 20301 2500 EH  Den Haag 
 
 Directoraat-Generaal 
Straffen en Beschermen 
Aan de Voorzitter van de Tweede Kamer 
Directie Sanctietoepassing en 
der Staten-Generaal 
Jeugd 
  
Postbus 20018  
Turfmarkt 147 
2500 EA  DEN HAAG 
2511 DP  Den Haag 
Postbus 20301 
 
2500 EH  Den Haag 
 
www.rijksoverheid.nl/venj 
  
  
Ons kenmerk 
662576 
  
 
Bij beantwoording de datum 
en ons kenmerk vermelden. 
Datum 28 juli 2015 Wilt u slechts één zaak in uw 
brief behandelen. 
Onderwerp Realisatie detentiecapaciteit Sint Eustatius 
 
 
 
 
In zijn brief van 16 december 2014 heeft mijn voorganger toegezegd u in het 
voorjaar van 2015 te informeren over een alternatief voorstel voor 
detentiecapaciteit op Sint Eustatius, gezien het besluit om af te zien van de 
realisatie van een nieuwe inrichting. Met deze brief doe ik de toezegging gestand.  
 
De Dienst Justitiële Inrichtingen (DJI) heeft, in opdracht van mijn voorganger, in 
samenwerking met de gemandateerd korpsbeheerder van het Korps Politie 
Caribisch Nederland (KPCN) en het KPCN zelf, het Openbaar Ministerie BES en de 
Justitiële Inrichting Caribisch Nederland (JICN), een voorstel voor de 
detentiecapaciteit op Sint Eustatius uitgewerkt.  
 
Dit voorstel behelst de realisatie van een detentievoorziening als geïntegreerd 
onderdeel van het bestaande politiebureau op St. Eustatius met een capaciteit 
van 12 plaatsen. Het KPCN en DJI zullen binnen het gecombineerde gebouw 
samenwerken. Dit houdt in, dat wordt onderzocht welke taken uitwisselbaar zijn 
om optimale inzet van medewerkers uit beide organisaties te bevorderen. De 
detentieplaatsen zijn beschikbaar voor volwassen mannen en vrouwen, 
vreemdelingen en in beperkte mate en duur voor jeugdigen. Voor de 
tenuitvoerlegging van jeugddetentie zal worden uitgeweken naar Bonaire. 
Vanwege de beperkte omvang en faciliteiten van de locatie en het beperkte aantal 
medegedetineerden is het uitgangspunt dat, indien de preventieve hechtenis of 
gevangenisstraf langer duurt dan zes maanden,  de gedetineerde zal worden 
overgebracht naar JICN op Bonaire. Hierbij wordt per individu bepaald welke 
maximale verblijfsduur in de detentievoorziening op Sint Eustatius wenselijk is. 
Voor de laatste fase van de detentie kan de gedetineerde vervolgens weer 
teruggeplaatst worden in de detentievoorziening op Sint Eustatius ten behoeve 
van zijn resocialisatie.  
 
Deze detentiefaciliteit voorziet in de behoefte om op de Bovenwindse eilanden 
vrijheidsbenemende sancties en preventieve hechtenis ten uitvoer te kunnen 
leggen, rekening houdend met de kleinschaligheid en een zo efficiënte inzet van 
overheidsmiddelen. Dat niet meer of in veel mindere mate gebruik gemaakt hoeft 
te worden van JICN op Bonaire biedt niet alleen de mogelijkheid voor 
gedetineerden om bezoek te ontvangen maar ook om in de eigen omgeving te 
werken aan hun resocialisatie. De realisatie van de detentiecapaciteit op Sint 
Eustatius is daarom een belangrijke verbetering in het strafrechtsysteem in 
  
 Pagina 1 van 2
