Deze wijzigingen gaan over de bijzondere bevoegdheden van de deelnemersraad.  
De huidige verwijzing naar artikel 9.1.4, vijfde lid, WEB, omvat door de verbreding van 
dat lid door dit wetsvoorstel nu ook de bestuurdersprofielen; zie hierna onderdeel B. De 
expliciet toegevoegde adviesbevoegdheid van de deelnemersraad bij benoeming of 
ontslag van de leden van het college van bestuur is passend omdat vooral deelnemers 
een groot belang hebben bij een goede bestuurlijke kwaliteit in verbinding met goed 
onderwijs. Deze nieuwe bevoegdheid geldt eveneens voor de Ondernemingsraad. Zie 
daarvoor de onderstaande wijziging van artikel 9.1.4, zesde lid, WEB.  
 
Onderdeel B (artikel 8a.2.2a) 
Dit artikel is ingevoegd om enkele waarborgen te bieden in het proces van uitoefening 
van de adviesbevoegdheid van de deelnemersraad. Inhoudelijk identieke voorschriften 
zijn al onderdeel van de WOR (zie artikel 25), de WHW (zie artikel 9.35) en de WMS (zie 
artikel 17). Op de naleving van deze nieuwe bepaling is het huidige artikel 8a.4.4 van de 
WEB van toepassing (vordering/beroep bij Ondernemingskamer).  
 
Onderdeel C (artikel 8a.4.5) 
Door deze inperking tot de eerste volzin vallen adviesgeschillen inzake benoeming of 
ontslag van bestuurders buiten de geschillenregels van de WEB, dit in navolging van wat 
de WOR ter zake regelt. Wel valt de uitoefening van deze adviesbevoegdheid onder de 
algemene regels daarover die het wetsvoorstel introduceert in het nieuwe artikel 8a.2.2a 
WEB. 
 
Onderdeel D (artikel 9.1.4 ) 
Zie voor de wijziging van het vijfde lid, de toelichting bij artikel I, onderdeel A (artikel 
17a WPO). 
In het zesde lid is de adviesrol van de OR bij benoemingsprofielen (nu beperkt tot 
profielen van de raad van toezicht) door de verbreding van het vijfde lid uitgebreid tot 
ook de profielen van de leden van het college van bestuur. De OR heeft op grond van de 
WOR al adviesbevoegdheid bij benoeming en ontslag van bestuurders.  
Wat de ouderraad betreft: op grond van artikel 8a.1.3, vierde lid, van de WEB legt het 
bevoegd gezag de bevoegdheden van de ouderraad vast in het 
medezeggenschapsstatuut. De WEB benoemt dus niet zelf de specifieke bevoegdheden 
van de ouderraad bij voorgenomen beslissingen van het bevoegd gezag.  
Het nieuwe achtste en negende lid van artikel 9.1.4 zijn vergelijkbaar met artikel 17c, 
derde en vierde lid, van de WPO (zie de toelichting bij artikel I, onderdeel B).  
 
 
Artikel V (WHW) 
 
Onderdeel A (artikel 9.3) 
De benoeming in de functies van het bestuur van de instelling moet voortaan, net als al 
het geval is voor de benoeming in de functies van het interne toezicht, plaatsvinden op 
basis van vooraf openbaar gemaakte profielen. De inhoud van het nieuwe tweede lid is 
ontleend aan de slotzin van artikel 9.7, vierde lid.  
 
Onderdeel B (artikel 9.1.7) 
54
