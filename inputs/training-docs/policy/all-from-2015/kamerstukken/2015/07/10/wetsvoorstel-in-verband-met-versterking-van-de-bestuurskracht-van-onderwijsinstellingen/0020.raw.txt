én de geest, Adviezen voor versterking van bestuurskracht in het VO” benadrukt het 
16
belang van aandacht voor deskundigheid en juist moreel gedrag van bestuurders. 
Zoals de Commissie onderzoek financiële problematiek Amarantis in haar vervolgrapport 
17
“Niet onwettig, wel onwenselijk”  heeft gesteld, verloren sommige bestuurders in de 
afgelopen periode de oriëntatie op publieke waarden uit het oog. Zij lieten zich 
onvoldoende leiden door een moreel kompas en de spelregels van de eigen sectorale 
governancecodes. Ook de overheid vertrouwde te zeer op het zelfcorrigerend vermogen 
van de sector. Door schaalvergroting en professionalisering van management in mbo, ho 
en (in mindere mate) vo, groeide in sommige gevallen de afstand tussen bestuurders en 
de werkvloer. In sommige gevallen raakten bestuurders het contact met het onderwijs 
kwijt en leken zij meer gedreven door de groei van de organisatie. Deze ongewenste 
ontwikkeling speelde volgens de toenmalige vicepresident van de Raad van State Tjeenk 
Willink breder in de (semi)publieke sector, waar het publiek belang soms, onder invloed 
van New Public Management, ondergeschikt raakte aan een bureaucratisch-
bedrijfsmatige logica. In het publieke domein vereenzelvigden bestuurders zich met het 
bedrijfsleven – ook in hun eigen arbeidsvoorwaarden – waardoor zij zichzelf meer zagen 
als ondernemers dan als dienaars van de publieke zaak.  
 
De regering zoekt bij de vormgeving van de versterking van de bestuurskracht 
nadrukkelijk ook naar een goede balans tussen regels en ruimte. Extra regels en 
wettelijke mogelijkheden om in te grijpen zijn soms nodig om de kwaliteit van het 
onderwijsstelsel als geheel te borgen.  
Regels zijn niet altijd de beste oplossing. Soms gaat het om een morele kwestie. “Dan is 
er een cultuurverandering nodig met de juiste checks and balances en ruimte voor de 
sector om zelf verantwoordelijkheid te nemen” (p. 8 van de Aprilbrief).  
De overheid is systeemverantwoordelijk. Zij stelt de publieke belangen vast en is daarbij 
ook nadrukkelijk systeemverantwoordelijk voor de vitaliteit binnen een sector. Daarop is 
de overheid aanspreekbaar. Een teveel aan regels is funest voor die vitaliteit. Zij 
beperken de ruimte van professionals, speelruimte die nodig is voor een hoog 
kwaliteitsniveau van dienstverlening. Tevens leiden zij tot een uitholling van de eigen 
verantwoordelijkheid. Sectoren en instellingen hebben de nadrukkelijke taak die eigen 
verantwoordelijkheid te nemen en kritisch te zijn op het eigen handelen. Zo ligt het 
initiatief tot en de verantwoordelijkheid voor governancecodes en gedragscodes bij 
sectoren en organisaties. Tot zover de uiteenzetting in de Aprilbrief van 2013.  
 
De regering heeft keuzes gemaakt met inachtneming van de beginselen van 
subsidiariteit en proportionaliteit. De wettelijke ingreep in het onderwijs is haars inziens 
evenredig in verhouding tot het daarmee te dienen doel en is daarmee proportioneel. 
Dat doel kan bovendien in redelijkheid niet op een andere, voor de onderwijsinstellingen 
minder ingrijpende wijze dan door middel van wetgeving worden verwerkelijkt 
(subsidiariteit). Dit blijkt ook uit de evaluaties van de medezeggenschapsstructuren in 
het onderwijs. Vaak gaat het goed, maar zeker niet altijd.  
 
Het belang van kwalitatief goed onderwijs is cruciaal, allereerst voor de individuele 
onderwijsdeelnemers, maar zeker ook voor het functioneren van de samenleving als 
                                                
16
 www.VO-raad.nl 
17
 Kamerstukken II 2012/13, 33495, nr. 6
