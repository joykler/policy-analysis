De voorgestelde wijzigingen van de Wet medezeggenschap op scholen (WMS), die alleen 
in Europees Nederland van toepassing is, worden niet voorgesteld ten aanzien van 
Caribisch Nederland. Voor Caribisch Nederland geldt immers per 1 augustus 2014 een 
lichtvoetiger medezeggenschapsregime waarin geen afzonderlijke advies- en 
instemmingsverplichtingen zijn geregeld. Verplichtingen voor de medezeggenschap ten 
aanzien van versterking van de bestuurskracht lopen mee in dit algemene kader en 
leiden niet tot aanpassing van de BES-wetten. 
 
Bij de hiervoor beschreven afweging over de specifieke situatie op de eilanden behoort 
ook beantwoording van de vraag of het in verband met uitvoerbaarheid en 
administratieve lasten nodig en mogelijk is om de wijziging tegelijk met die in Europees 
Nederland in werking te laten treden. Dit is de wijze waarop ten aanzien van de 
onderwijswetten aan het beginsel van legislatieve terughoudendheid inhoud wordt 
gegeven. Aldus wordt gewaarborgd dat de onderwijsregelgeving voor Caribisch 
Nederland en de toepassing daarvan zo veel mogelijk blijven sporen met de 
onderwijsregelgeving die geldt voor het Europese deel van Nederland en wordt tóch 
recht gedaan aan het beginsel van legislatieve terughoudendheid, door middel van 
uitgestelde inwerkingtreding.  
De beperkte uitvoeringslasten zijn afgezet tegen de onder meer door de 
onderwijsinspectie geconstateerde situatie in Caribisch Nederland, wat maakt dat 
gekozen wordt voor gelijktijdige inwerkingtreding van een deel van de maatregelen voor 
zowel Europees als Caribisch Nederland.  
Interventies met de thans voor handen zijnde instrumenten, bijvoorbeeld vanwege 
ontoereikende kwaliteit of wanbeheer, kunnen in theorie uiteindelijk leiden tot het 
sluiten van een school of opleiding. In een situatie waarin een onderwijsinstelling of 
opleiding de enige op het eiland is, roept dit echter bijzondere vragen op. De overheid 
heeft immers de plicht om onderwijs aan te bieden en dit financieel te faciliteren. 
Financiële sancties of stopzetting van de bekostiging zullen/zal daarom soms niet 
opportuun zijn. Het in dit wetsvoorstel voorgestelde instrumentarium kan juist in dat 
soort situaties uitkomst bieden, mits de problematiek aan het bestuur te wijten valt. Het 
nu voorgestelde instrumentarium is daarom juist ook voor Caribisch Nederland een 
nuttige aanvulling waarbij rekening wordt gehouden met de bijzondere omstandigheden. 
 
 
7. Gevoerd overleg; draagvlak 
Het concept-wetsvoorstel is afgestemd met de PO-raad. De raad vroeg aandacht voor de 
verschillende rollen, bevoegdheden en verantwoordelijkheden van bestuur, toezicht en 
medezeggenschap en kondigde aan bij de internetconsultatie een uitgebreide reactie te 
zullen geven. Ook afstemming met de VO-Raad heeft plaatsgevonden; onder meer is 
over het wetsvoorstel een gesprek gevoerd. De VO-Raad liet destijds weten dat het 
wetsvoorstel naar zijn mening een evenwichtige aanpak ademt. Met betrekking tot de 
dwangsom gaf de raad aan dat er wel sprake moet zijn van een passende dwangsom. 
Wij merken daarover op dat dit aan de prudentie van de rechter moet worden 
overgelaten. 
 
De wijzigingen in de WMS zijn afgestemd met de PO-Raad, VO-Raad, AOb, CNV, AVS, 
LO-Raad, Ouders en Coo, VOO en het LAKS. Ook is ambtelijk overleg gevoerd met het 
40
