niet van overeenkomstige toepassing op de ondersteuningsplanraad. Om die reden zal 
de LCG WMS in voorkomende gevallen ten aanzien van die raad kunnen bepalen dat het 
samenwerkingsverband gehouden is tot het doen afvaardigen van een nieuwe 
ondersteuningsplanraad in plaats van tot het doen verkiezen daarvan. 
 
Artikel 35a 
Het nieuwe artikel 35a is materieel ontleend aan artikel 1062 van het Wetboek van 
Burgerlijke Rechtsvordering, zoals dat met ingang van 1 augustus 2015 komt te luiden. 
Artikel 35a spreekt heel in het algemeen van “de uitspraak van de commissie” in het 
verlengde van de artikelen 32 tot en met 35. Artikel 35a is daarom niet beperkt tot de 
uitspraak in nalevingsgeschillen.  
Op grond van het eerste lid wordt voorgesteld om de MR de bevoegdheid te geven aan 
de voorzieningenrechter van het arrondissement waarin het bevoegd gezag is gevestigd 
te verzoeken aan de uitspraak van de LCG WMS een executoriale titel te verbinden. 
Deze bevoegdheid beperkt zich tot uitspraken van de LCG WMS waaraan een dwangsom 
is verbonden omdat dat type uitspraken zich leent voor tenuitvoerlegging. Het zal 
daarbij vooral gaan om uitspraken waarin aan het bevoegd gezag verplichtingen tot het 
doen of nalaten van bepaalde gedragingen worden opgelegd nadat door de LCG WMS is 
vastgesteld dat een door de MR bestreden beslissing niet in stand kan blijven. Andere 
uitspraken, zoals de enkele constatering dat een besluit van het bevoegd gezag niet in 
stand kan blijven of een uitspraak in de vorm van een bemiddelingsvoorstel, lenen zich 
in de regel niet voor tenuitvoerlegging.  
 
De executoriale titel in combinatie met de dwangsom, die op grond van artikel 31, vierde 
lid, aan het bevoegd gezag zal kunnen worden opgelegd, maakt dat nakoming van de 
uitspraak door de MR jegens het bevoegd gezag kan worden afgedwongen. De 
bevoegdheid wordt bewust niet toegekend aan het bevoegd gezag. De enige uitspraak 
die de LCG WMS jegens de MR kan doen is immers het ontbinden van de MR indien de 
MR verplichtingen niet naleeft. De ontbinding van de MR is als gevolg van de uitspraak 
van de LCG WMS een rechtsfeit waaraan een executoriale titel niets toevoegt.  
Om te verzekeren dat alleen authentieke uitspraken van de LCG WMS voor ten 
uitvoerlegging in aanmerking komen, wordt als voorwaarde gesteld dat het origineel van 
de uitspraak ter griffie van de bevoegde rechtbank wordt gedeponeerd. Dat gebeurt op 
grond van het tweede lid door de LCG WMS. Door te bepalen dat dit alleen gebeurt op 
verzoek van de MR worden onnodige lasten voor de LCG WMS voorkomen. Deponeren 
van originele uitspraken is daarmee alleen aan de orde als de MR een executiegeschil 
aannemelijk acht. Dat zal alleen in een kleine minderheid van de gevallen spelen. Het 
verzoek tot deponeren vindt plaats uiterlijk twee jaar na de datum waarop uitspraak is 
gedaan. Die periode omvat in ieder geval een volledig schooljaar en dient daarmee voor 
de MR voldoende te zijn om te beoordelen of het bevoegd gezag een uitspraak van de 
LCG WMS naleeft en daarmee om te bepalen of een verzoek op grond van het eerste lid 
noodzakelijk zal zijn.  
Derde lid: 
Het voorgestelde derde lid is gebaseerd op artikel 1062, tweede lid, van het Wetboek 
van Burgerlijke Rechtsvordering. 
De executoriale titel zal alleen kunnen worden verleend als de uitspraak in rechte 
vaststaat, dus niet zolang hoger beroep nog mogelijk is (vierde lid). Mocht het treffen
