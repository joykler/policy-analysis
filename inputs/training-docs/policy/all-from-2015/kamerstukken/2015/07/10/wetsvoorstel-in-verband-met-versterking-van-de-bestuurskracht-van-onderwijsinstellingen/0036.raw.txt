de voeten te lopen en zal zich bij voorkeur niet mengen in geschillen tussen MR en 
bevoegd gezag. 
De inspectie treedt niet consequent als “deurwaarder” op bij het afdwingen van 
nakoming van individuele uitspraken van de LCG WMS. Zij bewaakt de kwaliteit van het 
onderwijs op individuele scholen in het funderend onderwijs en van opleidingen in het 
MBO. De sturingsfilosofie om deze doelen te bereiken is onder meer vastgelegd in de 
WOT. Een belangrijk uitgangspunt daarbij is dat scholen en instellingen in de eerste 
plaats zelf verantwoordelijk zijn voor de kwaliteit, het naleven van de wettelijke 
voorschriften, de financiële continuïteit en de borging daarvan. Hierover leggen zij 
verantwoording af aan zowel de directe omgeving (bijvoorbeeld ouders, 
medezeggenschap en andere belanghebbenden) als de maatschappij in het algemeen 
(waaronder de inspectie). De inspectie heeft daarom de besturen als eerste 
aanspreekpunt. Het functioneren van de medezeggenschap wordt onderzocht als er 
signalen zijn dat de checks and balances binnen de instelling en het interne toezicht 
hierop niet goed functioneren, waardoor bijvoorbeeld risico’s voor de onderwijskwaliteit 
kunnen ontstaan. 
Het wetsvoorstel brengt geen verandering in de systematiek van het externe toezicht op 
de WMS.  
 
 
H. Inroepen van nietigheid van besluiten medezeggenschap funderend onderwijs 
 
Zie allereerst de inleiding bij onderdeel F. 
 
Probleem:  
De WMS kent ten aanzien van aan de MR voorgelegde besluiten waarop geen 
instemming is verleend thans een procedure die erin resulteert dat dergelijke besluiten 
nietig zijn. Ten aanzien van besluiten waarvoor op grond van de WMS wel 
instemmingsecht geldt maar die door het bevoegd gezag ten onrechte niet ter 
instemming aan de MR worden voorgelegd, kent de WMS echter geen mogelijkheid tot 
het inroepen van nietigheid. 
 
Doel: 
Wegnemen van onnodige drempels voor geschillenbeslechting bij 
medezeggenschapsaangelegenheden ingevolge de WMS, waardoor de MR beter in positie 
wordt gebracht. Net als is geregeld in de WOR, moeten ook de medezeggenschapsraden 
in het funderend onderwijs de nietigheid van besluiten waarop door de MR geen 
instemming is verleend, kunnen inroepen en de naleving daarvan bij de rechter kunnen 
afdwingen.  
 
 
Maatregel: 
In de WMS wordt opgenomen dat de medezeggenschapsraden de bevoegdheid krijgen 
om tegenover het bevoegd gezag een beroep te doen op nietigheid van besluiten waarop 
door hen geen instemming is verleend. Het betreft dan zowel besluiten die aan de MR 
zijn voorgelegd maar waarop geen instemming is verleend, als besluiten die ten 
onrechte niet zijn voorgelegd. Hiermee wordt het systeem van geschilbeslechting in de
