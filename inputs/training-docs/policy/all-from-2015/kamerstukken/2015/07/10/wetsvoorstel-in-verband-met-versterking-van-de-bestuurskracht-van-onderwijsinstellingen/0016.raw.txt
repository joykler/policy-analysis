bestuurders van scholen. Het effect van de aanpassingen zal doorwerken in de 
positie van de MR binnen het geheel van checks and balances van de school;  
d. Het wetsvoorstel brengt in de WHW tot uitdrukking dat de belangrijkste taak van de 
opleidingscommissies is, te adviseren over de kwaliteit van de opleiding. Dus niet 
zozeer, zoals nu nog uit de wettekst volgt, over vaststelling en wijziging van de 
onderwijs- en examenregeling. Aanpassing van de WHW brengt deze commissies 
beter in positie in relatie tot de zorg voor de opleidingskwaliteit en versterkt 
daarmee de bestuurskracht van de instellingen.  
 
1.3. Wat is de aanleiding tot het wetsvoorstel?  
De directe aanleiding tot dit wetsvoorstel is gelegen in het rapport van de Commissie 
1
onderzoek financiële problematiek Amarantis. Het rapport ‘Autonomie verplicht’ schetst 
het beeld van een onderwijsorganisatie die vanwege een aaneenschakeling van 
2
gebeurtenissen steeds verder in de financiële problemen kwam. De commissie beschrijft 
het beeld van een organisatie die langzaam afgleed, waarmee ook de kwaliteit van het 
onderwijs onder druk kwam te staan. Uit het rapport blijkt dat met name bestuurders 
maar ook interne toezichthouders tekort schoten in hun functioneren en onvoldoende 
verantwoordelijkheid namen. De toezichthouders opereerden op grote afstand van de 
werkvloer en stonden onvoldoende in contact met partners in de regio. Zij verloren 
daarbij hun belangrijkste taak uit het oog: het verzorgen van goed onderwijs. Andere 
incidenten die in dit kader genoemd kunnen worden zijn onder meer de problemen die 
zich hebben voorgedaan bij de onderwijsinstellingen Zadkine, Stichting BOOR en de 
Islamitische scholengemeenschap Ibn Ghaldoun. De regering heeft tevens aan de 
commissie gevraagd aanbevelingen te doen, gebaseerd op het onderzoeksmateriaal, 
over maatregelen die kunnen bijdragen tot het voorkomen van financiële problematiek 
bij andere onderwijsinstellingen.  
Omdat de Commissie in bovengenoemd rapport vaststelt dat het governancemodel voor 
bestuur, intern toezicht en horizontale verantwoording nog niet overal naar behoren 
3
werkt en uit het Onderwijsverslag van 2011 bleek dat de beoogde 
correctiemechanismen nog onvoldoende functioneren, is besloten te gaan werken aan 
4
een onderwijsbrede agenda voor de versterking van de bestuurskracht. Deze agenda is 
tot stand gekomen na een intensieve dialoog met studenten, docenten, bestuurders en 
5
toezichthouder in de verschillende onderwijssectoren. Een aantal in de agenda 
afgesproken maatregelen vergt ook wijziging van wetgeving, want een beter gebruik van 
al bestaande rechten, bevoegdheden en instrumenten alleen is niet voldoende om de 
grote belangen te borgen die hier in het geding zijn, in het bijzonder het verzorgen van 
kwalitatief goed onderwijs, een zwaarwegend publiek belang. Er zijn lacunes in 
bevoegdheden en plichten. Dit wetsvoorstel geeft invulling aan de beoogde 
wetswijzigingen, met inachtneming van de beginselen van subsidiariteit en 
proportionaliteit. Het wetsvoorstel sluit aan bij de in het regeerakkoord gevraagde 
                                                
1
 Kamerstukken II 2012/13, 33 495, nr. 2 
2
 Kamerstukken II 2012/13, 33 495, nr. 1 
3
 www.rijksoverheid.nl/documenten-en-publicaties   
  http://www.onderwijsraad.nl/publicaties/2013/publieke-belangen- 
  dienen/volledig/item165blicaties 
4
 Kamerstukken II 2012/13, 33 495, nr. 5 
5
 Kamerstukken II 2012/13, 33 495, nr. 10, p. 1
