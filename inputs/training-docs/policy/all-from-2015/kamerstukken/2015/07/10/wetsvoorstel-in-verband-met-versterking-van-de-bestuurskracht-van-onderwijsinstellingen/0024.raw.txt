Voorgeschreven wordt dat werving en selectie van bestuurders, zoals al wel is geregeld 
voor interne toezichthouders, plaats moeten vinden op basis van (openbare) 
profielschetsen (“vooraf openbaar gemaakte profielen”), waardoor voor derden 
inzichtelijk wordt of bestuurders worden benoemd op basis van deskundigheid, 
bijvoorbeeld op de terreinen van financiën, onderwijskundige kennis of leiderschap.  
 
Ook moet het “old boys network” worden doorbroken. Onderwijssectoren wijzen zelf in 
toenemende mate op het belang van diversiteit in besturen en raden van toezicht, in 
termen van kennis en kunde, en ook in termen van leeftijd, geslacht, etniciteit, teamrol 
21
en visie. Behalve kwaliteit moet ook die diversiteit worden geborgd. Daarmee zal het 
draagvlak van de bestuurder binnen de onderwijsgemeenschap groter zijn.  
Door een open en transparante benoemingsprocedure voor bestuurders wordt voor een 
ieder inzichtelijk welke criteria er binnen een instelling gelden bij de benoeming van 
bestuurders. De instelling wordt door derden aanspreekbaar op het in deze te voeren 
beleid. Bovendien zullen instellingen meer dan nu het geval is worden genoodzaakt, 
samen met docenten, ouders en leerlingen of studenten een expliciete visie te 
ontwikkelen op de kwaliteit van bestuur. Dit draagt weer bij aan kwalitatief goed en 
toekomstgericht onderwijs. De verwachting is dat de bestuurders zich meer bewust 
zullen zijn van hun maatschappelijke verantwoordelijkheid en bij de uitvoering van hun 
bestuurlijke werkzaamheden meer dan tot nu toe georiënteerd zullen zijn op publieke 
waarden als soberheid, dienstbaarheid aan de kwaliteit, toegankelijkheid en 
doelmatigheid van het onderwijs. 
 
 
B. Adviesrecht van het medezeggenschapsorgaan van de onderwijsinstelling ten aanzien 
van vaststelling van benoemingsprofielen van bestuurders, en 
C. Adviesrecht van het medezeggenschapsorgaan van de onderwijsinstelling bij 
benoeming en ontslag van bestuurders 
 
Probleem:  
De transparantie bij het benoemingsbeleid van bestuurders en inzicht hierin bij het 
medezeggenschapsorgaan behoeven verbetering (zie ook onder A). Op dit moment heeft 
het medezeggenschapsorgaan onvoldoende invloed op benoeming (en ontslag) van 
bestuurders. Vanwege het belang van benoeming van deskundige bestuurders is het 
ongewenst dat de MR geen enkele formele positie heeft in het kader van benoeming (en 
ontslag) van individuele bestuurders en op het algemene beleid binnen de instelling in 
dat kader.  
 
Doel:  
De kwaliteit van bestuurders van de instelling is op orde, zij beschikken over voldoende 
deskundigheid en genieten daarmee het vertrouwen van de onderwijsgemeenschap. Ook 
is de diversiteit binnen het bestuur geborgd.  
 
Maatregelen: 
                                                
21
 Bijvoorbeeld, het eindrapport van de Commissie Goed onderwijsbestuur VO “De letter en de 
geest”, www.vo-raad.nl.
