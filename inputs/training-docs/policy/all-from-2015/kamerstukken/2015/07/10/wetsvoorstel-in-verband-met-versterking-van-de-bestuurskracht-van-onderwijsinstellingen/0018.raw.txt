kabinet, gegeven de systeemverantwoordelijkheid van de rijksoverheid voor de checks 
and balances in de semi-publieke sector, waar nodig zelf in wet- en regelgeving de 
nodige randvoorwaarden vastleggen.” Het kabinet kondigt in dat kader aan dat bij wet 
zal worden vastgelegd “in welke gevallen de interne toezichthouder de Inspectie voor 
het onderwijs moet informeren over zaken die hij tijdens de uitoefening van zijn 
toezichtsrol tegenkomt”. Het nu voorliggende wetsvoorstel voorziet hierin.   
De kabinetsreactie wijst er ook op (pag.4) dat het kabinet alert is en blijft “op nut en 
noodzaak van nieuwe regels”. Het kabinet zal “alleen via regelgeving ingrijpen bij 
structurele problemen” en als “andere instrumenten geen oplossing bieden.” 
 
De materie waarover het wetsvoorstel zich uitstrekt, heeft bovendien raakvlakken met 
beoogde wetgeving van de Minister van Veiligheid en Justitie. Het BW zal, blijkens het 
concept- wetsvoorstel Wet bestuur en toezicht rechtspersonen dat in februari 2014 voor 
openbare internetconsultatie is gepubliceerd, onder meer gaan voorzien in een wettelijke 
mogelijkheid tot het instellen van een toezichthoudend orgaan bij stichtingen en 
verenigingen, onder regeling van enkele basale taken. Ook wordt de aansprakelijkheid 
geïntroduceerd van interne toezichthouders jegens de rechtspersoon en worden 
bestaande aansprakelijkheidsgronden voor bestuurders verruimd.  
Uit de Aprilbrief van 2013 volgen twee typen van te treffen maatregelen op het 
onderwijsterrein die een relatie hebben met deze beoogde wetgeving van VenJ:  
1. aansprakelijkheid van ook interne toezichthouders jegens hun vereniging of stichting 
wegens schade door onbehoorlijke taakvervulling; 
2. de mogelijkheid dat de rechter op voorstel van de minister falende bestuurders of 
interne toezichthouders schorst en ontslaat. 
Paragraaf 5 van deze memorie van toelichting gaat nader in op de verhouding tussen de 
beide wetgevingstrajecten. Daarnaar moge worden verwezen.  
 
Centraal in dit wetsvoorstel staat dat leerlingen en studenten het verdienen om 
kwalitatief goed, doelmatig en toegankelijk onderwijs te ontvangen. Goed onderwijs 
vereist goed bestuur. Daarnaast is goed bestuur vereist om scholen in te kunnen laten 
springen op maatschappelijke ontwikkelingen in de samenleving (waaronder een 
passend aanbod van opleidingen, de invloed van ICT), op demografische ontwikkelingen 
(denk aan krimp) en om weerbaar te zijn (bij voorbeeld om de gevolgen van een 
economische crisis het hoofd te kunnen bieden).  
 
12
In de brief van de regering aan de Tweede Kamer van 19 april 2013, hierna aangeduid 
13
als “Aprilbrief”, en in de brief van 5 februari 2014  wordt de in de brief van 21 januari 
14
2013  aangekondigde onderwijsbrede agenda voor de versterking van de 
bestuurskracht nader uitgewerkt en wordt de stand van zaken toegelicht. 
 
In de Aprilbrief is de zienswijze van de regering uiteengezet over de besturing van 
onderwijsinstellingen. Vanaf de jaren 1990 (bve en ho) en 2000 (po en vo) is in alle 
sectoren een governancemodel geïntroduceerd met veel nadruk op horizontale 
verantwoording en op het organiseren van checks and balances. De scheiding van 
                                                
12
 Kamerstukken II 2012/13, 33 495, nr. 10 
13
 Kamerstukken II 2013/14, 33 495, nr. 35 
14
 Kamerstukken II 2012/13, 33 495, nr. 5 
18
