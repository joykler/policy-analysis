door de LCG WMS. Daarmee komen alle medezeggenschapsgeschillen in eerste 
instantie bij de LCG WMS terecht. De OK zal alleen als hoger beroepsinstantie blijven 
functioneren. Daarnaast kan de MR in uitzonderingsgevallen (gevallen waarin dat 
noodzakelijk is teneinde het recht op effectieve toegang tot de rechter te 
effectueren) als civiele procespartij in kort geding optreden.  
2. Elk geschil kan straks in eerste aanleg bij de LCG WMS aanhangig worden gemaakt 
en interpretatiegeschillen zijn steeds te herleiden tot advies-, instemmings- of 
nalevingsgeschillen. Een extra onderscheid naar interpretatiegeschillen zoals nu nog 
voorzien in de WMS, heeft binnen dit systeem geen toegevoegde waarde meer en 
het in stand houden van dit onderscheid zou de regels onnodig gecompliceerd 
maken. Dit type geschil zal daarom niet meer apart worden onderscheiden. 
3. De uitspraken van de LCG WMS in WMS-geschillen moeten natuurlijk ook echt ten 
uitvoer kunnen worden gelegd. Anders staat de MR, ondanks een positieve uitspraak 
van de LCG WMS, nog steeds met lege handen als de uitspraak van de LCG WMS 
door het bevoegd gezag niet wordt nageleefd. Daartoe zal aan 
medezeggenschapsraden de mogelijkheid worden gegeven om de rechter te 
verzoeken een executoriale titel te verlenen aan de uitspraken van de LCG WMS. Dit 
is conform de procedure van ten uitvoerlegging van arbitrale vonnissen op grond van 
artikel 1062 van het Wetboek van Burgerlijke Rechtsvordering (Rv). Deze 
bevoegdheid zal niet toekomen aan het bevoegd gezag, gezien het type uitspraken 
dat de LCG WMS kan doen zou dat namelijk niet logisch zijn. De enige ‘veroordeling’ 
die de LCG WMS kan doen jegens de MR, in geval van het niet nakomen van 
verplichtingen door de MR, is ontbinding van de MR. Die ontbinding is met de 
bindende uitspraak van de LCG WMS een rechtsfeit waaraan een executoriale titel 
geen toegevoegde waarde verleent. 
 
Uitspraken van de LCG WMS laten zich naar hun aard in de meeste gevallen echter niet 
ten uitvoer leggen door een deurwaarder zonder dat aan die uitspraak ook een 
dwangsom is verbonden. Om die reden wordt voorgesteld de LCG WMS ook de 
bevoegdheid te geven een dwangsom te verbinden aan haar uitspraken.  
 
Nalevingsgeschillen zijn nu nog ondergebracht bij de OK omdat het gerechtshof – anders 
dan de geschillencommissie – afdwingbare uitspraken kan doen. De OK kan aan een 
uitspraak dwangmiddelen verbinden, in praktijk steeds de dwangsom. Dat geldt 
overigens ook voor de kantonrechter, die op grond van de WOR bevoegd is ten aanzien 
van nalevingsgeschillen. 
Met het overhevelen van dit type geschillen naar de geschillencommissie moest dus een 
oplossing worden gevonden voor het nu nog ontbreken van afdwingbaarheid van 
uitspraken van de commissie. Op basis van het aan de motie ten grondslag liggende 
advies (“Doeltreffender en meer effect”) dat een bijlage vormde bij de evaluatie van de 
WMS, wordt in dit wetsvoorstel aan de commissie de mogelijkheid gegeven om een 
executoriale titel te verbinden aan haar uitspraken. Een executoriale titel zonder 
dwangmiddel heeft echter geen effect. Gevangenneming gaat te ver; daarom is gekozen 
voor het dwangmiddel van de dwangsom. Dit is gedaan na overleg met de OK en VenJ 
en na advisering door de Raad van de Rechtspraak. 
Deze keuze is ook in lijn met het andere deel van de al genoemde motie Van Dijk: het 
inroepen van nietigheid van besluiten waarop geen instemming is gegeven. De
