bevoegd gezag wil dwingen tot het opstellen van een statuut/reglement dan is het 
nalevingsgeschil daarvoor de juiste weg. Het is ook niet logisch om het 
statuut/reglement anders te behandelen dan het instemmingsgeschil: het gaat in alle 
gevallen om een instemmingeschil. 
Tweede lid: 
Het tweede lid is ontleend aan het huidige artikel 33, derde lid, tweede en derde volzin.  
Derde lid: 
Het derde lid verklaart artikel 32, tweede lid, van overeenkomstige toepassing: de eis 
van overlegging van de belangenafweging die het bevoegd gezag heeft gemaakt. 
Vierde lid: 
Het vierde lid is vergelijkbaar met de nietigheidsregeling in artikel 32, derde lid.  
Vijfde lid:  
Het vijfde lid is vergelijkbaar met artikel 32, vierde lid.  
 
Onderdeel I (artikel 34) 
Eerste lid: 
Het eerste lid is gelijk aan het huidige eerste lid van artikel 34. Afgezien van een 
inhoudelijke toets van het geschil: het bevoegd gezag kan door de MR bij benoeming en 
ontslag van bestuurders worden gedwongen tot naleving van de verplichtingen tot het 
vragen van advies, het schriftelijk in kennis stellen van de wijze waarop aan het 
uitgebrachte advies gevolg wordt gegeven en, indien het advies niet wordt gevolgd, tot 
het voeren van nader overleg. 
Tweede lid: 
In het tweede lid is geregeld dat de MR de bevoegdheid heeft een geschil voor te leggen 
aan de LCG WMS indien het advies van de MR niet is gevolgd. Dit komt overeen met de 
inhoud van het huidige artikel 34, tweede lid.  
Het derde lid geeft diezelfde mogelijkheid ook in gevallen waarin door het bevoegd 
gezag ten onrechte geen advies is gevraagd. Deze mogelijkheid is nieuw en is 
vergelijkbaar met de inhoudelijke beoordeling door de Ondernemingskamer die op grond 
van artikel 25 van de WOR plaatsvindt indien een ondernemer ten onrechte geen advies 
heeft gevraagd aan de ondernemingsraad.  
Derde lid: 
Teneinde een inhoudelijke beoordeling van het adviesgeschil mogelijk te maken dient de 
MR op grond van het voorgestelde derde lid bij het aanhangig maken van het geschil het 
advies te verstrekken dat zou zijn gegeven indien er wel advies zou zijn gevraagd. Voor 
de verdere procedure wordt er vanuit gegaan dat het advies niet is gevolgd. Het 
voordeel van deze procedure ten opzichte van de huidige situatie – waarin in gevallen 
waarin ten onrechte geen advies is gevraagd door middel van een nalevingsgeschil een 
adviesaanvraag alsnog moet worden afgedwongen alvorens het adviesgeschil inhoudelijk 
aanhangig kan worden gemaakt – is dat er direct een inhoudelijke beoordeling van het 
geschil kan plaatsvinden. Dat bespaart een gang naar de LCG WMS. De situatie waarin 
onduidelijk is of de MR in een specifiek geval al dan niet adviesrecht toekomt is te 
onderscheiden van de situatie waarin duidelijk is dat ten onrechte geen advies is 
gevraagd. In gevallen waarin het onduidelijk is óf aan de MR een adviesrecht toekomt 
ligt het voor de MR meer voor de hand een nalevingsgeschil op grond van artikel 35 
aanhangig te maken.  
Vierde lid:
