voor “de redelijkerwijs noodzakelijke kosten van medezeggenschapsactiviteiten”, 
daaronder begrepen de financiering van de rechtsbijstand en van de scholing van MR-
leden. Een MR is ingevolge deze systematiek dus afhankelijk van het bevoegd gezag 
voor een succesvolle aanspraak op vergoeding van kosten. Een onwelwillend bevoegd 
gezag kan besluiten hiervoor geen faciliteitenregeling te treffen. Dan staat de MR met 
lege handen. Het ontbreken van een faciliteitenregeling, met daarin een regeling voor de 
kosten voor rechtsbijstand of scholing, verzwakt de positie en de mogelijkheden van de 
MR om tegenwicht te bieden aan het bevoegd gezag.  
Uit de evaluatie van de WMS (juni 2012) blijkt dat de grote meerderheid van scholen wel 
een faciliteitenregeling heeft maar dat lang niet alle faciliteiten die in de wet worden 
genoemd, zijn terug te vinden in de faciliteitenregelingen. Vooral een regeling om het 
voeren van rechtsgedingen te kunnen betalen, ontbreekt in driekwart van de 
faciliteitenregelingen. 
Ten aanzien van kosten voor rechtsbijstand is dit vooral problematisch in gevallen 
waarin het bevoegd gezag zich door een jurist laat bijstaan en/of in de gevallen waarin 
de rechtsbijstand verplicht is, namelijk in procedures in hoger beroep bij de 
Ondernemingskamer.  
Ook voor scholing geldt dat dit een belangrijke voorwaarde is voor het goed functioneren 
van medezeggenschapsraden.  
Bovendien is de procedure voor de totstandkoming van een faciliteitenregeling op dit 
moment onduidelijk en gecompliceerd. De medewerking van diverse partijen is vereist 
en er ontstaat alleen na vaststelling van een dergelijke regeling aanspraak op 
vergoeding van kosten, waaronder die voor rechtsbijstand en scholing. 
 
De regeling voor vergoeding van kosten voor zaken als rechtsbijstand en scholing is voor 
het funderend onderwijs (WMS) anders dan voor de MBO- en HO-sector. Voor het 
medezeggenschapsorgaan in het hoger onderwijs geldt dat dit op basis van de WOR en 
de WHW over dergelijke voorzieningen kan beschikken. In de WHW is dat als volgt 
geformuleerd (artikelen 9.48 en 10.39): het medezeggenschapsorgaan moet de 
voorzieningen kunnen gebruiken waarover de instelling kan beschikken en die 
redelijkerwijs noodzakelijk zijn voor de vervulling van de taak van het 
medezeggenschapsorgaan. In de WEB is een soortgelijke regeling opgenomen.  
Ingevolge de WOR komen kosten voor rechtsbijstand ten laste van de onderwijsinstelling 
indien het bevoegd gezag daarvan voorafgaand aan het maken van kosten op de hoogte 
is gesteld.  
 
Doel:  
Versterking van de eigen positie, deskundigheid en invloed van de MR. De MR moet om 
een sterke eigen positie te hebben niet afhankelijk zijn van een faciliteitenregeling, te 
treffen door het bevoegd gezag, als het gaat om vergoeding van kosten voor 
rechtsbijstand en scholing.  
 
Maatregel: 
Een rechtstreekse wettelijke aanspraak op ook vergoeding van kosten van rechtsbijstand 
en scholing voor de MR. 
Het medezeggenschapsorgaan in de MBO- en HO-sector heeft met betrekking tot de 
vergoeding van de kosten voor rechtsbijstand en scholing een sterkere positie dan het 
32
