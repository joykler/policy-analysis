In geval van gedeelde medezeggenschap komt het adviesrecht toe aan de “gezamenlijke 
vergadering”. Zie daarvoor art.10.16b WHW.  
 
Onderdeel K (artikel 10.3d) 
Het vervallen van het vijfde lid is een gevolg van het feit dat de adviesbevoegdheid met 
betrekking tot profielen voortaan een plek zal hebben in artikel 10.20a, derde lid, WHW 
(zie onderdeel L).  
Voor een toelichting op het nieuwe achtste lid wordt verwezen naar de toelichting op 
artikel I, onderdeel B (het nieuwe vierde lid van artikel 17c WPO). 
 
Onderdeel L (artikel 10.20a) 
De wijziging houdt allereerst in dat ook de vaststelling van de profielen van de leden van 
het college van bestuur onder de adviesbevoegdheid van het medezeggenschapsorgaan 
valt.  
Voorts is geregeld dat het medezeggenschapsorgaan eveneens adviesbevoegdheid heeft 
met betrekking tot een voorgenomen besluit van de raad van toezicht tot het benoemen 
of ontslaan van de leden van het college van bestuur. Zie ook de wijziging van artikel 
9.33a.  
 
Onderdeel M (artikel 10.23) 
Zie hiervoor de toelichting bij onderdeel F (artikel 9.35 WHW). 
 
Onderdeel N (artikel 11.2) 
Deze wijziging betreft de Open Universiteit. Zie de toelichting bij artikel V, onderdeel A 
(artikel 9.3 WHW) en bij onderdeel C (artikel 9.8 WHW).  
 
Onderdeel O (artikel 11.6) 
Voor een toelichting wordt verwezen naar de toelichting op artikel I, onderdeel B (het 
nieuwe vierde lid van artikel 17c WPO). 
 
 
Artikel VI (WMS) 
 
Onderdeel A (artikel 11) 
Onderdeel h1: 
Het voorgestelde nieuwe onderdeel h1 voorziet in een adviesbevoegdheid van de MR 
(zowel van scholen als van samenwerkingsverbanden passend onderwijs) ten aanzien 
van besluiten van het bevoegd gezag (in dit geval is dat de interne toezichthouder, die 
onderdeel is van het bevoegd gezag) inzake aanstelling of ontslag van de leden van het 
bestuur.  
Onderdeel q: 
De voorgestelde aanvulling van onderdeel q regelt adviesbevoegdheid over vaststelling 
van de profielen voor bestuurders - die bevoegdheid bestaat al voor de profielen van de 
interne toezichthouders en het interne toezichthoudend orgaan.  
Opgemerkt wordt nog dat een bevoegd gezag vaak meer dan één school in stand houdt. 
Elke school moet een eigen MR hebben. Scholen voor PO en VO hebben daarnaast geen 
andere wettelijk geregelde medezeggenschapsorganen, zoals een ondernemingsraad.  
56
