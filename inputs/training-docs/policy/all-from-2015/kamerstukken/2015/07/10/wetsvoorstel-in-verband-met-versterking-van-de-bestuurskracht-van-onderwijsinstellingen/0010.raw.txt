De medezeggenschapsraad verstrekt daarbij het advies dat zou zijn gegeven indien 
advies zou zijn gevraagd. Voor de behandeling van het geschil geldt dit advies als niet of 
niet geheel gevolgd. Het eerste lid is van overeenkomstige toepassing.  
4. Het voorleggen van een geschil als bedoeld in het tweede of derde lid geschiedt onder 
overlegging van de argumenten voor het advies en de argumenten voor het oordeel dat 
door het niet of niet geheel volgen van het advies de belangen van de school of van de 
medezeggenschapsraad ernstig worden geschaad. De commissie stelt het bevoegd 
gezag in de gelegenheid, zijn argumenten voor het niet of niet geheel volgen van het 
advies bij de commissie naar voren te brengen. De behandeling van het verzoek 
verlengt de opschorting, bedoeld in het eerste lid, niet. 
5. De commissie beoordeelt of het bevoegd gezag bij niet of niet geheel volgen van het 
advies van de medezeggenschapsraad bij afweging van de betrokken belangen niet in 
redelijkheid tot zijn voorstel heeft kunnen komen.  
6. De commissie doet vervolgens de uitspraak of het betrokken besluit al dan niet in 
stand kan blijven. De commissie is daarbij bevoegd, indien de medezeggenschapsraad 
daarom heeft verzocht, een of meer van de volgende voorzieningen te treffen: 
a. het opleggen van de verplichting aan het bevoegd gezag om aan te wijzen gevolgen 
van dat besluit ongedaan te maken; 
b. het opleggen van een verplichting aan het bevoegd gezag tot nalaten om handelingen 
te verrichten of te doen verrichten ter uitvoering van het besluit of van onderdelen 
daarvan. 
 
J 
Artikel 35 wordt vervangen door twee nieuwe artikelen, luidende: 
Artikel 35. Geschil naleving WMS en onderwijswetten 
1. De medezeggenschapsraad kan aan de commissie een geschil voorleggen inzake 
naleving door het bevoegd gezag van de bij of krachtens deze wet of een onderwijswet 
geldende verplichtingen jegens de medezeggenschapsraad.  
2. Het bevoegd gezag kan aan de commissie een geschil voorleggen inzake naleving 
door de medezeggenschapsraad van de bij of krachtens deze wet of een onderwijswet 
geldende verplichtingen jegens het bevoegd gezag.  
3. De commissie kan in haar uitspraak aan de medezeggenschapsraad onderscheidenlijk 
het bevoegd gezag de verplichting opleggen om bepaalde handelingen te verrichten of 
na te laten. Wanneer de medezeggenschapsraad een zodanige verplichting niet nakomt, 
kan de commissie de medezeggenschapsraad ontbinden, onder oplegging aan het 
bevoegd gezag van de verplichting tot het doen verkiezen van een nieuwe 
medezeggenschapsraad dan wel, na toepassing van artikel 37, onder oplegging aan het 
samenwerkingsverband van de verplichting tot het doen afvaardigen van een nieuwe 
ondersteuningsplanraad.  
 
Artikel 35a. Executoriale titel 
1. De tenuitvoerlegging van een uitspraak van de commissie waaraan een dwangsom als 
bedoeld in artikel 31, vierde lid, is verbonden kan plaatsvinden nadat de 
voorzieningenrechter van de rechtbank van het arrondissement waarin het bevoegd 
gezag is gevestigd, ter griffie van welke rechtbank het origineel van de uitspraak is 
neergelegd, daartoe op verzoek van de medezeggenschapsraad verlof heeft verleend.
