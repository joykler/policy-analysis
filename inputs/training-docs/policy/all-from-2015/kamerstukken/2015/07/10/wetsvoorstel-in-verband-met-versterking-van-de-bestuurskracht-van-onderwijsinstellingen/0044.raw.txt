deel van de reacties positief. Een relatief groot aantal personen heeft over deze wijziging 
voorts geen mening, mogelijk vanwege het technisch-juridische karakter daarvan. Een 
aantal keren wordt opgemerkt dat de kostenvergoeding niet moet leiden tot een 
ongecontroleerde kostenpost voor het bevoegd gezag. Naar aanleiding hiervan is in de 
memorie van toelichting opgenomen welke randvoorwaarden dit moeten voorkomen. 
Enkele meer technisch-juridische opmerkingen in de reacties hebben geleid tot 
aanscherping van de tekst van het wetsvoorstel of van de memorie van toelichting.  
 
In enkele reacties wordt gevraagd om het overleg tussen de interne toezichthouder en 
de MR in de WMS op te nemen, zodat de MR ook naar de LCG WMS kan stappen als de 
interne toezichthouder niet met de MR overlegt. Dat zou dan ook moeten gelden voor de 
andere rechten van de MR die in de sectorwetten zijn opgenomen (bijvoorbeeld het 
recht op een voordracht vanuit de MR voor één interne toezichthouder). Naar aanleiding 
van deze suggesties heeft de regering besloten om in het wetsvoorstel aan de WMS een 
schakelbepaling in te voegen die ook geschillen over 
medezeggenschapsaangelegenheden die niet in de WMS maar in sectorwetten zijn 
geregeld, onder de geschillenregels van de WMS schaart.  
 
Vraag 5. Wat vindt u van het voorstel om wettelijk vast te leggen dat de 
opleidingscommissies van universiteiten en hogescholen als belangrijkste taak hebben, 
te adviseren over het bevorderen en borgen van de kwaliteit van de opleiding? 
 
De reacties op deze vraag bevatten een aantal meer technische vragen en opmerkingen. 
Naar aanleiding daarvan heeft de regering besloten het wetsvoorstel op de volgende 
onderdelen te wijzigen:  
 bij de universiteiten geldt ingevolge artikel 9.18, tweede lid, jo. artikel 9.35, sub c, 
van de WHW dat de opleidingscommissie zo spoedig mogelijk schriftelijk in kennis 
wordt gesteld van de wijze waarop aan het uitgebrachte advies gevolg wordt 
gegeven (geldt ook voor de Open Universiteit, artikel 11.11, tweede lid, van de 
WHW). Een dergelijke bepaling is nu echter niet opgenomen voor hogescholen 
(artikel 10.3c van de WHW). Om dit verschil op te heffen, wordt artikel 10.23, 
aanhef en onderdelen b en c, van de WHW van overeenkomstige toepassing 
verklaard op de opleidingscommissies in het hbo;  
 vergeten was om wettelijke te regelen dat de adviezen van opleidingscommissies bij 
hogescholen ter kennis moeten worden gebracht van het medezeggenschapsorgaan 
of de daarvoor in aanmerking komende deelraad. Dit is nu alsnog geregeld in de 
tekst van de wet.  
 
Vraag 6. Wat vindt u ervan dat de minister, naast de bestaande mogelijkheden (o.a. 
aanwijzingsbevoegdheid, inhouding van bekostiging) ook de mogelijkheid krijgt om in 
het uiterste geval de rechter te verzoeken om falende bestuurders of interne 
toezichthouders van bijzondere instellingen te schorsen of te ontslaan? 
 
Bijna driekwart van de 85 reacties op deze vraag is positief tot zeer positief. Men vindt 
het terecht dat de minister in dergelijke gevallen als ultimum remedium kan ingrijpen 
door een bestuurder of interne toezichthouder te ontslaan. Er is ook een aantal neutrale 
of negatieve reacties. Deze respondenten stellen dat de voorgestelde maatregel niet 
44
