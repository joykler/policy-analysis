4. In bij of krachtens algemene maatregel van bestuur te bepalen gevallen stelt de 
interne toezichthouder of het interne toezichthoudend orgaan de inspectie op de hoogte 
van zijn werkzaamheden ter uitoefening van zijn toezichthoudende taken.  
2. Het zesde lid (nieuw) wordt vervangen door: 
6. Dit artikel is, met uitzondering van het derde lid,  van overeenkomstige toepassing op 
een samenwerkingsverband. De interne toezichthouder of het interne toezichthoudend 
orgaan van het samenwerkingsverband pleegt ten minste tweemaal per jaar overleg met 
de ondersteuningsplanraad, bedoeld in artikel 4a van de Wet medezeggenschap op 
scholen.  
 
 
ARTIKEL II. WIJZIGING WET OP DE EXPERTISECENTRA 
 
De Wet op de expertisecentra wordt als volgt gewijzigd: 
 
A 
Artikel 28g, tweede lid, eerste volzin, komt te luiden: 
De benoeming in de functies van het bestuur en het interne toezicht op het bestuur, 
bedoeld in het eerste lid, geschiedt op basis van vooraf openbaar gemaakte profielen. 
 
B 
In artikel 28i worden onder vernummering van het derde lid tot het vijfde lid na het 
tweede lid twee leden ingevoegd, luidende: 
3. De interne toezichthouder of het interne toezichthoudend orgaan pleegt ten minste 
tweemaal per jaar overleg met de medezeggenschapsraad.  
4. In bij of krachtens algemene maatregel van bestuur te bepalen gevallen stelt de 
interne toezichthouder of het interne toezichthoudend orgaan de inspectie van het 
onderwijs op de hoogte van zijn werkzaamheden ter uitoefening van zijn 
toezichthoudende taken. 
 
 
ARTIKEL III. WIJZIGING WET OP HET VOORTGEZET ONDERWIJS 
 
De Wet op het voortgezet onderwijs wordt als volgt gewijzigd: 
 
A 
Artikel 24d, tweede lid, eerste volzin, komt te luiden:  
De benoeming in de functies van het bestuur en het interne toezicht op het bestuur, 
bedoeld in het eerste lid, geschiedt op basis van vooraf openbaar gemaakte profielen.  
 
B 
Artikel 24e1 wordt als volgt gewijzigd: 
1. Onder vernummering van het derde en vierde lid tot het vijfde en zesde lid worden na 
het tweede lid twee leden ingevoegd, luidende:   
3. De interne toezichthouder of het interne toezichthoudend orgaan pleegt ten minste 
tweemaal per jaar overleg met de medezeggenschapsraad.
