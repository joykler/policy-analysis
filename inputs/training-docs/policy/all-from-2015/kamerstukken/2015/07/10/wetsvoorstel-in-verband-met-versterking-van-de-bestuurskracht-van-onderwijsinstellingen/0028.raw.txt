maakt informatie van de interne toezichthouder tot een onmisbare kennisbron voor de 
taakuitoefening van de onderwijsinspectie.  
Hoewel bij privaatrechtelijke rechtspersonen in het onderwijs het belang van goed 
onderwijs niet op voorhand doorslaggevend is binnen het geheel van de belangen van 
die rechtspersoon, heeft dit publieke belang wel een prominente plaats binnen dat 
geheel. Het statutaire doel van de rechtspersoon is er immers sterk mee verweven, ook 
omdat wettelijke bekostigingsvoorwaarden een directe invloed hebben op de doelstelling 
van de rechtspersoon en op de taken en verantwoordelijkheden van bestuur en interne 
toezichthouder (de statuten noemen als onderdeel van de doelomschrijving ook steeds 
het naleven van verplichtingen uit de onderwijswetgeving). Het doel van de 
privaatrechtelijke rechtspersoon (en daarmee het belang van die rechtspersoon) en het 
publieke belang vertonen onderling een grote overlap. Het belang van goed onderwijs 
als belangrijkste thema is, zoals al is opgemerkt, nadrukkelijk een gezamenlijk 
aandachts- en zorggebied van instellingen (interne toezichthouders) en 
onderwijsinspectie. Dit is ook relevant voor de melding van (mogelijk) risicovolle 
ontwikkelingen.  
Overigens: ook nu al kan de interne toezichthouder aanleiding zien om signalen af te 
geven aan de inspectie. Geen enkel voorschrift staat daaraan in de weg. Toevoeging van 
een meldingsplicht brengt op zichzelf dus geen verandering in die onderlinge 
verhouding.  
 
Benadrukt wordt dat de inspectie niet al in actie moet komen terwijl de interne 
toezichthouder nog aan zet is en probeert tot een oplossing te komen. De interne 
toezichthouder heeft immers zoals gezegd een eigen verantwoordelijkheid voor het 
signaleren en (helpen) oplossen van problemen bij de instelling. Goed onderwijsbestuur 
brengt met zich mee dat bestuurders mede oog hebben voor het publieke belang. Indien 
de kwaliteit of continuïteit van het onderwijs in geding komt en er intern geen oplossing 
kan worden gevonden, houdt goed onderwijsbestuur ook in dat de instelling de inspectie 
daarvan op de hoogte stelt zodat de publieke belangen in onderlinge samenspraak en 
samenwerking met de inspectie, en ieder vanuit zijn eigen taak en verantwoordelijkheid, 
zo goed mogelijk kunnen worden geborgd. Binnen de instelling zal het bestuur de eerst 
aangewezene zijn om deze melding te doen. Pas in situaties waarin melding door het 
bestuur achterwege blijft, de interne toezichthouder het bestuur daartoe niet heeft 
kunnen bewegen en de interne toezichthouder inderdaad van oordeel is dat de kwaliteit 
of continuïteit van de dienstverlening in het geding is, komt de wettelijke plicht tot 
melding door de interne toezichthouder aan de inspectie in beeld.  
De inspectie mag dus niet voorbij gaan aan deze eigen taak en verantwoordelijkheid van 
de interne toezichthouder om problemen te signaleren en tot een oplossing te brengen 
 
Hoe maakt de interne toezichthouder zijn eigen verantwoordelijkheid waar? Hoe 
verhoudt dit zich tot de inspectiebevoegdheid om inlichtingen te vorderen en om inzage 
te eisen van zakelijke gegevens en bescheiden?  
Onderwijsinstellingen staan voor het overgrote deel onder basistoezicht en voor een 
22
klein deel onder aangepast toezicht. Het toezichtregime bepaalt met welke frequentie 
het bevoegd gezag informatie dient aan te leveren. Die informatie heeft betrekking op 
                                                
22
 In het hoger onderwijs houdt de inspectie geen risicogericht toezicht. Het financiële toezicht is 
daar echter wel risicogericht.  
28
