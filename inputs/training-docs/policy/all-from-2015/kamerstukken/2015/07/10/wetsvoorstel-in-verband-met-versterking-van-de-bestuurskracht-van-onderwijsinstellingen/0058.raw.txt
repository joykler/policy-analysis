eigen inzicht kan besteden, en dat het bevoegd gezag alleen de meerkosten hoeft te 
vergoeden als hij daarmee uitdrukkelijk heeft ingestemd. Het gaat hier overigens om 
een kan-bepaling, dus niet om een verplichting. Het opnemen van deze bepaling biedt 
houvast voor medezeggenschapsraden om een dergelijke afspraak daadwerkelijk tot 
stand te brengen. Het zal meer duidelijkheid bieden over de financiële positie.  
De MR moet het bevoegd gezag vooraf in kennis stellen van de kosten voor het 
raadplegen van deskundigen en het voeren van rechtsgedingen. Maakt het bevoegd 
gezag na de kennisgeving bezwaar tegen de noodzaak, redelijkheid of hoogte van die 
kosten, dan is sprake van een geschil inzake naleving door de MR van de door de WMS 
aan de MR opgelegde verplichtingen (artikel 35-nieuw), immers: het gaat om de plicht 
voor de MR om te waarborgen dat alleen redelijkerwijs noodzakelijke kosten worden 
opgevoerd. De kosten van dit nalevingsgeschil zelf moeten dan in ieder geval 
aangemerkt worden als ‘redelijkerwijs noodzakelijke kosten’, want zonder zo’n waarborg 
kan een kostengeschil niet tot een goed einde worden gebracht: de slang bijt in de eigen 
staart. De kostenvergoeding betreft de ondersteuning bij het geding en is niet 
afhankelijk van de vraag, welke partij daarin in het ongelijk wordt gesteld. 
Het huidige derde lid van artikel 28 blijft ongewijzigd. Artikel 29a van de WMS bepaalt 
dat (onder meer) artikel 28 ook van toepassing is op de ondersteuningsplanraad.  
 
Onderdeel E (artikel 30) 
Omdat de LCG WMS voortaan verdergaande bevoegdheden zal hebben, zoals het 
verbinden van een dwangsom aan haar uitspraken en het doen van uitspraken waaraan 
een executoriale titel kan worden verbonden, wordt voorgeschreven dat (in elk geval) de 
voorzitter en de plaatsvervangend voorzitter van dit orgaan voldoen aan voorwaarden 
die gelden voor benoeming van rechterlijk ambtenaren met rechtspraak belast. Daarmee 
zijn juridische kwaliteit en ervaring, die noodzakelijk worden geacht voor het uitoefenen 
van deze taken, geborgd. Die voorwaarden zijn geregeld in artikel 5 van de Wet 
rechtspositie rechterlijke ambtenaren en omvatten ook de nadere regels, gesteld bij de 
algemene maatregel van bestuur, bedoeld in het derde lid van dat artikel.  
 
Onderdeel F (artikel 31) 
Eerste lid: 
De uitgebreide opsomming in het huidige artikel 31 kan vervallen, gelet op de inhoud 
van de afzonderlijke artikelen over de geschillen. Een aparte opsomming in artikel 31 
voegt niets toe aan de inhoud van de artikelen 32 tot en met 35. Omdat bovendien door 
dit wetsvoorstel aan artikel 32 nieuwe ‘ingangen’ (ook voor de MR) worden toegevoegd 
voor de gang naar de LCG WMS zou handhaving van het systeem van artikel 31 
noodzaken tot een aanzienlijk uitgebreider artikel.  
Tweede lid: 
Het tweede lid is ontleend aan het huidige derde lid, eerste volzin, van artikel 32 WMS. 
De tweede volzin van dit lid is zoals al opgemerkt, nu opgenomen in het nieuwe eerste 
lid van artikel 32. 
Derde lid: 
Het derde lid bevat de slotzin van het huidige artikel 32, derde lid: de bindendheid van 
uitspraken van de LCG WMS. Voor de duidelijkheid is toegevoegd de tussenzin 
“waaronder begrepen bemiddelingsvoorstellen waarover overeenstemming is bereikt”. 
Vierde lid: 
58
