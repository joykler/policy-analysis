kent met betrekking tot “aanstelling of ontslag van de schoolleiding” (artikel 11, 
onderdeel h).  
De taak en bevoegdheid van de algemene ledenvergadering van een vereniging blijven 
ongewijzigd. Maar indien het interne toezichthoudende orgaan een benoeming of ontslag 
voornemens is, moet daarover advies worden gevraagd. Vervolgens staat het dit orgaan 
vrij om, mits gemotiveerd, van dit advies af te wijken. Gelet op deze 
afwijkingsmogelijkheid meent de regering dat de MR in geval van adviesbevoegdheid 
over benoeming/ontslag niet op de stoel van de bestuurder plaatsneemt.  
 
Vraag 2. Wat vindt u van het voorstel dat er in het PO, VO en MBO minimaal eenmaal 
per jaar overleg dient plaats te vinden tussen de medezeggenschap en de raad van 
toezicht? 
 
De reacties op deze vraag zijn in meerderheid positief. Ook zijn er veel oproepen om het 
overleg vaker dan eenmaal per jaar plaats te laten vinden. Naar aanleiding daarvan 
heeft de regering besloten om het voorstel voor alle sectoren uit te breiden naar een 
verplichting van ten minste tweemaal per jaar overleg (zoals reeds is geregeld in de 
wetgeving voor het hoger onderwijs). In de MBO-sector zal op het punt van de 
medezeggenschap, ook teneinde het overleg met de interne toezichthouder invulling te 
kunnen geven, nog een flinke professionaliseringsslag gemaakt dienen te worden. 
Binnen de MBO-sector worden daartoe op dit moment de nodige initiatieven ontplooid. 
De MBO-instellingen zijn met de medezeggenschapsorganen in gesprek om de 
medezeggenschap beter in stelling te brengen. De Jongeren Organisatie 
Beroepsonderwijs (JOB) verzorgt daarnaast gesubsidieerde cursussen om de 
medezeggenschap te versterken.  
 
In de reacties wordt verder voorgesteld om aanwezigheid van het bestuur bij het overleg 
tussen de interne toezichthouder en het medezeggenschapsorgaan expliciet uit te 
sluiten. De regering wil zo ver niet gaan. Het wetsvoorstel schrijft voor dat het overleg 
specifiek plaatsvindt tussen de interne toezichthouder en het medezeggenschapsorgaan, 
waarmee er voor deze partijen voldoende grond is om daarbij geen derden toe te laten 
en wat hen tegelijkertijd de ruimte geeft om hier wel toe te besluiten.  
 
In een aantal gevallen wordt nog opgemerkt dat de interne toezichthouder niet op de 
stoel van de bestuurder moet plaatsnemen en dat het niet de taak van de interne 
toezichthouder is om vaste overlegpartner van het medezeggenschapsorgaan te zijn. De 
regering meent echter dat het waardevol is dat de interne toezichthouder en het 
medezeggenschapsorgaan geregeld met elkaar overleggen. Beide organen hebben een 
belangrijke rol bij het goed functioneren van de instelling. Bovendien kennen we de 
overlegverplichting al in het hoger onderwijs en zijn er geen aanwijzingen dat er door de 
verplichting in die sector sprake is van vermenging van rollen en functies of van andere 
problemen in de governance. 
 
Vraag 3. Wat vindt u van het voorstel dat de inspectie direct door de interne 
toezichthouder (raad van toezicht) op de hoogte moet worden gesteld van een redelijk 
vermoeden van wanbeheer bij de instelling?  
 
42
