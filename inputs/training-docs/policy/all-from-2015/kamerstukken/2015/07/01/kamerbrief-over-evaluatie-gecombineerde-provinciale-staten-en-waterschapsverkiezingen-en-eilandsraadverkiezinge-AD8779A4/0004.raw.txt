6. Uitsluiting kiesrecht 
Datum 
Voorafgaand aan de verkiezingen bleek dat 746 personen verdeeld over 200 
1 juli 2015 
gemeenten in de Basisregistratie personen (BRP) de aantekening hadden dat zij 
Kenmerk 
van het kiesrecht waren uitgesloten. De Tweede Kamer is bij brief van 26 februari 
2015-0000364147 
6
2015 over het relatief hoge aantal uitsluitingen geïnformeerd .   
 
Op de dag van de verkiezingen hadden 169 personen in 56 gemeenten nog de 
aantekening “uitsluiting kiesrecht”. Na afstemming met de Kiesraad zijn de 
gemeenten verzocht om in geval van twijfel over de juistheid van deze 
aantekening betrokkenen eenmalig toe te laten tot de stemming. Uit navraag bij 
53 gemeenten komt naar voren dat 13 gemeenten aan iedereen in hun gemeente 
met de aantekening “uitsluiting kiesrecht” een stempas hebben toegestuurd. 
Eveneens 13 gemeenten hebben aan geen van de personen met de aantekening 
een stempas toegestuurd. De overige 27 gemeenten hebben gemeld een stempas 
aan de personen met de aantekening uitsluiting kiesrecht te hebben gestuurd, 
tenzij  het een persoon betrof die vanwege zijn of haar gedrag in de Tweede 
Wereldoorlog van het kiesrecht is uitgesloten  (zie bijlage 6). 
 
Bij het merendeel van de 169 personen is het niet duidelijk waarom zij de 
aantekening “uitsluiting kiesrecht” hebben. Oorzaak is dat documentatie ontbreekt 
7
waaruit te herleiden is waarom de aantekening is geplaatst. Ook is, anders dan 
bij uitsluiting van het Europees kiesrecht, er niet in voorzien dat in de BRP een 
verwijzing naar het brondocument (de rechterlijke uitspraak) moet worden 
opgenomen. Dit leidt er toe dat indien een persoon stelt dat zijn uitsluiting van het 
kiesrecht onterecht is, of daarover om andere reden twijfel ontstaat, de gemeente 
niet in staat is dit te verifiëren. Dit is vanzelfsprekend ongewenst. Ik onderzoek 
daarom de mogelijkheid om in de BRP bij de gegevens met betrekking tot de 
uitsluiting van het kiesrecht een verwijzing naar het rechterlijke vonnis op te 
nemen.  
 
Ik zal de gemeenten waar nog personen zijn uitgesloten van het kiesrecht 
ondersteuning vanuit mijn ministerie aanbieden om - waar van toepassing - 
zekerheid te krijgen over de uitsluiting van het kiesrecht van die personen. Mocht 
blijken dat die zekerheid niet kan worden verkregen, dan zal de betreffende 
gemeente moeten overgaan tot het schrappen van de aantekening. Dit omdat er 
geen basis is voor de uitsluiting van het kiesrecht.  
 
7. Waterschapsverkiezingen 
Conform de afspraken die zijn gemaakt in het regeerakkoord hebben de 
waterschapsverkiezingen op dezelfde dag plaatsgevonden als de provinciale 
statenverkiezingen. De doelstellingen van het samenvoegen van beide 
verkiezingen zijn een hogere opkomst en een verbetering van de representativiteit 
 
van het bestuur. De opkomst voor de waterschapsverkiezingen is bijna verdubbeld 
ten opzichte van de vorige waterschapsverkiezingen. De organisatie van de 
verkiezingen is goed verlopen. Uit het campagneffectonderzoek (bijlage 4) komt 
naar voren dat driekwart van de Nederlanders het een goed idee vindt dat de 
verkiezingen voor de provinciale staten en de waterschapsverkiezingen 
gecombineerd zijn. De helft van de onderzochte Nederlanders is ook van mening 
dat de kans groter is dat ze gaan stemmen voor deze verkiezingen nu ze 
gecombineerd zijn. Ik concludeer naar aanleiding hiervan dat de doelstellingen die 
zijn geformuleerd in de memorie van toelichting bij de Wet aanpassing 
8
waterschapsverkiezingen , zijn behaald.   
                                                
6
 Kamerstukken II, 2014-2015, 27 859, nr. 75. 
7
 De bewaartermijn van documenten met betrekking tot iemands kiesrecht bedraagt een 
jaar. 
8
 Kamerstukken II, 2012-2013, 33 719, nr. 3, pag. 5 e.v. 
 
 
Pagina 4 van 7 
 
 
 pagina’s (inclusief voorblad)
