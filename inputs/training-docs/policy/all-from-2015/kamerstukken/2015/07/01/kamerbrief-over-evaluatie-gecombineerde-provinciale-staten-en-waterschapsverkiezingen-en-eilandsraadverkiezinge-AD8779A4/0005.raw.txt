8. Eilandsraadverkiezingen Bonaire, Sint Eustatius en Saba 
Datum 
 
1 juli 2015 
8.1 Algemeen beeld en opkomst 
Kenmerk 
Op Bonaire, Sint Eustatius en Saba hebben voor de tweede keer 
2015-0000364147 
eilandsraadverkiezingen plaatsgevonden sinds zij de status van openbaar lichaam 
hebben. Net als de vorige verkiezingen was de opkomst (zeer) hoog.  
 
Jaar Bonaire St. Eustatius Saba 
2015 78% 65,5% 91,3% 
2011 75,4% 67,9% 86,8% 
 
De verkiezingen zijn zonder incidenten verlopen. Op Bonaire heeft wel een 
hertelling van de uitgebrachte stemmen plaatsgevonden. Dit heeft niet tot een 
andere zetelverdeling geleid. De door de openbare lichamen met het oog op deze 
evaluatie ingevulde vragenlijsten over de voorbereidingen en verloop van de 
verkiezingen zijn als bijlage 10 bijgevoegd. 
 
8.2. Volmachtstemmen 
Het aantal bij volmacht uitgebrachte stemmen bedraagt 30,2% op Sint Eustatius, 
21,6% op Saba en 11,4% op Bonaire. Op het eerste gezicht lijkt het aantal bij 
volmacht uitgebrachte stemmen hoog. Ter vergelijking, in Europees Nederland 
bedraagt het aantal volmachtstemmen gemiddeld circa 10%. Bij de 
gemeenteraadsverkiezingen in 2014 was er een twintigtal gemeenten waar het 
aantal volmachtstemmen ruim boven de 10% lag, oplopend tot 20,4%. Ook waren 
bij de gemeenteraadsverkiezingen 21 gemeenten met één of meer stembureaus 
9
waar het aantal volmachtstemmen 20% of meer bedroeg, oplopend tot 29,8% . 
Een hoog percentage volmachtstemmen is dan ook niet uniek. Aan de openbare 
lichamen is de vraag voorgelegd of er sprake was van ronselen van 
volmachtstemmen dan wel dat zij hiervan aanwijzingen hebben ontvangen. 
Namens het bestuurscollege van Sint Eustatius is mij meegedeeld dat er 
geruchten waren over ronselpraktijken en dat daarover overleg is gevoerd met het 
Openbaar Ministerie. Er is evenwel geen aangifte en/of (nader) onderzoek gedaan. 
Op Bonaire is een vermoeden van ronselen onderzocht. Het heeft echter niet 
geleid tot aangifte. 
 
8.3. Schriftelijke volmachten 
Het aantal aangevraagde schriftelijke volmachten was naar verhouding aanzienlijk 
in vergelijking met Europees Nederland: 90 in Saba, 94 in Sint Eustatius en 81 in 
Bonaire. Ter vergelijking, gemiddeld bedraagt in Nederlandse gemeenten het 
aantal aangevraagde schriftelijke volmachten 4 à 5 (bijlage 1).  
 
De Democratic Party St. Eustatius heeft de wijze waarop op Sint Eustatius 
politieke partijen kiezers hebben benaderd, inzake het stemmen bij volmacht, 
onder mijn aandacht gebracht (zie bijlage 12). Ook op Saba zijn kiezers actief 
gewezen op de mogelijkheid om een schriftelijke volmacht af te geven, zo bleek 
uit navraag. De Kiesraad heeft in zijn advies van 12 juni 2015 over 
”Strafbepalingen in het verkiezingsproces” voorgesteld het benaderen van kiezers 
om een volmacht af te geven strafbaar te stellen. Ik zal in mijn reactie op dit 
advies, die ik uw Kamer voor het eind van het jaar zal doen toekomen, hier nader 
op ingaan. Uit contacten bij de openbare lichamen bleek dat de gezaghebbers van 
Bonaire en Saba bij de aanvraag van een schriftelijke volmacht een kopie van het 
identiteitsbewijs van de volmachtgever verlangen. Dit is niet conform de Kieswet. 
Ook de Rijksvertegenwoordiger heeft dit onder mijn aandacht gebracht (bijlage 
                                                
9
 Overzicht volmachtstemmen verkiezingen gemeenteraden d.d. 19 maart 2014 en Europees 
Parlement d.d. 22 mei 2014 (Bijlage bij advies Kiesraad d.d. 21 juli 2014), Kamerstukken II, 
2014-2015, 31 142, nr. 46, blg-381829. 
 
 
Pagina 5 van 7 
 
 
 pagina’s (inclusief voorblad)
