steun van Rusland voor de separatisten. Hij verwees voorts naar het 
 
hervormingsprogramma van de Oekraïense overheid waarin corruptiebestrijding 
 
en versterking van de rule of law een belangrijke rol spelen. Euro-Atlantische  
integratie blijft het uiteindelijk te bereiken doel voor Oekraïne, aldus minister 
 
Poltorak. 
 
 
Bondgenoten herhaalden dat een politieke oplossing voor het conflict de enige 
oplossing is en dat integrale uitvoering van de Minsk-akkoorden daarvoor 
noodzakelijk is. Zij toonden zich bezorgd over de gebrekkige naleving van de 
Minsk-akkoorden tot dusver, in het bijzonder van de kant van Rusland en de 
separatisten. 
 
Resolute Support 
De ministers van alle partnerlanden die meedoen aan Resolute Support missie 
spraken met de Afghaanse waarnemend minister van Defensie, Mohammed 
Mazoom Stanekzai. Hij beklemtoonde het belang van voortgezette steun van de 
Navo-landen en vroeg om geduld om de bereikte resultaten in de opbouw en 
veiligheid van zijn land te kunnen bestendigen. 
 
Uit de interventies van de voorzitter van het Militair Comité, als ook die van 
SACEUR en de commandant van de Resolute Support missie, bleek dat de 
Afghaanse veiligheidsdiensten voor een zware uitdaging staan. Stanekzai 
onderstreepte de complexiteit van de huidige situatie, verwijzend naar de rol van 
ISIS, de Taliban en diverse criminele netwerken.  
 
SACEUR vroeg aandacht voor de nog bestaande tekortkomingen van de ANSDF 
en drukte bondgenoten en partners op het hart voldoende bijdragen te blijven 
leveren, tot en met RSM fase 2 (‘Kabul only’). Alleen dan kan de overgang naar 
een Enhanced Enduring Partnership kon worden gemaakt.  
 
 
Gesprek met Franse minister van Defensie 
En marge van de Navo-vergadering sprak ik met mijn Franse collega Le Drian 
over de samenwerking in MINUSMA en het Caribisch gebied. Frankrijk heeft de 
financiering rond om in 2017 een walradarsysteem op de Franse Bovenwindse 
Eilanden te plaatsen. Minister Le Drian heeft de Kustwacht in het Caribisch gebied 
uitgenodigd aan te haken bij het project om informatiedeling mogelijk te maken.  
 
De twee kustwachtorganisaties werken dit gezamenlijk verder uit. Voorts hebben 
we afgesproken ons in te zetten voor de spoedige ondertekening van een status 
of forces agreement (SOFA) en van een operationele 
samenwerkingsovereenkomst tussen de kustwachten om de onderlinge 
samenwerking en de mogelijkheden voor oefeningen te verbeteren. 
  
 
 Pagina 4 van 6
