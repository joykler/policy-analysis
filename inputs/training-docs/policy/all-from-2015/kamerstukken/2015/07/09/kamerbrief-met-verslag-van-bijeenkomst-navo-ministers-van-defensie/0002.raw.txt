oefening Noble Jump 2015 is een belangrijke stap gezet op weg naar een in 2016 
 
volledig operationele VJTF. Inmiddels zijn er zeven landen (Duitsland, Frankrijk, 
 
Italië, Polen, Spanje, Turkije en het Verenigd Koninkrijk) bereid om een  
framework grouping te leiden en het voortouw te nemen bij de invulling van de 
 
VJTF in de komende jaren. Verder wordt gewerkt aan het vestigen van zes NATO 
 
Force Integration Units (NFIU’s) die dienen voor de ondersteuning van de 
ontplooiing van de VJTF op het grondgebied van een Navo-bondgenoot. Het 
belang van goede Host Nation Support, waar Nederland zich steeds sterk voor 
heeft gemaakt, werd beklemtoond. In dat verband werd aandacht gevraagd voor 
de met Noble Jump 2015 opgedane ervaringen. Die ervaringen laten zien dat er 
in een aantal landen nog ruimte is voor een verbetering van de nationale 
procedures voor de grensoverschrijdende doorvoer van militair materieel naar het 
inzet- of oefengebied van de VJTF.  
 
De NATO Response Force (NRF) groeit de komende jaren van ongeveer 13.000 
naar 40.000 militairen. Dit heeft vooral te maken met het feit dat eenheden in 
plaats van een jaar straks drie jaar met verschillende gereedheidsgradaties 
beschikbaar moeten blijven. De komende maanden zal worden gewerkt aan een 
duurzame inbedding van de NRF in de NATO Command Structure en de NATO 
Force Structure, zo stelde de Secretaris-generaal. Daarnaast is gesproken over 
het ontwikkelen van de lucht-, marine- en special forces componenten van de 
NRF. Ik heb, evenals de voorzitter van het Militair Comité en enkele van mijn 
collega’s, mijn zorg uitgesproken over het geringe aantal bijdragen aan de 
Standing NATO Maritime Groups.  
 
Over de NFIU’s is besloten dat alleen (een deel van) de incidentele kosten voor de 
oprichting als gemeenschappelijke kosten mag worden aangemerkt. Onderhoud 
en lopende kosten komen derhalve hiervoor niet in aanmerking. 
 
Op voorstel van onder meer Nederland en het Verenigd Koninkrijk zal de 
Secretaris-generaal met een voorstel komen voor het testen van het politieke 
besluitvormingsproces. 
 
Mijn Amerikaanse collega Ashton Carter kondigde aan dat zijn land militair 
materieel gaat prepositioneren in de drie Baltische staten, Bulgarije, Polen en 
Roemenië en daar op compagniesniveau met roulerende eenheden mee zal gaan 
oefenen. Daarnaast zal de Verenigde Staten ook zogenoemde enablers ter 
ondersteuning van de VJTF beschikbaar stellen. 
 
De Secretaris-generaal vroeg de aandacht van de ministers voor de uitvoering 
van de in Wales aangegane Defence Investment Pledge. Inmiddels heeft een 
meerderheid van de Navo-landen concrete plannen voor het verhogen van de 
defensie-uitgaven of is daar reeds mee begonnen. Ik heb voorts gepleit voor het 
publiceren van de nieuwe nationale input-output cijfers, zodat nationale 
 
 Pagina 2 van 6
