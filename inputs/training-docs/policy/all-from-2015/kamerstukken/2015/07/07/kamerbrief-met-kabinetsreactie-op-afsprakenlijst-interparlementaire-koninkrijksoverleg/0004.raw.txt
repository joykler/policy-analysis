2000 de mogelijkheid om daarmee in alle landen van de wereld een hoger 
onderwijsopleiding te volgen. Caribisch Nederland biedt studenten op grond van 
Datum 
6 juli 2015 
de Wet studiefinanciering BES de mogelijkheid om met studiefinanciering in het 
Caribisch gebied en de Verenigde Staten te studeren. Ook de andere Landen 
Kenmerk 
2015-0000379445 
bieden aan de studenten die aanspraak hebben op hun voorzieningen de 
mogelijkheid om in de regio te studeren. De regio beslaat naast het Caribisch 
gebied over het algemeen ook Noord-, Midden- en Zuid-Amerika. Gelet hierop ziet 
Nederland niet de noodzaak van een “Rijkswet op de studiefinanciering” die nodig 
zou zijn om één stelsel van studiefinanciering te creëren dat alle studenten van de 
vier Landen bedient.  
 
De minister van OCW ziet het belang van goede informatie voor alle (aanstaande) 
studenten en debiteuren die een relatie met DUO hebben. Ook voor diegenen die 
in de Caribische Landen wonen. Gelet op de noodzaak om efficiënt om te gaan 
met de beschikbare middelen, kiest de minister er voor de informatieontsluiting in 
de Caribische Landen te optimaliseren door samenwerking met de organisaties die 
aldaar verantwoordelijk zijn voor de uitvoering van de plaatselijke voorzieningen, 
die eigen loketten hebben. Die worden bijvoorbeeld benut om jaarlijks de nieuwe 
debiteuren uit te nodigen voor een persoonlijk gesprek om hen voor te lichten 
over de mogelijkheden die de Wet studiefinanciering 2000 biedt voor het 
terugbetalen van de ontvangen leningen. Ook zijn studenten en debiteuren daar 
welkom met vragen, die -indien nodig- worden doorgezet aan DUO in Groningen. 
Daarnaast wordt in dit tijdsgewricht ingezet op verbetering van de digitale 
dienstverlening. De minister van OCW is van mening dat op deze manier een 
adequate dienstverlening kan worden geboden in de Caribische Landen van het 
Koninkrijk.  
 
De DUO-terugbetalingsregeling is overal ter wereld hetzelfde. Recent is wel op 
Curaçao begonnen met de introductie van de eenmalige betalingsregeling om 
debiteuren de gelegenheid te bieden achterstallige betalingen weg te werken door 
die terug te kunnen betalen naar draagkracht.  
Deze loopt dit jaar af op Curaçao (voor iedereen die uiterlijk 1 augustus 2015 
bekend is bij DUO met een actueel adres op Curaçao). Op Sint Maarten en Aruba 
wordt deze regeling na de zomer uitgevoerd. Voor de volledigheid zij opgemerkt 
dat de terugbetalingsregelingen van de andere landen deel zijn van de 
voorzieningen die die landen verstrekken. Zij bepalen dan ook de condities 
waaronder leningen moeten worden terugbetaald. 
 
Betreffende de gesignaleerde knelpunt van het onderbreken van de opbouw van 
de AOV/AOW voor studenten uit de Caribische Landen, is dit probleem voor 
Caribisch Nederland sinds kort opgelost via een wijziging van het Besluit 
uitbreiding en beperking kring verzekerden volksverzekeringen BES (Stb. 2015, 
236). Kern van deze regeling is dat personen die in Caribisch Nederland woonden 
en uitsluitend wegens studieredenen in het Europees deel van Nederland zijn 
komen wonen, verzekerd blijven op grond van de AOV. Deze reparatie heeft 
werking vanaf 1 juli 2015. De toepassing van de AOV-regeling voor de andere 
Koninkrijkslanden is een bevoegdheid van de afzonderlijke landen, die elk een 
eigen regeling hebben. De wijziging van het Besluit uitbreiding en beperking kring 
verzekerden volksverzekeringen BES is op ambtelijk niveau ter kennisneming aan 
de uitvoeringsinstanties van Curaçao, Aruba en Sint Maarten toegezonden. De 
afweging om al dan niet een overeenkomstige regeling te treffen, berust bij de 
afzonderlijke regeringen van Curaçao, Aruba en Sint Maarten.  
 
 
 
Pagina 4 van 5 
 
 
 pagina’s (inclusief voorblad)
