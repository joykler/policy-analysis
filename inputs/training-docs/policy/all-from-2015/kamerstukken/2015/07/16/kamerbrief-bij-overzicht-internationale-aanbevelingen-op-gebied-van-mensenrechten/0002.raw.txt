aanbevelingen en deze verwijzingen zijn ook niet uitputtend bedoeld, maar geven 
wel een goed beeld van de huidige stand van zaken op het onderwerp. 
Datum 
10 juli 2015 
 
Er zijn enkele aandachtspunten die ik u wil meegeven bij het overzicht: 
Kenmerk 
2015-0000377461 
 
 Per internationale instelling zijn de meest recente aanbevelingen 
opgenomen in het overzicht. Uitzondering hierop is het VN-
Kinderrechtencomité, dat op 10 juni jl. nieuwe aanbevelingen uitgebracht 
heeft. Uw Kamer zal deze aanbevelingen en de kabinetsreactie hierop op 
korte termijn ontvangen van de staatssecretaris van VWS. 
 Het overzicht bevat alleen aanbevelingen en dus geen verzoeken om 
informatie. Ook de terugkerende aanbevelingen om bekendheid te geven 
aan de verschillende verdragen en de rapportages die daaruit volgen, zijn 
achterwege gelaten. 
 Alleen de aanbevelingen die aan Nederland zijn gedaan zijn opgenomen in 
het overzicht en niet die aan Aruba, Curaçao en Sint Maarten. Als de 
aanbevelingen gaan over de periode van voor de staatkundige hervorming 
van 10 oktober 2010 en naar de Antillen verwijzen, zijn deze alleen 
opgenomen voor zover deze specifiek gericht zijn op de eilanden die thans 
behoren tot Caribisch Nederland. 
 Veel van de aanbevelingen zijn gedaan in 2009 en 2010. Dit betekent dat 
het mogelijk is dat zij inmiddels verouderd zijn, omdat zij betrekking 
hebben op beleid dat destijds in Nederland gold, maar inmiddels herzien 
is. Deze verouderde aanbevelingen zijn wel in het overzicht opgenomen, 
zodat een volledig beeld gegeven wordt van wat de verschillende comités 
en instellingen als laatste geadviseerd hebben aan Nederland. 
 Enkele aanbevelingen zijn gedaan op basis van een incorrect beeld bij de 
internationale instellingen van de Nederlandse praktijk. Om verwarring te 
voorkomen, is zoveel mogelijk aangegeven waar dit het geval was. Mede 
hierom is het belangrijk om de aanbevelingen te bezien in combinatie met 
de kabinetsreacties die destijds na het uitbrengen ervan gepubliceerd zijn. 
 De aanbevelingen zijn weergegeven in het Engels, behalve indien een 
Nederlandse vertaling beschikbaar is. Bij de aanbevelingen van de VN-
comités is hierbij gebruik gemaakt van de vertalingen van het College 
voor de Rechten van de Mens, die beschikbaar zijn op de website 
www.mensenrechtenkwesties.nl. In geval van twijfel blijft de Engelse 
versie echter leidend. 
 
De minister van Binnenlandse Zaken en Koninkrijksrelaties, 
 
 
 
 
 
dr. R.H.A. Plasterk 
 
 
 
 
 
 
 
Pagina 2 van 2 
 
 
 pagina’s (inclusief voorblad)
