> Retouradres Postbus 20011 2500 EA Den Haag 
 
Postbus 20011 
Aan de Voorzitter van de Tweede Kamer der Staten-
2500 EA  Den Haag 
Generaal 
www.rijksoverheid.nl 
Postbus 20018 
www.facebook.com/minbzk 
www.twitter.com/minbzk 
2500 EA  Den Haag 
Kenmerk 
2015-0000377461 
Uw kenmerk 
 
Bijlage(n) 
1 
  
Datum 10 juli 2015 
Betreft Overzicht van internationale aanbevelingen op het gebied van 
mensenrechten 
 
 
Voor de bescherming van mensenrechten is toezicht nodig. Zoals beschreven in 
hoofdstuk 3 van het Nationaal Actieplan Mensenrechten (Kamerstukken II 
2013/14, 33 826, nr. 1 en bijlage), vindt dat toezicht op verschillende niveaus 
plaats. Enerzijds op nationaal niveau – bijvoorbeeld door de rechter, Hoge 
Colleges van Staat, adviescolleges en een groot aantal inspecties en 
toezichthouders – en anderzijds op internationaal niveau. Op internationaal niveau 
is een belangrijke rol weggelegd voor de verschillende toezichthoudende 
instellingen van de Raad van Europa en de Verenigde Naties. Deze doen onder 
andere aanbevelingen aan Nederland over de tenuitvoerlegging van de 
verschillende mensenrechtenverdragen die Nederland geratificeerd heeft. Deze 
aanbevelingen zijn niet juridisch bindend, maar worden desalniettemin op 
serieuze wijze door Nederland bestudeerd, overwogen en indien mogelijk en 
wenselijk ook opgevolgd.   
 
In het Nationaal Actieplan Mensenrechten is aangekondigd dat gewerkt werd aan 
een overzicht van al deze internationale aanbevelingen op het gebied van 
mensenrechten. Uw Kamer heeft tijdens het AO Mensenrechten van 10 april 2014 
verzocht of dit overzicht openbaar gemaakt kon worden en ook tijdens het AO van 
24 juni 2015 is daarnaar geïnformeerd. Daarnaast is vanuit het maatschappelijk 
middenveld interesse in dit overzicht getoond. Hierbij stuur ik u dit overzicht toe. 
 
Het overzicht bevat bijna vijfhonderd aanbevelingen, die qua concreetheid en 
ambitieniveau sterk van elkaar verschillen. Gekozen is daarom voor een 
thematisch overzicht, waarbij per aanbeveling is weergegeven welk ministerie de 
eerste verantwoordelijkheid draagt voor het onderwerp. De hoofdthema’s zijn 
gelijk aan die van het Nationaal Actieplan Mensenrechten. Het overzicht beoogt op 
deze manier inzicht te bieden in de verschillende onderwerpen waar de diverse 
internationale instellingen aandacht voor vragen, en waar deze binnen de 
Rijksoverheid belegd zijn. Ook toont het overzicht de onderlinge samenhang 
tussen de aanbevelingen van de verschillende instellingen. Daarnaast kan het als 
referentiepunt dienen voor onder andere beleidsmakers, bestuurders en ngo’s, die 
werkzaam zijn op een of meerdere van de (deel)terreinen uit het overzicht.  
 
De kabinetsreacties die reeds opgesteld zijn naar aanleiding van specifieke 
aanbevelingen zijn vermeld in de leeswijzer bij het overzicht. In het overzicht 
wordt voorts waar mogelijk per thema verwezen naar de meest recente relevante 
kamerbrieven. Deze brieven sluiten niet altijd een-op-een aan op de 
 
Pagina 1 van 2
