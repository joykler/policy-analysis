40. Zet een interdepartementaal programma ‘mensenrechteneducatie en training’ op 
dat erin voorziet dat beroepsgroepen, waaronder politiepersoneel, militairen en 
ambtenaren, mensenrechten kennen en toepassen in hun werk. 
 
Mensenrechteneducatie en training vindt plaats op vele manieren voor de de verschillende 
genoemde beroepsgroepen. Het kabinet acht sectorgewijze opleiding van belang in verband met de 
sectorspecifieke contexten waarin de desbetreffende professionals opereren. Voor wat betreft de 
genoemde groepen geldt kortweg het volgende. 
 
In het initiële politieonderwijs wordt aandacht besteed aan diversiteit in de module Multicultureel 
Vakmanschap (MCV) en in praktijkopdrachten. Uitvoerenden en leidinggevenden in de 
politieorganisatie leren omgaan met diverse culturen en leefstijlen in de eigen organisatie en in de 
samenleving. Daarnaast zijn en worden er stappen gezet om de bewustwording over diversiteit en 
voorkomen van etnisch profileren via onderwijs en training te vergroten. Voorbeelden hiervan zijn 
studiemiddagen en trainingen in diverse regionale eenheden, zoals een training over 
selectiemechanismen. 
Bij alle onderdelen van de krijgsmacht wordt tijdens de opleiding aandacht besteed aan de 
mensenrechten. Bij de opleiding tot officier of onderofficier gebeurt dit uitvoeriger dan bij de 
opleiding voor manschappen. Ook maakt het deel uit van de missiegerichte training vóór 
uitzending. 
 
Voor (rijks)ambtenaren zijn er meerdere trainingsmogelijkheden op het gebied van 
mensenrechten, bijvoorbeeld via jaarlijks terugkerende  interne cursussen en cursusmodulen van 
de Academie voor Wetgeving en Overheidsjuristen. Bovendien zijn mensenrechten een onderdeel 
van het Integraal Afwegingskader voor Wetgeving en Beleid (IAK) dat verplicht moet worden 
toegepast bij de ontwikkeling van beleid en wetgeving. In het IAK is o.a. een checklist voor 
(klassieke) grondrechten, een handleiding voor toetsing aan het EU-Grondrechtenhandvest en het 
“Privacy Impact Assessment”-toetsmodel opgenomen. Binnenkort zal hier tevens een handreiking 
voor economische, sociale en culturele rechten aan toegevoegd worden.  
 
 
41. Draag op korte termijn zorg voor een justitieel jeugdbeleid en 
(jeugd)strafwetgeving in overeenstemming met het Kinderrechtenverdrag. 
 
Het kabinet ziet deze aanbeveling als ondersteuning van hetgeen reeds – stapsgewijs – in gang is 
gezet binnen de geldende specifieke BES-wetgeving. Vanwege de afgesproken legislatieve 
terughoudendheid zal na 2015 worden bezien of en in hoeverre jeugdstrafrecht kan worden 
ingevoerd. De voorzieningen voor jeugdigen waarvoor het Rijk primair verantwoordelijkheid draagt 
zowel op civiel als strafrechtelijk terrein, zijn en worden verbeterd. Het gaat onder meer om de 
30 31
professionalisering van de voogdijraad ,van de gezinsvoogdij en betere voorzieningen in het 
geval van detentie. De organisatie van de Voogdijraad BES heeft voor wat betreft de uitvoering van 
strafrechtelijke taken voor jeugdigen zichtbaar grote stappen gezet. Met het door de voogdijraad 
BES geïnitieerde convenant ‘drie modellen interventie jeugdcriminaliteit’, (Haltafdoening, 
Officiersmodel en het Rechtersmodel), wordt geïnvesteerd in een aanpak voor respectievelijk lichte, 
gemiddelde en ernstige jeugdcriminaliteit, zodanig dat daar voorbeeldwerking van uitgaat. In de 
advisering wordt nadrukkelijk aandacht besteed aan het pedagogische component met betrekking 
tot deze jeugdige overtreders en wordt geprobeerd te voorkomen dat minderjarigen gedetineerd 
dan wel gesloten worden geplaatst.  
 
Het ministerie van Veiligheid en Justitie stelt in overleg met ketenpartners in Caribisch Nederland 
een agenda justitieel jeugdbeleid op voor de jaren 2016 en verder. De onderwerpen kunnen zowel 
                                                           
30
 Vergelijk: Raad voor de Kinderbescherming in Eu NL. 
31
 De gezinsvoogdij voert de door de voogdijraad aan de rechter geadviseerde en uitgesproken 
kinderbeschermingsmaatregel (veelal ots) uit. 
19
