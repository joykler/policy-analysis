19. Verlicht de bewijslast voor slachtoffers die moeten aantonen dat onttrekken aan 
huiselijk of eergerelateerd geweld niet mogelijk is. Zorg dat alle meisjes en 
vrouwen die slachtoffer zijn van geweld, ook meisjes en vrouwen zonder 
verblijfsvergunning, veilig aangifte kunnen doen en toegang hebben tot passende 
opvang en hulpverlening. 
 
Om binnen vijf jaar na toelating bij de (huwelijks)partner in aanmerking te kunnen komen voor een 
zelfstandige verblijfsvergunning in verband met het verbreken van de relatie waarvoor de 
verblijfsvergunning was afgegeven, moet worden aangetoond dat de reden van het verbreken van 
de relatie te maken heeft met geweld binnen de relatie. In het geval van huiselijk geweld volstaat 
een melding (geen aangifte) bij de politie en een verklaring vanuit de hulpverlening. De 
vrouwenopvang in Nederland beschikt over informatiemateriaal over het verblijfsrecht voor 
slachtoffers.  
In het geval van eergerelateerd geweld zal de IND, indien nodig, een deskundig advies vragen aan 
het Landelijk expertisecentrum eergerelateerd geweld van de politie. De politie zal een inschatting 
maken van de de vraag of sprake is van een reële en langdurige dreiging van eergerelateerd 
geweld in Nederland, waarbij tevens betrokken wordt de mogelijkheid om de dreiging af te 
wenden. In de praktijk komt de politie zelden tot het oordeel dat dit mogelijk is.  
Ook voor vrouwen en meisjes die illegaal in Nederland verblijven geldt dat zij een 
verblijfsvergunning kunnen krijgen indien er sprake is van huiselijk of eergerelateerd geweld. Dit 
beleid bestond reeds voor de totstandkoming van het Verdrag van de Raad van Europa inzake het 
voorkomen en bestrijden van geweld tegen vrouwen en huiselijk geweld (Verdrag van Istanboel) 
en heeft mede als voorbeeld voor de invulling van het verdrag gediend. Enkel voor hen geldt de 
extra voorwaarde of zij zich in het land van herkomst kunnen onttrekken aan het eergerelateerde 
of huiselijke geweld. Bij eergerelateerd geweld zal – bij aanwezigheid van familieleden in het land 
van herkomst – hier niet snel sprake van zijn. 
Illegale vreemdelingen durven niet altijd aangifte te doen als ze slachtoffer (of getuige) zijn van 
een misdrijf uit angst voor de politie of vreemdelingrechtelijke sancties. In het kader van 
bestrijding van criminaliteit is de overheid erbij gebaat kennis te dragen van gepleegde misdrijven. 
Om slachtoffers zonder verblijfsstatus in staat te stellen veilig aangifte te doen en daarmee de 
aangiftebereidheid van illegale vreemdelingen te verhogen, is afgesproken dat de politie in 2015 de 
regeling ‘veilige aangifte ongedocumenteerde vreemdelingen’ in alle eenheden in Nederland 
invoert. Kort samengevat komt deze regeling op het volgende neer: (i) een illegaal verblijvende 
vreemdeling, die slachtoffer dan wel getuige is van enig misdrijf, kan daarvan aangifte doen zonder 
dat op dat moment vreemdelingrechtelijke maatregelen worden genomen; (ii) aan het doen van 
aangifte ontleent de vreemdeling geen beschermde status of enig ander recht op een voorziening; 
(iii) gegevens van de aangever of getuige worden niet gebruikt ten behoeve van het 
 
vreemdelingentoezicht. Voor wat betreft de mogelijkheid voor alle meisjes en vrouwen om veilig 
aangifte te doen, is het mogelijk om aangifte onder nummer te doen, indien noodzakelijk, in plaats 
van onder de eigen naam. Aangiften kunnen in sommige gevallen ook elders dan op het bureau 
plaatsvinden, zeker als dat voor het slachtoffer belangrijk is in verband met veiligheid of andere 
fysieke of psychische redenen. 
 
20. Geef hoge prioriteit aan maatregelen om geweld tegen vrouwen en meisjes in 
Caribisch Nederland te bestrijden. Stel een concreet plan en tijdspad op voor 
spoedige toepassing van het Verdrag van Istanboel in Caribisch Nederland. 
 
Het is uitermate belangrijk dat geweld tegen vrouwen en meisjes in Caribisch Nederland aangepakt 
wordt. Niet alleen vanwege het Verdrag van Istanboel, maar ook omdat het onacceptabel is dat de 
slachtoffers van geweld in Caribisch Nederland niet de hulp ontvangen die zij nodig hebben. Om na 
te gaan welke maatregelen op Caribisch Nederland getroffen moeten worden om te voldoen aan 
het Verdrag van Istanboel heeft de regering een onderzoek laten uitvoeren door Regioplan. Uit dit 
9
