Daarbij spant de Nederlandse regering zich in om te voorkomen dat (uitgeprocedeerde) 
asielzoekers in Nederland dakloos op straat verblijven. Aanvragen om asiel worden in Nederland 
zorgvuldig beoordeeld. De uitkomst van die beoordeling kan zijn dat een vreemdeling niet in 
Nederland mag blijven. Het vertrek uit Nederland betreft vervolgens een eigen 
verantwoordelijkheid van de vreemdeling. De vreemdeling kan hierbij ondersteuning vragen en 
krijgen van de overheid. Ook kan hij onderdak krijgen. Een voorwaarde hiervoor is dat hij zich 
inspant om zijn vertrek ook daadwerkelijk te realiseren. Indien de (uitgeprocedeerde) vreemdeling 
er echter voor kiest om van de mogelijkheid van plaatsing in deze locaties geen gebruik te maken 
omdat hij zich niet wenst in te spannen om zijn vertrek te realiseren, dan zijn de consequenties 
daarvan het gevolg van zijn eigen keuze. In die gevallen rust op de overheid niet de verplichting 
om zijn verblijf toch te faciliteren door onvoorwaardelijk onderdak en andere voorzieningen te 
blijven verstrekken. Daarmee wordt consequent en niet in strijd met artikel 8 EVRM of enige 
andere verdragsverplichting gehandeld. Het kabinet volgt de aanbeveling dan ook niet. Wel heeft 
11
het kabinet, bij brief van 22 april 2015 , besloten om op korte termijn een extra 
onderdakvoorziening voor niet rechtmatig verblijvende vreemdelingen in te gaan richten. Idee is 
dat in deze nieuwe locaties vreemdelingen, die (nog) niet hebben aangegeven bereid te zijn aan 
hun vertrek te werken, voor een (nog in te vullen) periode onderdak kunnen krijgen. Gedurende 
deze periode wordt aan hen de gelegenheid geboden om te bedenken of zij actief willen werken 
aan hun terugkeer. Het kabinet zet zich in om in goed overleg met de gemeenten vorm te geven 
aan deze nieuwe locaties.     
 
12. Breng het Nederlandse beleid in overeenstemming met het uitgangspunt van de 
Gezinsherenigingsrichtlijn van een welwillende houding ten aanzien van een 
aanvraag voor gezinshereniging. Garandeer dat de uitvoeringsorganisatie alle 
persoonlijke omstandigheden van een gezin in onderling verband weegt bij de 
beoordeling van een aanvraag voor gezinshereniging.  
Bij brief van 29 oktober 2014 is aangegeven dat  selectie bij gezinsmigratie uitdrukkelijk niet het 
12
uitgangspunt is. In lijn met de richtlijn staat het recht op gezinshereniging voorop, waarbij de 
lidstaat voorwaarden mag stellen. Dit laatste is ook uitdrukkelijk in de richtlijn geregeld. Het beleid 
is vastgelegd in kenbare beleidsregels. Het gaat hier om realistische voorwaarden die geenszins tot 
doel hebben te werken als een selectiemechanisme. De gehanteerde inkomensnorm van 100% van 
het Wettelijk minimumloon (WML) bijvoorbeeld is een objectieve standaard om te kunnen toetsen 
of het inkomen als voldoende kan worden beschouwd en een beroep op de bijstand wordt 
voorkomen. 
De IND toetst eerst of voldaan wordt aan de nationale toelatingsvoorwaarden. Dat is bijvoorbeeld 
het inkomensvereiste, paspoortvereiste etc.  Vervolgens wordt getoetst of er aanleiding is af te 
wijken van het beleid op grond van de inherente afwijkingsbevoegdheid. Dat gebeurt wanneer het 
vasthouden aan een beleidsregel een onevenredig nadeel oplevert voor de betrokkene.  Daarna 
wordt getoetst aan artikel 8 EVRM. De IND beoordeelt dan of sprake is van beschermenswaardig 
gezinsleven en vervolgens vindt een volledige belangenafweging plaats waarbij ook het belang van 
het kind wordt betrokken. Op alle omstandigheden die namens een vreemdeling naar voren worden 
gebracht zal zichtbaar in de beschikking worden ingegaan. Dus ook op de belangen van het kind en 
de vraag of er binding met Nederland is. 
 
 
 
 
 
 
                                                           
11
 Kamerstukken II 2014/15, 19 637, nr. 1994. 
12
 Kamerstukken II 2014/15, 30 573, nr. 127. 
5
