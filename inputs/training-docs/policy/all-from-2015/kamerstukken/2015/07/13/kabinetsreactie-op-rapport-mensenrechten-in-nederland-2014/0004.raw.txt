Op grond van artikel 9 van de Opiumwet hebben opsporingsambtenaren, voor zover redelijkerwijs 
nodig voor de vervulling van hun taak, toegang tot plaatsen, waaronder woningen, waar een 
overtreding van de Opiumwet wordt gepleegd of redelijkerwijs kan worden vermoed dat een 
zodanige overtreding wordt gepleegd. Deze bevoegdheid tot het betreden van een plaats omvat, 
anders dan het College voor de Rechten van de Mens lijkt te suggereren, niet de bevoegdheid deze 
plaats ook te doorzoeken. Voor het doorzoeken van een woning, ook in het geval van verdenking 
wegens overtreding van de Opiumwet, gelden de bepalingen van het Wetboek van Strafvordering 
7
op grond waarvan rechterlijke toestemming is vereist.  
Gelet op het voorgaande is er geen aanleiding artikel 49 van de Wet wapens en munitie of artikel 9 
van de Opiumwet aan te passen.  
 
7. Draag er zorg voor dat personeel van de Dienst Justitiële Inrichtingen in extra 
beveiligde inrichtingen bij calamiteiten moet ingrijpen als dit noodzakelijk is om 
de veiligheid of het leven van personeel en gedetineerden te beschermen.  
Het ingrijpen bij een calamiteit door het personeel van de Dienst Justitiële Inrichtingen (DJI) in de 
extra beveiligde inrichting (EBI) dient professioneel en verantwoord te gebeuren en kan op 
verschillende manieren plaatsvinden. Op grond van de oude dienstinstructie mochten in beginsel 
geen personen (personeelsleden en/of gedetineerden) worden toegelaten tot de plek waar de 
calamiteit zich voordeed om de mogelijkheid op een gijzeling te voorkomen. Deze dienstinstructie 
is inmiddels aangepast. Op grond van de nieuwe dienstinstructie dient er te allen tijde – en op 
basis van de situatie en de beschikbare informatie – al het mogelijke onderzocht en ondernomen te 
worden om de calamiteit op een verantwoorde en veilige manier onder controle te brengen. 
Overigens is bij het door het College voor de Rechten van de Mens in de jaarrapportage 
aangehaalde incident uit 2011, waarbij een gedetineerde een andere gedetineerde op de 
luchtplaats aanviel, ingegrepen. De gedetineerde die werd aangevallen heeft zich over het optreden 
van het aanwezige personeel beklaagd. Dit beklag is door de beroepscommissie van de Raad voor 
8
Strafrechtstoepassing en Jeugdbescherming (RSJ) bij uitspraak van 21 februari 2012 , ongegrond 
verklaard. De beroepscommissie van de RSJ heeft geoordeeld dat het personeel voldoende 
adequaat en actief heeft opgetreden. Een klacht van de gedetineerde bij het Europees Hof voor de 
rechten van de mens (EHRM) is bij beslissing van een zgn. Single Judge van 5 december 2013 
kennelijk niet-ontvankelijk verklaard. 
 
8. De regels voor het omgaan met bezoek staan zonder onderscheid des persoons 
lichamelijk contact niet toe. Garandeer dat de inbreuk op gezinsleven niet verder 
gaat dan strikt noodzakelijk.  
De aanbeveling van het College voor de Rechten van de Mens ziet op de regels omtrent het bezoek 
van gedetineerden in de EBI: de extra beveiligde instelling. Gedetineerden in de EBI mogen hun 
bezoek één keer per maand een hand geven bij binnenkomst en bij vertrek. Verder lichamelijk 
contact is niet toegestaan. Deze beperking van het lichamelijk contact tussen gedetineerden en 
hun bezoek zijn noodzakelijk in het licht van de primaire doelstelling van de EBI, namelijk het 
voorkomen van ontvluchtingen van vluchtgevaarlijke gedetineerden die bij ontvluchting voor 
onaanvaardbare maatschappelijke onrust zorgen. Voor ontsnappingen en pogingen daartoe zijn 
voor gedetineerden contacten met de buitenwereld van groot belang. Deze contacten brengen 
daarom bij uitstek risico’s met zich mee voor de orde en veiligheid van de inrichting. De inbreuk op 
het gezinsleven gaat dan ook niet verder dan strikt noodzakelijk is. In de zaak Lorsé tegen 
Nederland (N. 52750/99) heeft het EHRM geoordeeld dat deze beperking van het lichamelijk 
                                                           
7
 HR 21 oktober 2003, ECLI:NL:HR:2003:AH9998; HR 18 november 2003, ECLI:NL:HR:2003:AL6238; HR 21 
december 2010, ECLI:NL:HR:2010:BO8202. 
8
 Kenmerk 11/2979/GA, te vinden op www.rsj.nl. 
3
