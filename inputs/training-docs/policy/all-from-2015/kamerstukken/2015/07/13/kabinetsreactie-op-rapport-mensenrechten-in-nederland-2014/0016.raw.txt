kunnen thuis nagaan welke stemlokalen in hun buurt zijn aangewezen als toegankelijk voor 
mindervaliden. 
Als de huidige norm waarbij ten minste 25% van de stemlokalen toegankelijk moet zijn voor 
mindervaliden wordt verhoogd, zal het totaal aantal stemlokalen afnemen. Het aantal geschikte 
locaties is in bijvoorbeeld oude binnensteden namelijk vaak beperkt. Indien 100% van de 
stemlokalen volledig toegankelijk zou moeten zijn, zou dat een niet proportionele beperking van 
het totaal aantal stemlokalen betekenen, welke leidt tot onevenredig grote drukte per stemlokaal 
en grotere afstanden die personen moeten afleggen om hun stem uit te kunnen brengen.  
Het kabinet onderzoekt de mogelijkheden om een nieuw model van een stembiljet in te voeren. 
Om hiermee te kunnen experimenteren bij verkiezingen wordt de Tijdelijke Experimentenwet 
nieuwe stembiljetten en centrale stemopneming aangepast. De bedoeling is dat voor het nieuwe 
stembiljet waarmee geëxperimenteerd gaat worden hulpmiddelen kunnen worden ontwikkeld 
waarmee kiezers met een visuele beperking met het stembiljet kunnen stemmen. Gedacht moet 
worden aan een zogenaamde mal die ook in andere landen zoals bijvoorbeeld Duitsland wordt 
gebruikt. Tevens onderzoekt het kabinet de haalbaarheid van de voorstellen die de commissie 
Elektronisch stemmen en tellen in het stemlokaal heeft gedaan en die ondermeer inhouden de 
mogelijke invoering van een stemprinter. De stemprinter kan de kiezer audio-ondersteuning geven 
bij het uitbrengen van de stem. Dat zou een hulpmiddel zijn voor kiezers met een visuele 
beperking.  
Voor mensen met een verstandelijke beperking geldt dat zij kunnen worden ondersteund buiten 
het stemhokje. Alleen wanneer het fysiek noodzakelijke ondersteuning betreft is ondersteuning in 
het stemhokje toegestaan. Ondersteuning van kiezers met een verstandelijke beperking  in het 
stemhokje brengt een risico op ongewenste beïnvloeding mee, waardoor de stemvrijheid en het 
stemgeheim van de betreffende kiezer niet voldoende zijn gewaarborgd. Daarnaast kunnen 
personen met een verstandelijke beperking iemand anders machtigen om bij volmacht de stem te 
laten uitbrengen. 
 
 
31. Zorg ervoor dat instanties die een plicht hebben slachtoffers van uitbuiting te 
melden deze consequent naleven. Bevorder dat ook instanties die een dergelijke 
meldplicht niet hebben desondanks alle bij hen bekende mogelijke slachtoffers 
melden. 
 
Binnen het interdepartementale project Nationaal Verwijsmechanisme Slachtoffers Mensenhandel 
van de ministeries van Veiligheid en Justitie, Volksgezondheid, Welzijn en Sport en Sociale Zaken 
en Werkgelegenheid is specifieke aandacht voor het belang van melden en registreren van signalen 
van uitbuiting. Op de website ‘Wegwijzer Mensenhandel’, die op 18 juni 2015 is gelanceerd, is 
daarom duidelijk opgenomen dat betrokken instanties en professionals alle mogelijke slachtoffers 
van uitbuiting kunnen melden aan Comensha. Op deze manier worden zij bewust gemaakt van de 
meerwaarde van melden en registreren en de rol die Comensha hier in speelt. Naar aanleiding van 
de aanbevelingen van de Commissie Azough worden momenteel vanuit Jeugdzorg Nederland 
afspraken gemaakt met jeugdzorginstellingen om slachtoffers van uitbuiting ook aan Comensha te 
melden. De politie heeft op grond van de Vreemdelingencirculaire B8/3.4 een meldplicht richting 
Comensha. In de Aanwijzing mensenhandel is daarnaast opgenomen dat de Kmar, de Inspectie 
SZW en de politie hebben afgesproken signalen van mensenhandel aan het Expertisecentrum 
Mensenhandel en Mensensmokkel (EMM) te melden. Omdat door deze partijen mogelijk 
verschillende indicatoren voor uitbuiting worden gehanteerd,  bestaat de kans dat niet alle 
(mogelijke) slachtoffers worden gemeld. Vanuit het project Nationaal Verwijsmechanisme is 
daarom een uniforme indicatorenlijst opgesteld die ook op de website van de wegwijzer 
mensenhandel is opgenomen. 
 
15
