noodzakelijke. Het streven is om dit wetsvoorstel in het najaar van 2015 bij de Tweede Kamer in te 
dienen. 
 
15. Voorzie bij een inbreuk op het telecommunicatiegeheim in alle gevallen in 
voorafgaande rechterlijke toetsing. 
 
Tot het op grondwettelijk niveau verplicht stellen van een voorafgaande rechterlijke toets bij alle 
inbreuken op het brief- en telecommunicatiegeheim in het belang van de nationale veiligheid ziet 
het kabinet geen noodzaak. Die vloeit overigens ook niet voort uit de jurisprudentie van het 
Europees Hof voor de Rechten van de Mens (EHRM). De formulering van het tweede lid van het 
17
voorgestelde nieuwe artikel 13 Grondwet laat de mogelijkheid open dat in bijzondere gevallen 
voor beperkingen in het belang van de nationale veiligheid op grond van de wet rechterlijke 
toestemming nodig is. Een rechterlijke last is thans in de Wet op de inlichtingen- en 
veiligheidsdiensten 2002 (Wiv 2002) voorzien voor het openen van brieven en andere 
geadresseerde zendingen. Op dit moment is voorts een wetsvoorstel bij de Tweede Kamer 
aanhangig, waarbij voor de uitoefening van bijzondere bevoegdheden jegens journalisten welke 
gericht is op het achterhalen van hun bronnen eveneens een voorafgaande rechterlijke 
18
toestemming wordt vereist.  
In de evaluatie van de Wiv 2002 wordt door de Commissie-Dessens ingegaan op de (effectiviteit 
van de) verschillende modellen van preventief toezicht op de uitoefening van de bevoegdheden 
19
door inlichtingen- en veiligheidsdiensten, waarbij de commissie kritische kanttekeningen plaatst. 
Volgens één van de modellen geeft de verantwoordelijke politieke ambtsdrager toestemming, of 
een ambtenaar namens hem. Deze variant is te vinden in Nederland en in het Verenigd Koninkrijk. 
De gedachte hierachter is dat de minister voor de uitoefening van de inbreukmakende bevoegdheid 
daadwerkelijk de volle verantwoordelijkheid kan dragen. Het kabinet heeft in reactie op het advies 
van de Commissie-Dessens aangegeven geen aanleiding te zien om in het bestaande stelsel 
wijziging aan te brengen. Het toezicht dient volgens het EHRM in ieder geval effectief en 
onafhankelijk te zijn, conform de artikelen 8 en 13 EVRM. Daarbij beoordeelt het EHRM het 
systeem van waarborgen en bevoegdheden in zijn geheel – het neemt de gehele procedure 
inclusief de afwikkeling na de inzet van de bevoegdheid in beschouwing. Dat effectieve toezicht 
dient op enig moment in het proces te worden uitgeoefend door een onafhankelijke instantie. Dit 
toezicht hoeft niet preventief te worden geborgd, maar kan ook achteraf plaatsvinden. Naar het 
oordeel van de regering voldoet het stelsel daarmee aan de eisen die uit artikel 8 en 13 EVRM 
20
voortvloeien. 
Ten aanzien van de gegevens die in het kader van dataretentie verplicht moeten worden bewaard 
door de aanbieders van telecommunicatiediensten wordt in het conceptwetsvoorstel aanpassing 
bewaarplicht telecommunicatiegegevens een aanvullende eis gesteld. De toegang tot de bewaarde 
telecommunicatie gegevens wordt afhankelijk gemaakt van een voorafgaande machtiging door de 
rechter-commissaris. Dit betekent dat de gegevens alleen kunnen worden bevraagd als daar vooraf 
door de rechter-commissaris een machtiging voor is afgegeven.  
 
 
 
                                                           
17
 Kamerstukken II 2013/14, 33 989, nrs. 1-3. 
18
 Kamerstukken II 2014/15, 34 027, nrs. 1-5. 
19
 Evaluatie Wet op de inlichtingen- en veiligheidsdiensten 2002 (rapport Commissie-Dessens, hierna: Evaluatie 
Wiv 2002), Kamerstukken II 2013/14, 33 820, nr. 2, p. 95 e.v. 
20
 Zie: Kabinetsreactie over het advies van commissie evaluatie Wiv 2002 (Commissie-Dessens) inzake 
bijzondere bevoegdheden in de digitale wereld, Kamerstukken II 2014/15, 33 820, nr. 4. 
7
