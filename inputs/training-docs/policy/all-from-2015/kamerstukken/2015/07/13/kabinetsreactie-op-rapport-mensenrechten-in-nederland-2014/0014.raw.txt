22
minimumvoorschriften zijn met ingang van 1 juli 2015 aangescherpt. Het soort gebouw is 
bepalend voor de grootte van de toegankelijkheidssector. In deze toegankelijkheidssector zelf, die 
in veel gevallen 80% van het gebouw bestrijkt, is de rolstoeltoegankelijkheid 100%. Voor de 
zogenoemde onderwijsfunctie geldt sedert vele jaren een toegankelijkheidssector van 100%. Dat 
wil zeggen dat alle scholen 100% toegankelijk zijn. 
Niet alle bouwwerken kunnen overigens 100% toegankelijk zijn. In een bioscoop met een 
toegankelijkheidssector zijn bij een zogenoemde bioscoopopstelling bijvoorbeeld niet alle stoelen 
even toegankelijk voor rolstoelen. Met de aangescherpte voorschriften in het Bouwbesluit 2012 is 
er zeker sprake is van passende maatregelen om de toegang tot gebouwen voor mensen met een 
beperking te garanderen. Dit neemt niet weg dat er altijd situaties kunnen zijn waarin het beter 
kan, maar daarbij geldt ook dat een bouwer er vanuit zijn eigen verantwoordelijkheid in een 
dergelijk geval voor kan kiezen om een grotere toegankelijkheidssector te realiseren dan op grond 
van het Bouwbesluit 2012 is voorgeschreven. 
De zorg voor het toezicht op de naleving van de voorschriften is inderdaad van groot belang. De 
verantwoordelijkheid voor dit toezicht ligt bij de gemeente en het zogenoemde tweedelijns toezicht 
daarop bij de provincie. 
 
27. Voorzie in een voorafgaande rechterlijke toets bij het opleggen van maatregelen 
die een grote inbreuk maken op vrijheidsrechten, zoals het intrekken van het 
Nederlanderschap en het intrekken van reisdocumenten. Zorg ervoor dat de wet 
de gronden voor het treffen van deze maatregelen duidelijk definieert. 
 
Het intrekken van het Nederlanderschap en het weigeren of vervallen verklaren van 
reisdocumenten zijn beide bevoegdheden die in de formele wet (de Rijkswet op het 
Nederlanderschap respectievelijk de Paspoortwet) bij het bestuur zijn belegd. Tegen deze besluiten 
staat net als bij andere overheidsbesluiten, bestuursrechtelijke rechtsbescherming open (bezwaar 
en beroep). Indien – gelet op de betrokken belangen – onverwijlde spoed dat vereist, kan 
betrokkene daarbij bovendien de voorzieningenrechter verzoeken om een voorlopige voorziening te 
treffen. Daarbij kan zo nodig de betwiste maatregel kan worden opgeschort om op die manier 
onomkeerbare schade te voorkomen.  
Het kabinet ziet geen reden om specifiek voor de door het College voor de Rechten van de Mens 
genoemde besluiten te voorzien in een van dit stelsel afwijkende vorm van rechtsbescherming in 
de vorm van een voorafgaande rechterlijke toets. Dit zou een te grote breuk betekenen met het 
algemene stelsel van rechtsbescherming in het bestuursrecht, zoals dat ook geldt bij andere 
ingrijpende overheidsbesluiten.  
Voor wat betreft de gronden die kunnen leiden tot het intrekken van het Nederlanderschap en het 
intrekken van een reisdocument geldt dat deze naar het oordeel van het kabinet voldoende 
duidelijk zijn gespecificeerd in de Rijkswet op het Nederlanderschap, respectievelijk de 
Paspoortwet.  
 
 
28. Neem in het plan ter implementatie van het VN-verdrag inzake de rechten van 
personen met een handicap, autonomie van mensen met een beperking als een 
van de uitgangspunten voor te nemen maatregelen. 
 
Persoonlijke autonomie is een van de beginselen van het VN-verdrag inzake de rechten van  
personen met een handicap. In het plan van aanpak voor de implementatie, dat 12 juni jl. naar de 
                                                           
22
 Stb. 2015, 249. 
13
