1. Bekrachtig de facultatieve protocollen bij verdragen die een individueel 
klachtrecht mogelijk maken. 
 
Ratificatie van de facultatieve protocollen is nog voorwerp van overleg in het kabinet. Ratificatie 
van de protocollen brengt complexe vraagstukken met zich mee die een zorgvuldige besluitvorming 
 1
vergen.   
 
 
2. Neem concrete initiatieven voor het bevorderen van kennis bij gemeenten over de 
relevante mensenrechtennormen en hun consequenties voor het beleid in het 
sociale domein. 
 
Gemeenten zijn evenals de Rijksoverheid gebonden aan mensenrechtenverplichtingen en daarom is 
het van belang dat gemeenten goed op de hoogte zijn van deze verplichtingen. Dit wordt ook 
2
onderkend in het Nationaal Actieplan Mensenrechten. Er is vanuit de Rijksoverheid de afgelopen 
periode dan ook aandacht besteed aan bewustwording en kennisoverdracht op dit gebied. Op 3 juni 
3
jl. is een brief aan de Kamer gestuurd waarin een groot deel van deze activiteiten uiteengezet is. 
Zoals toegezegd in het Algemeen Overleg Nationaal Actieplan Mensenrechten van 24 juni jl. zal na 
de zomer in bestuurlijk overleg met de VNG besproken worden of er nog meer op dit gebied 
gedaan kan worden. 
 
 
3. Geef steevast een duidelijk signaal af dat discriminerende opmerkingen en 
racistische stereotyperingen onacceptabel zijn. 
 
Elke vorm van discriminatie is onacceptabel. Het kabinet zal dit ook keer op keer uitdragen, zoals 
bijvoorbeeld in het geval van de selfie van Leroy Fer. 
 
Het College verwijst in de jaarrapportage ter illustratie van deze aanbeveling naar de 
maatschappelijke discussie over Zwarte Piet. Het sinterklaasfeest is een eeuwenoude traditie die 
wordt vormgegeven door de samenleving en die is blijven bestaan door te veranderen. De regering 
onderschrijft met het College, dat in de vertolking van Zwarte Piet negatieve stereotyperingen een 
rol kunnen spelen. Deze kunnen onbedoeld vooroordelen en discriminatie in de hand werken en 
mensen kwetsen. Tegelijkertijd acht de regering het van belang te benadrukken dat dit mensen die 
het feest altijd met veel vreugde vieren niet tot racist maakt.  
 
De regering deelt het standpunt van het College dat een verbod op Zwarte Piet van staatswege niet 
de uitweg is maar dat de overheid een rol kan spelen om een respectvolle nationale dialoog te 
faciliteren zodat er vanuit de maatschappij initiatieven ontstaan om Zwarte Piet te veranderen in 
een figuur die iedereen recht doet.  
 
 
4. Monitor de effectiviteit van gemeenten in het bestrijden van horecadiscriminatie. 
Indien de beschikbare bestuursrechtelijke maatregelen tegen horecadiscriminatie 
niet voldoende zijn, neem dan aanvullende maatregelen. 
 
Gemeenten zijn verantwoordelijk voor een effectieve aanpak van discriminatie in de horeca. Ter 
ondersteuning van gemeenten heeft de minister van SZW in nauwe samenwerking met het College 
voor de Rechten van de Mens, de Vereniging van Nederlandse Gemeenten (VNG), Koninklijke 
4
Horeca Nederland en de gemeente Rotterdam in 2014 een handreiking ontwikkeld. Deze wordt 
sinds 2014 aangeboden via de websites van de VNG en het Gemeenteloket SZW. Wanneer de 
                                                           
1
 Zie ook: Kamerstukken I 2014/15, 34 000 VI, AF en Kamerstukken II 2014/15, 33 826, nr. 9. 
2
 Kamerstukken II 2013/14, 33 826, nr. 1 en bijlage. 
3
 Kamerstukken II 2014/15, 33 826, nr. 8. 
4
 https://www.vng.nl/files/vng/publicaties/2014/20140808_s73-624853-horecadiscriminatie.pdf. 
1
