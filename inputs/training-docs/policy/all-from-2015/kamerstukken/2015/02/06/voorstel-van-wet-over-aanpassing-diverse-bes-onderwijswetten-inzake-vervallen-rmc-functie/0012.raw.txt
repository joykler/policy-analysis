In artikel 20 (over het toezicht) wordt ‘inspecteur’ vervangen door ‘Inspectie’ en worden 
twee extra artikelen van de Algemene wet bestuursrecht op het gebied van het toezicht 
van toepassing verklaard (artikel 5:13 over het noodzakelijkheidsvereiste en artikel 5:17 
over het inzagerecht). De reden daarvan is dat deze bepalingen mogelijk ook relevantie 
kunnen hebben voor de toezichtspraktijk. 
 
Artikel IV, onderdeel C (artikel 182 WVO BES) - technisch 
De toelichting op artikel I, onderdeel A, is van overeenkomstige toepassing. 
 
Artikel IV, onderdeel D (titel IV WVO BES) - inhoudelijk 
De toelichting op artikel I, onderdeel E, is ook hierop van toepassing. 
 
Artikel IV, onderdeel E (artikel 214 WVO BES) - technisch 
De artikelen 194 en 195 WVO BES zijn vervallen. Artikel 214 WVO BES, bepalende hoe 
de artikelen 194 en 195 WVO BES tot een bij koninklijk besluit te bepalen tijdstip luiden, 
kan daarom eveneens vervallen.  
 
Artikel V 
Bepaald is, dat de wet in werking treedt op een bij koninklijk besluit te bepalen tijdstip 
dat voor de verschillende artikelen of onderdelen daarvan verschillend kan worden 
vastgesteld. Dit houdt verband met het feit dat verschillende bepalingen die met deze 
wet gewijzigd worden nog, niet in werking zijn getreden.  
 
 
De Staatssecretaris van Onderwijs, Cultuur en Wetenschap, 
 
 
 
 
Sander Dekker 
 
    W10329.K-2
