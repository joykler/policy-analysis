wetten de gewijzigde citeertitel doorgevoerd, maar abusievelijk nog niet in de artikelen 
25 van de WPO BES en 56 en 153 van de WVO BES. Dat wordt met deze wijziging 
gecorrigeerd, waarbij tevens een redactionele verbetering wordt aangebracht. 
 
Artikel III, onderdeel A (artikel 1 WSKJ BES) - redactioneel 
De begripsbepalingen ‘jongere’ vervalt en het tweede lid wordt geschrapt omdat zij elk 
afzonderlijk onvoldoende aangeven welke personen in aanmerking komen voor een 
sociaal kanstraject. Er is gekozen voor een samenvoeging van deze bepalingen tot een 
nieuw begrip ‘voortijdig schoolverlater’, welke is ontleend aan de begripsomschrijvingen 
zoals die in de overeenkomstige vervallen bepalingen artikel 8.3.1.WEB BES en artikel 
193 WVO BES werden omschreven. Alle vereisten om in aanmerking te kunnen komen 
voor een sociaal kanstraject zijn daarin ondergebracht, waaronder eveneens het vereiste 
dat betrokkene geen betaalde arbeid verricht (zie het huidige artikel 2, onderdeel b, van 
de WSKJ). Een voortijdig schoolverlater die aan een sociaal kanstraject deelneemt is 
‘deelnemer’. 
 
De begripsbepaling van ‘inspecteur’ is vervangen door een begripsbepaling van 
‘Inspectie’. Hiermee wordt aangesloten bij de begripsbepaling van ‘Inspectie’ in artikel 1 
WVO BES en artikel 1.1.1 WEB BES. 
 
Omdat nu iedereen die niet ten minste een MBO-2 diploma heeft en dus geen 
startkwalificatie heeft in aanmerking komt voor een sociaal kanstraject is geen aparte 
begripsbepaling ‘startkwalificatie WSKJ’ meer nodig. Het begrip ‘startkwalificatie’ 
verwijst daarom nu naar het begrip ‘startkwalificatie’ zoals dat in de Leerplichtwet BES 
wordt gehanteerd. 
 
Artikel III, onderdeel B (artikel 2 tot en met 4 WSKJ BES) – technisch en 
redactioneel 
Zoals in de toelichting op artikel III, onderdeel A, al is opgemerkt, zijn in het begrip 
‘voortijdig schoolverlater’ nu alle instapeisen opgenomen. In artikel 2 WSKJ BES is 
daarom nu alleen nog bepaald dat iemand voortijdig schoolverlater moet zijn om in 
aanmerking te kunnen komen voor een sociaal kanstraject. 
 
De aanmelding van een voortijdig schoolverlater door het bestuurscollege opgenomen is 
opgenomen in het nieuwe artikel 3 WSKJ BES. Voortaan moet het projectbureau voordat 
een educatieve intake kan worden uitgevoerd nagaan of betrokkene kan worden 
doorverwezen naar onderwijs of arbeidsmarkt. Dit is de voormalig RMC functie. Het 
gesprek omvat dus voortaan meer dan alleen de educatieve intake. De gang van zaken 
na aanmelding is opgenomen in het nieuw artikel 4, eerste lid, WSKJ BES.  
Het nieuwe tweede lid van artikel 4 regelt de educatieve intake. Bepaald is dat hiertoe 
alleen wordt overgegaan als betrokkene niet kan worden doorverwezen. 
Het nieuwe derde, vierde en vijfde lid van artikel 4 komen inhoudelijk overeen met 
respectievelijk het huidige tweede, vierde en derde lid van dat artikel en zijn 
redactioneel verbeterd. Het bepaalde in het huidige derde cq. nieuwe vijfde lid dat de 
persoonsgegevens moeten worden overlegd is gehandhaafd. Het gaat dan met name om 
de zogeheten NAW-gegevens (naam, adres en woonplaats). Het projectbureau beschikt 
weliswaar in beginsel over die gegevens na aanmelding door het bestuurscollege, maar 
in de praktijk blijkt dat de adresgegevens van betrokkenen tussen de aanmelding door 
het bestuurscollege en het starten van het sociaal kanstraject nog wel eens wijzigen. De 
opgegeven persoonsgegevens worden tevens gebruikt voor de registratie van voortijdig 
schoolverlaters en voor het deelnemersregister.  
 
Artikel III, onderdeel C (artikel 5 WSKJ BES) – inhoudelijk en redactioneel 
In artikel 5, eerste lid, wordt tot uitdrukking gebracht dat het projectbureau tevens tot 
taak heeft om aangemelde voortijdig schoolverlaters te registeren en de betrokkene, 
indien mogelijk, door te verwijzen naar onderwijs of arbeidsmarkt.  
 
    W10329.K-2 
10
