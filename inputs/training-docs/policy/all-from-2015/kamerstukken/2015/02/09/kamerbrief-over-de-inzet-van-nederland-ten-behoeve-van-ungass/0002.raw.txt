drugs volledig gecriminaliseerd en daardoor niet bespreekbaar is. 
 
Binnen de internationale context van drugsbeleid lijkt steeds meer discussie te 
ontstaan over de effectiviteit van de huidige justitiële invalshoek (‘war on drugs’), 
welke in productie- en doorvoerlanden vaak maatschappij ontwrichtende gevolgen 
kan hebben. Tegelijkertijd komt er in het debat steeds meer aandacht voor het 
nemen van maatregelen ter bescherming van de volksgezondheid en voor het 
inperken van de sociaal-maatschappelijke schade die druggebruik met zich 
meebrengt.  
 
Voorlopig programma UNGASS 2016 
 
Het is nu nog niet duidelijk hoe het definitieve programma van de UNGASS 2016 
eruit ziet en wanneer deze vergadering exact zal plaatsvinden. De 
onderhandelingen hierover zijn nog gaande. In maart  2015 zal in Wenen de 
jaarlijkse vergadering van de Commission on Narcotic Drugs plaatsvinden.  
Normaal bespreekt men dan de internationale ontwikkelingen en uitdagingen 
rondom drugs. Dit jaar zal een aantal extra dagen gewijd worden aan de 
besluitvorming rondom het programma en de voorbereidingsprocedure voor de 
UNGASS 2016. 
 
Inhoudelijke inzet Nederland 
 
Internationaal verschuift de discussie rondom drugs van het nemen van meer 
repressieve maatregelen, naar onder andere maatregelen rondom harm reduction, 
toegang tot medicatie en het decriminaliseren van de gebruiker. Gezien de wens 
van landen om de focus van de wereldwijde discussie rondom drugs meer te 
richten op volksgezondheid, ziet het kabinet een kans voor Nederland om onze 
ervaring en effectief bewezen interventies te presenteren tijdens de UNGASS 
2016. Inzet op harm reduction maakt daar deel van uit en zal naar verwachting 
een van de belangrijkste onderwerpen van discussie zijn. Daarnaast is het  van 
belang dat we aandacht vragen voor de toegang tot noodzakelijke medicijnen, met 
name rondom pijnbestrijding.  
Tenslotte is het vanuit het perspectief van de bescherming van de rechten van de 
mens van belang dat er aandacht gevraagd wordt voor de decriminalisering van 
drugsgebruikers zodat zij toegang kunnen krijgen tot preventieve informatie, 
behandeling en harm reduction-maatregelen, hetgeen in veel VN-lidstaten nog 
niet of onvoldoende het geval is.  
 
a) Drugsbeleid vanuit volksgezondheidsperspectief 
 
Nederland heeft al jaren ervaring met een drugsbeleid dat primair benaderd wordt 
vanuit de volksgezondheid. Dat beleid is gestoeld op een vijftal principes: 
 
1. Voorkomen van gebruik 
Het eerste principe is uiteraard om te voorkomen dat mensen überhaupt 
drugs gaan gebruiken. Hiervoor zijn diverse voorlichtings- en 
preventieprogramma’s ontwikkeld door de jaren heen. Deze zijn gericht op 
jeugd en hun ouders.  
 
2. Voorkomen van gezondheidsincidenten indien er toch wordt gebruikt 
Op het moment dat mensen toch besluiten om middelen te gebruiken is 
het van belang hen zo goed mogelijk te informeren over de risico’s die aan 
2
