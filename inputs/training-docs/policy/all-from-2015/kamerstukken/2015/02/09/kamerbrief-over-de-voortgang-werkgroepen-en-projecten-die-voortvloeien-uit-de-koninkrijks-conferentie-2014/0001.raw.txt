> Retouradres Postbus 20011 2500 EA Den Haag 
 
Directie Koninkrijksrelaties 
De Voorzitter van de Tweede Kamer der Staten-Generaal 
T.a.v. de griffier van de vaste commissie voor Turfmarkt 147 
Den Haag 
Koninkrijksrelaties 
Postbus 20011 
Postbus 20018 
2500 EA  Den Haag 
2500 EA  Den Haag 
www.rijksoverheid.nl 
www.facebook.com/minbzk 
www.twitter.com/minbzk 
Kenmerk 
2015-0000074272 
Uw kenmerk 
2015Z00908/2015D01874 
  
Datum 9 februari 2015 
Betreft Koninkrijksconferentie 2015 
 
 
 
Mij bereikte het verzoek van de vaste commissie voor Koninkrijksrelaties van 21 
januari 2015 om de geannoteerde agenda voor de Koninkrijksconferentie 2015 
aan de Tweede Kamer te sturen. Graag maak ik van de gelegenheid gebruik om 
ook mijn toezeggingen gestand te doen de Tweede Kamer te informeren over de 
voortgang van de werkgroepen en projecten die voortvloeien uit de Koninkrijks-
conferentie 2014 alsmede over de werkzaamheden van de werkgroep geschillen-
beslechting. Beide toezeggingen deed ik tijdens het algemeen overleg met de 
vaste commissie voor Koninkrijksrelaties op 24 april 2014.  
 
Bij brief van 2 februari jl. heeft minister-president Asjes zijn collegae van Aruba 
en Sint Maarten en mijzelf laten weten dat de Koninkrijksconferentie 2015, die 
gepland stond op 8 april as., door onvoorziene omstandigheden geen doorgang 
kan vinden. Hij heeft als nieuwe datum 16 juni as. voorgesteld, in welk voorstel ik 
mij kan vinden. Een geannoteerde agenda is op dit moment nog niet voorbereid.  
Op grond van de besluitenlijst van de Koninkrijksconferentie 2014 zullen in ieder 
geval de geschillenregeling en het thema kinderrechten worden geagendeerd voor 
de Koninkrijksconferentie 2015. Van mijn kant heb ik voorgesteld, conform mijn 
toezegging d.d. 3 juli 2014 aan uw Kamer, het thema ‘Samenwerking in de 
gezondheidszorg in het Caribisch deel van het Koninkrijk’ te agenderen.  
Daarnaast zal tijdens de conferentie ook tijd worden ingeruimd voor die werkgroe-
pen wiens werkzaamheden hebben geleid tot zodanige concrete voorstellen of 
aanbevelingen dat deze bespreking op bestuurlijk niveau legitimeren.  
 
Eind vorig jaar heeft minister-president Asjes zijn collegae van Aruba en Sint 
Maarten en mijzelf geïnformeerd over de voortgang die wordt geboekt bij de 
uitvoering van de besluiten die zijn genomen tijdens de Koninkrijksconferentie 
2014.  
 
De Taskforce kinderrechten heeft haar opdracht om uiterlijk 20 november 2014 
een actieplan te presenteren aan de regeringen van de landen van het Koninkrijk, 
volgens planning volbracht. Conform het besluit van de Koninkrijksconferentie 
2014 wordt dit onderwerp opnieuw geagendeerd voor de Koninkrijksconferentie 
2015. 
 
De werkgroep economische samenwerking (onder voorzitterschap van Curaçao) 
heeft in 2014 een aantal malen vergaderd en heeft zich tot doel gesteld om waar 
 
 
Pagina 1 van 2
