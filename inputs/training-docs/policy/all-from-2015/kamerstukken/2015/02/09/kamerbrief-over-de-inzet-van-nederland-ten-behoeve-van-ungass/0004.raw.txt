c) Decriminalisatie van de gebruikers van drugs 
 
 
Het gebruik van drugs is op zichzelf in Nederland niet verboden, maar in veel 
andere landen wel. Dit kan bij gebruikers leiden tot angst om zich tot 
hulpverlening te wenden en daarmee tot een vergroting van de 
gezondheidsrisico’s in die landen. Steeds vaker wordt internationaal ook de vraag 
gesteld of het strafrechtelijk vervolgen van druggebruik proportioneel en effectief 
is.   
Onder dit thema wordt ook aandacht gevraagd voor mensenrechten; niet alleen 
voor de gebruikers zelf (in sommige landen vinden in gevangenissen en 
behandelcentra ernstige mensenrechtenschendingen plaats onder de noemer van 
behandeling), maar ook voor die mensen die hun omgeving ontwricht zien door de 
productie van cocaïne en heroïne, hun handel en consumptie of door een 
onevenwichtige aanpak in het beheersen van deze problemen. Nederland pleit 
voor een humaan drugsbeleid. Als tegenstander van de doodstraf zal Nederland 
onder alle omstandigheden aandacht blijven vragen voor dit punt. 
 
De Caribische landen van het Koninkrijk 
 
Ook voor de Koninkrijksdelen liggen er mogelijke implicaties, voornamelijk in 
“spillover” effecten van georganiseerde internationale criminaliteit, onder meer op 
het terrein van drugshandel. Veranderingen in de aanpak van de 
drugsproblematiek in bijvoorbeeld Guatemala en Mexico kunnen tot veranderingen 
in drugsstromen en drugscriminaliteit leiden, met mogelijke implicaties voor 
1
Aruba, Bonaire en Curacao. 
 
Rol Nederland en de rol van de EU 
 
De EU heeft bij de Algemene Vergadering een aparte status en mag niet stemmen 
maar wel interventies doen, voorstellen en amendementen indienen en het blok 
EU-lidstaten vertegenwoordigen waar de lidstaten bevoegdheden hebben 
overgedragen.   
De UNGASS zal plaatsvinden in de eerste helft van 2016 wanneer Nederland 
voorzitter van de EU is. Nederland zal in die functie het standpunt van de EU 
coördineren en uitdragen tijdens de UNGASS. Hierdoor is er ook een belangrijke 
rol voor Nederland weggelegd in voorbereidingen van de EU op de UNGASS, die 
inmiddels begonnen zijn. Om deze rol zo goed mogelijk te kunnen vervullen in 
2016 zal het kabinet zich ervoor inspannen om: 
- de Nederlandse inhoudelijke standpunten zo goed mogelijk te borgen in het 
EU-standpunt 
- op zoveel mogelijk punten een gedragen EU-standpunt te bewerkstelligen. 
 
Overleg met de EU-voorzitters in de aanloop naar 2016 (achtereenvolgens Italië, 
Letland en Luxemburg) is nodig. Uit de eerste gesprekken met hen blijkt dat zij 
van  Nederland een leidende rol verwachten.  
 
In 2015 zal Nederland proberen zich al te positioneren in deze coördinerende rol 
door de andere voorzitterschappen te ondersteunen, in gesprek te gaan met de 
belangrijkste mondiale partijen (Latijns-Amerikaanse landen, de Verenigde 
                                                
1
 In de Beleidsvisie veiligheidsbeleid Midden-Amerika en Caribisch gebied 
(BZ113133), is de inzet aangegeven rondom veiligheidsaspecten van drugsbeleid 
voor deze regio.
