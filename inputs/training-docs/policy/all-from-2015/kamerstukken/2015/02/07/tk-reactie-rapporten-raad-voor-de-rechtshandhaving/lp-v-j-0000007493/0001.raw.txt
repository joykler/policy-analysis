1 
 
 
> Retouradres Postbus 20301 2500 EH  Den Haag 
 
 Directoraat-Generaal 
Rechtspleging en 
Aan de Voorzitter van de Tweede Kamer 
Rechtshandhaving 
der Staten-Generaal 
Directie Rechtsbestel 
Postbus 20018  2 DRB 
  
2500 EA  DEN HAAG 
Turfmarkt 147 
2511 DP  Den Haag 
 
Postbus 20301 
 
2500 EH  Den Haag 
www.rijksoverheid.nl/venj 
  
  
Ons kenmerk 
 
599107 
  
Bijlagen 
Datum 6 februari 2015 2 
  
Onderwerp Reactie rapporten Raad voor de Rechtshandhaving  
Bij beantwoording de datum 
en ons kenmerk vermelden. 
Wilt u slechts één zaak in uw 
 
brief behandelen. 
 
 
 
 
 
Mede namens de Minister van Binnenlandse Zaken en Koninkrijksrelaties doe ik u, 
zoals aangekondigd in mijn brief over de Staat van de Rechtshandhaving 2014 
van de Raad voor de Rechtshandhaving (kenmerk: 596327), mijn reactie op de 
rapporten omtrent de ‘Sturing van het Openbaar Ministerie BES’ en het ‘ 
Review-onderzoek aangifteproces’ toekomen. 
 
Conform artikel 3 van de Rijkswet Raad voor de Rechtshandhaving heeft de Raad 
een onderzoek verricht naar de sturing van het Openbaar Ministerie van Bonaire, 
Sint Eustatius en Saba (OM BES), op de opsporing, de executie van 
strafrechtelijke vonnissen door het OM en naar het aangifteproces bij het Korps 
Politie Caribisch Nederland (KPCN).  
 
Sturing van het Openbaar Ministerie BES 
De Raad constateert dat het sturingsproces van het OM op de BES de afgelopen 
jaren de nodige ontwikkelingen heeft doorgemaakt. Van een situatie waarin er 
geen sturingsstructuur was en het OM heel dicht op het operationele 
opsporingsproces zat, werd een proces ingezet en een omslagpunt bereikt waarbij 
het OM meer op afstand staat en feitelijk zaken aanstuurt met behulp van twee 
vaste sturingsinstrumenten. 
 
Ik onderschrijf deze conclusie van de Raad en constateer dat er de afgelopen 
jaren de nodige progressie is geboekt in de kwaliteit en effectiviteit van het 
Openbaar Ministerie. Dit is ook terug te zien in de conclusie die de Raad trekt ten 
aanzien van de executie van strafvonnissen. Zo heeft het OM een flinke inhaalslag 
gemaakt om de voorraad openstaande gevangenisstraffen weg te werken. 
Daarnaast wordt gekeken naar de informatiesystemen. Zo werkt het Parket van 
de Procureur-Generaal van Curaçao, Sint Maarten en van Bonaire, Sint Eustatius 
en Saba aan de ontwikkeling van een executie module die bijdraagt aan de 
informatievoorziening binnen het OM. Ook weten het OM en de ketenpartners 
SRCN, JICN en de Voogdrijraad elkaar goed te vinden bij de uitvoering van de 
vonnissen, aldus de Raad. Daar waar men tegen knelpunten aanloopt, gaat men 
gezamenlijk op zoek naar creatieve oplossingen binnen de wettelijke, juridische 
en budgettaire kaders. 
 
   
 Pagina 1 van 3
