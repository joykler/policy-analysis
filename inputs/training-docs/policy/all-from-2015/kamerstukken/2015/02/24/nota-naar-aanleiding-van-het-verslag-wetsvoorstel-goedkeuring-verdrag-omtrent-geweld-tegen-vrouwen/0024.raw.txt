verzorgt of opvoedt als behorend tot zijn gezin. In de Aanwijzing opsporing en vervolging inzake 
kindermishandeling van het OM is VGV een apart uitgewerkt onderwerp. In de Polaris-
(strafvorderings)richtlijn van het OM is tevens de strafverzwaringsgrond zoals hiervoor genoemd, 
opgenomen.  
 
Opsporing en vervolging van VGV heeft tot heden in Nederland niet geleid tot veroordelingen. Voor 
2009 is geen enkele VGV-strafzaak in Nederland behandeld. Tussen 2009 en 2014 zijn 7 zaken bij 
het OM ingestroomd. Geen van deze zaken heeft tot een veroordeling voor VGV geleid. Bij VGV- 
zaken die bij het OM instromen, is de bewijsvoering vaak complex. Zo is onder andere vaak niet 
vast te stellen wanneer en waar de VGV precies is uitgevoerd of is medisch het onderscheid tussen 
een aangeboren en aangebrachte afwijking niet altijd goed te maken. 
 
Artikel 42 
 
De leden van de SP-fractie vragen regering om een nadere toelichting op de kritiek van de 
Nederlandse Orde van Advocaten (NOvA) dat de reikwijdte van artikel 42 van het verdrag dusdanig 
breed is dat ook maatschappelijk geaccepteerde gedragingen strafbaar dreigen te worden.  
 
Deze vraag over de reikwijdte van artikel 42 is samen met een vergelijkbare vraag van de leden 
van de D66-fractie beantwoord bij artikel 12.  
 
Artikelen 49 en 50 
 
De leden van de fractie van de VVD maken zich enige zorgen over de stand van zaken en de 
voortgang omtrent het verhogen van de bereidheid tot het doen van aangifte bij en het 
ondersteunen van de mogelijkheid tot het doen van aangifte onder nummer. Deze leden vragen de 
regering daarom of inmiddels op alle politiebureaus mogelijk is om aangifte onder nummer te doen 
en of dit nu ook geldt voor alle vrouwelijke slachtoffers van geweld.  
 
Voor het antwoord op de vragen van de leden van de VVD-fractie, verwijs ik deze leden graag naar 
mijn reactie op de vragen bij artikel 27.  
 
Artikel 56 
 
De leden van de SP-fractie willen weten op welke manieren het beleid om slachtoffers te 
informeren over de definitieve invrijheidsstelling, verlof en ontsnapping wordt en is verbeterd de 
komende en afgelopen jaren.  
 
Ingevolge artikel 51a, derde lid, van het Wetboek van Strafvordering (Sv) doet de officier van 
justitie in daartoe aangewezen gevallen en in ieder geval indien sprake is van een misdrijf als 
bedoeld in artikel 51e, vierde lid, Sv (de spreekrechtwaardige delicten), desgevraagd mededeling 
van de invrijheidstelling van de verdachte of veroordeelde. Dit betreft informatie over verlof en 
beëindiging van of onttrekking aan een gevangenisstraf door de veroordeelde. Daarnaast worden 
5
slachtoffers , die dat wensen, op de hoogte gehouden van het verloop van de voorlopige hechtenis 
van de verdachte, onder meer over schorsing van de voorlopige hechtenis. Verder wordt 
desgewenst informatie verstrekt over het verloop van de maatregel ter beschikkingstelling met 
dwangverpleging (verlof, beëindiging, overlijden van de tbs-gestelde), jeugddetentie (plaatsing, 
verlof, beëindiging, onttrekking of overlijden van de jeugdige) en plaatsing in een inrichting voor 
jeugdigen. Het Informatiepunt Detentieverloop (IDV) van het OM geeft sinds 2011 invulling aan 
deze verantwoordelijkheid. Het IDV informeert slachtoffers van misdrijven over het detentieverloop 
van de verdachte of veroordeelde. Het doel van de informatieverstrekking is het voorkomen van 
een onverwachte confrontatie tussen een slachtoffer en de verdachte of veroordeelde. Het IDV 
heeft hierin vooral een rol bij de informatie die ziet op het detentieverloop na de veroordeling. De 
                                                           
5
 Waar in dit antwoord wordt verwezen naar slachtoffers, worden ook nabestaanden bedoeld.  
24
