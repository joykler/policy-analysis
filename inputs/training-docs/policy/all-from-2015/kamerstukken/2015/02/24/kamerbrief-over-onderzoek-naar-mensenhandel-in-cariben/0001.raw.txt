> Retouradres Postbus 20011 2500 EA Den Haag 
 
Directie 
Aan de Voorzitter van de Tweede Kamer der Staten-
Koninkrijksrelaties 
Generaal 
Turfmarkt 147 
Postbus 20018 
Den Haag 
2500 EA  Den Haag 
Postbus 20011 
2500 EA  Den Haag 
Kenmerk 
2015-0000097371 
Uw kenmerk 
 
  
Datum 24 februari 2015 
Betreft Regeringsreactie motie Segers Van Laar inzake mensenhandel in 
Cariben 
 
 
 
Op 28 november 2013 heeft uw Kamer een motie van de leden Segers en Van 
Laar aangenomen (kamerstukken 33 750 IV, nr. 16). In deze motie wordt de 
regering verzocht om te bezien of er gezamenlijk met de ministeries op Aruba, 
Curaçao en Sint Maarten en in samenwerking met Caribisch Nederland een 
onafhankelijk onderzoek ingesteld kan worden naar de aard en omvang van 
mensenhandel, gedwongen prostitutie en seksueel misbruik op de genoemde 
eilanden en naar de effectiviteit van het huidige beleid.  
 
Ik heb uw Kamer, mede namens de Minister Veiligheid en Justitie, per brief 
(Kamerstuk 28 638, nr. 115) bericht dat vooruitlopend op de evaluatie van het 
Memorandum of Understanding inzake samenwerking bij het voorkomen en 
bestrijden van mensenhandel, mensensmokkel en illegale migratie een dergelijk 
onderzoek voor alle landen niet direct noodzakelijk werd geacht.  
Tevens heb ik u toegezegd dat op basis van de resultaten van de evaluatie zou 
worden bezien of een gezamenlijk onderzoek toegevoegde waarde heeft ten op-
zichte van de onderzoeken die reeds hebben plaatsgevonden naar inspanningen 
voor de bestrijding van mensenhandel, gedwongen prostitutie en seksueel mis-
bruik in het Caribische deel van het Koninkrijk. 
 
De interne evaluatie laat zien dat in de afgelopen drie jaar door de landen en door 
Nederland veel is gedaan op genoemde thema’s.  
Het Justitieel Vierpartijen Overleg (JVO) heeft in januari 2015 de uitkomsten van 
de evaluatie van het Memorandum of Understanding vastgesteld. Tevens heeft het 
JVO opgeroepen, op basis van de uit de evaluatie voortkomende aanbevelingen, 
het Memorandum of Understanding aan te passen en dit in het JVO van juni 2015 
te behandelen. De focus in de toekomstige samenwerking zal met name liggen in 
het verder intensiveren van de uitwisseling van informatie en de operationele 
samenwerking tussen de betrokken diensten. Daarnaast zullen verdere controles 
in hoge risico sectoren voor mensenhandel worden uitgevoerd en worden kwets-
bare groepen zoals migranten beter geïnformeerd over hun rechten en de moge-
lijkheden voor het inroepen van hulp bij opkomende problemen. 
  
 
Pagina 1 van 2
