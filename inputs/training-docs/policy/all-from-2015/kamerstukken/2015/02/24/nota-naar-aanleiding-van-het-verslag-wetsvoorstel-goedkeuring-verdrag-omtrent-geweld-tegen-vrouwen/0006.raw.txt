wetgeving gereed zou kunnen zijn en de aanvaarding van het onderhavige verdrag voor Aruba zal 
kunnen plaatsvinden.  
Aruba is bezig met het opstellen van een implementatieplan. Op het moment dat het plan klaar is 
(voor eind 2015), kan worden bepaald wanneer de wetgeving gereed kan zijn en het verdrag voor 
het land kan worden aanvaard.  
 
3. Consultaties  
 
Decentralisatie 
 
Over het thema decentralisatie hebben de leden van de PvdA-fractie en van de SP-fractie 
verschillende vragen gesteld, die gebundeld worden beantwoord.  
De leden van de PvdA-fractie vragen naar hoe gemonitord zal worden wat de decentralisatie zal 
betekenen voor het beleid omtrent het geweld tegen vrouwen en huiselijk geweld en hoe de Kamer 
hierover geïnformeerd zal worden. Daarnaast willen deze leden weten hoe de regering ervoor gaat 
zorgen dat de landelijke infrastructuur binnen het decentrale stelsel in stand blijft.  
De leden van de SP-fractie willen weten hoe kan worden gegarandeerd dat de knelpunten die nu 
worden gesignaleerd in de ketensamenwerking, ondanks de bezuinigingen voortvarend worden 
verholpen. Deze leden willen ook weten wat de regering zal ondernemen als de extra ter 
beschikking gestelde 12 miljoen euro niet voldoende blijkt te zijn. Hoe ziet de regering haar 
systeemverantwoordelijkheid en wordt de Kamer op de hoogte gehouden? Ten slotte willen de 
fractieleden van de SP weten hoe het staat met de scholing van gemeenteambtenaren, raadsleden 
en leden van de colleges van burgemeester en wethouders op het gebied van huiselijk geweld.  
 
In het algemeen kan gesteld worden dat de ketenaanpak van geweld in huiselijke kring al sinds de 
invoering van de Wet maatschappelijke ondersteuning (Wmo) in 2007 (en daarvoor al onder de 
Welzijnswet) decentraal wordt vormgegeven. Het Rijk heeft een systeemverantwoordelijkheid ter 
zake. Dit houdt in dat het Rijk verantwoordelijk is voor het scheppen van de randvoorwaarden die 
noodzakelijk zijn voor een goede decentrale uitvoering. Het Rijk stelt in dit kader jaarlijks 
structureel middelen ter beschikking aan 35 centrumgemeenten, die op decentraal niveau de 
ketenaanpak vormgeven. De regering informeert de Tweede Kamer periodiek over de stand van 
zaken met betrekking tot het stelsel in de GIA-voortgangsrapportages. 
 
Vanaf medio 2012 voeren de Vereniging van Nederlandse Gemeenten (VNG) en de Federatie 
Opvang (FO) het project aanpak geweld in huiselijke kring uit. Zij doen dit onder de noemer 
‘RegioAaanpak veilig Thuis, naar een samenhangende aanpak van geweld in huiselijke kring’. De 
aanleiding was het advies van de Commissie De Jong uit 2011 en de daarbij behorende 
beleidsreactie om te komen tot een toekomstbestendig en flexibel stelsel van hulp en opvang aan 
àlle slachtoffers (inclusief kinderen) van geweld in huiselijke kring (Kamerstukken II 2011/12, 29 
325, nr. 117). Daarbij was een belangrijk doel om de rol van gemeenten verder te versterken. 
Aan deze´RegioAanpak Veilig Thuis´is ook een ondersteuningsprogramma verbonden. Dat heeft er 
in de afgelopen periode voor gezorgd dat het niveau van kennis bij gemeenten, opgebouwd door 
de jarenlange ervaring met dit dossier, verder is toegenomen. Het opstellen van regiovisies binnen 
deze aanpak zorgt eveneens voor vergroting van kennis en urgentie in de gemeenteraad. 
Kennisverwerving vindt verder plaats door periodieke bijeenkomsten die de VNG voor 
gemeenteambtenaren organiseert en waar actuele ontwikkelingen en bijvoorbeeld onderzoeken 
worden gepresenteerd.  
  
Sinds de beleidsreactie naar aanleiding van het advies van de Commissie De Jong in 2011 is extra 
geld beschikbaar gesteld voor de aanpak van geweld in huiselijke kring (onder meer voor de 
aanpak van ouderenmishandeling en het inrichten van een goed stelsel van de toenmalige 
steunpunten huiselijk geweld in verband met de Wet verplichte meldcode huiselijk geweld en 
kindermishandeling). De laatste tranche van € 10 miljoen die structureel vanaf 2015 beschikbaar 
wordt gesteld, is afhankelijk gesteld van een goed voorstel van de VNG over kwaliteit in het stelsel 
van de aanpak van huiselijk geweld, een oplossing voor de specifieke groepen en een beheerste 
6
