10  
 
Grenst het SAR-gebied van de Kustwacht aan Jamaica? Waarom 
 
streeft u naar samenwerking met Jamaica op het gebied van SAR-
taken?   
 
Ja. Door dergelijke samenwerking kan efficiënter invulling gegeven 
worden aan de uitvoering van de SAR-taken van de Kustwacht. Ook de 
International Maritime Organization (IMO) en de Convention on 
International Civil Aviation of the International Civil Aviation Organization 
(ICAO) dringen aan op samenwerking om SAR-taken zo efficiënt mogelijk 
uit te voeren.  
 
11 
Kunt u aangeven welke maatregelen Venezuela neemt om illegale 
wapenhandel en mensensmokkel in het Caribisch gebied te 
voorkomen?  
Voor zover mij bekend neemt Venezuela weinig of geen structurele 
maatregelen.   
 
12 
Waarom zijn geen bilaterale afspraken gemaakt met Venezuela in 
het kader van drugsbestrijding of het tegengaan van illegale 
wapenhandel en mensensmokkel? Kunt u dat nader toelichten?   
In 1988 hebben het Koninkrijk der Nederlanden en Venezuela een 
overeenkomst gesloten inzake de preventie, controle en beteugeling van 
het misbruik van ongeoorloofde handel in en de ongeoorloofde productie 
van verdovende middelen, psychotrope stoffen en de daarmee in verband 
staande chemische middelen. Het verdrag is formeel nog altijd van kracht 
en op basis daarvan zijn op gezette tijden bilaterale besprekingen 
gevoerd en afspraken gemaakt. 
 
Daarnaast is zowel het Koninkrijk der Nederlanden als Venezuela partij bij 
de VN-Verdragen inzake drugs en Transnational Organised Crime 
(UNTOC). Dit biedt eveneens een juridische kader voor samenwerking op 
het gebied van drugsbestrijding. 
Het Koninkrijk der Nederlanden is betrokken bij de totstandkoming van 
en deelneming aan meerdere regionale initiatieven gericht op de aanpak 
van internationale georganiseerde misdaad in de Caribische regio 
(waaronder via de Maritime and Air Counter Narcotics Agreement in 
Caribbean en het Caribean Basin Security Initiative). 
 
Venezuela is nog steeds niet aangesloten bij het op 10 april 2003 
gesloten Verdrag inzake samenwerking bij de bestrijding van sluikhandel 
in verdovende middelen en psychotrope stoffen over zee en door de lucht 
in het Caribisch gebied (‘Verdrag van San José’), ondanks aansporingen 
van Nederlandse zijde aan Venezuela om partij te worden bij dit Verdrag. 
 
De ambassade van het Koninkrijk der Nederlanden in Caracas beschikt 
over een defensieattaché en een politieliaison om verdere uitvoering aan 
 
 Pagina 4 van 6
