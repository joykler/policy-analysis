17  
 
Hoe vrijblijvend is de ‘bedoeling’ om in het laatste contractjaar 
 
een exit traject, met eventuele scholingsmogelijkheden, voor 
kustwachtpersoneel te realiseren?  
 
In overleg met de lokale vakbonden is afgesproken dat betrokken 
medewerkers, binnen de grenzen van de operationele inzet, in de 
gelegenheid worden gesteld zich in het laatste contractjaar voor te 
bereiden op hun uitstroom. Dit traject komt tot stand op verzoek van de 
individuele medewerker en wordt vastgesteld in overleg met zowel de 
lijnmanager als bureau Personeel van de Kustwacht.  
 
18 
Hoe is de verdeelsleutel die sinds de oprichting van de Kustwacht 
in 1995 wordt gehanteerd vastgesteld? Op basis van welke 
feiten/argumenten is men tot de huidige verdeling gekomen?  
Bij de huidige verdeling, die is vastgesteld op 11 februari 2011 door de 
Rijksministerraad, is gebruikgemaakt van de verdeelsleutel die ook is 
gehanteerd bij de boedelscheiding van het land De Nederlandse Antillen. 
De bijdrage van Nederland is verhoogd met het aandeel van Caribisch 
Nederland. Nederland betaalt de inzet van defensiemiddelen (via de 
begroting van Defensie) en de luchtverkenning (inclusief de exploitatie 
van het steunpunt Hato). De landen dragen gezamenlijk de overige 
uitgaven met de volgende verdeling:  
 
Nederland (inclusief Caribisch Nederland) :  69%  
Aruba :      11%  
Curaçao:      16%     
Sint Maarten:          4%    
 
19 
Betalen de landen hun deel van het Kustwachtbudget wel op tijd?  
De landen komen hun betalingsverplichtingen ieder jaar na, deze 
betalingen worden echter over het algemeen niet tijdig verricht. 
 
 
 
 
 Pagina 6 van 6
