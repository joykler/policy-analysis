Antwoorden op de feitelijke vragen van de vaste commissie van Defensie 
 
aan de minister van Defensie inzake het Jaarplan 2015 van de Kustwacht 
voor het Koninkrijk der Nederlanden in het Caribisch Gebied (28 januari  
2015 met kenmerk 34000-X-63/2015D02673)  
 
 
 
1 
Op welke wijze wordt invulling gegeven aan de rijksbegroting 
waar onder het kopje “inzetbaarheidsdoelstellingen Defensie” 
staat dat er een “permanente militaire presentatie in het 
Caribisch gebied is” waaronder “een groot bovenwaterschip”? Dit 
daar uit eerdere informatie is gebleken dat vorig jaar ruim twee 
maanden geen Nederlands marineschip kon patrouilleren.  
2 
Zal er komend jaar permanente militaire presentatie zijn in het 
Caribisch gebied?   
Defensie is in het Caribisch gebied permanent aanwezig met een 
stationsschip, Zr.Ms. Pelikaan, een compagnie mariniers op Aruba, een 
roulerende compagnie van het CLAS op Curaçao, een detachement 
mariniers op Sint Maarten, twee bootpelotons en een brigade van de 
Koninklijke Marechaussee. Defensie ondersteunt hiermee onder meer de 
Kustwacht. Vanwege de roulatiesystematiek die voor de schepen wordt 
gehanteerd, is in de winter een tussenperiode van twee maanden in de 
aanwezigheid van een stationsschip gebruikelijk. Dit past binnen de 
afspraken van het convenant. Defensie heeft derhalve kunnen voldoen 
aan de gemaakte afspraken.  
 
3 
Hoe lopen de mensensmokkeltrajecten die zowel de 
Benedenwindse als de Bovenwindse eilanden als springplank 
gebruiken? Kunt u aangeven wat het startpunt en wat het 
eindpunt is van deze trajecten?  
De gegevens met betrekking tot mensensmokkeltrajecten in het Caribisch 
gebied leveren geen eenduidig beeld op. Het grootste deel van 
aangehouden illegalen op Aruba komt uit Venezuela. Deze groep lijkt 
vooral Aruba als eindbestemming te hebben. Op de Bovenwinden komen 
aangehouden illegalen van verschillende Caribische (ei)landen. Sint 
Maarten wordt in voorkomende gevallen vooral gebruikt als tussenstop 
richting Puerto Rico en de Verenigde Staten.    
 
4 
Op welke wijze kan bij de bestrijding van mensensmokkel, 
mensenhandel en illegale immigratie de samenwerking tussen de 
Kustwacht en de immigratie- en inlichtingendiensten worden 
verbeterd?  
De samenwerking tussen de verschillende ketenpartners en de Kustwacht 
verloopt over het algemeen goed. Dit blijkt onder andere uit het feit dat 
in overleg met de partners in Aruba een gezamenlijk plan is opgesteld om 
de samenwerking verder uit te breiden. Dit plan is vooral gericht op het 
verbeteren van de onderlinge informatie-uitwisseling en de aansturing 
 
 Pagina 2 van 6
