lid, van de WVO, zal ook op 1 augustus 2014 plaatsvinden. Tot die tijd zal sprake zijn 
van een tijdelijke dubbeling van onderdeel e.    
 
Onderdelen B en D (artikelen 30a en 60 WVO) 
In de Wet tot wijziging van diverse wetten op het terrein van het Ministerie van 
Onderwijs, Cultuur en Wetenschap om wetstechnische gebreken te herstellen, om de 
mogelijkheid tot afwijking van de wet bij lagere regelgeving in bepaalde gevallen te 
beëindigen, om uitgewerkte overgangsbepalingen te schrappen en het nog geldend 
overgangsrecht over te brengen naar de Wet op het primair onderwijs en de Wet op de 
expertisecentra en om de naamgeving van de ministeries aan te passen (Stb. 2013, 88) 
is in lijn met de motie-Jurgens (Kamerstukken I, 2005/06, 21 109, nr. A) artikel 30a 
WVO komen te vervallen. In de motie-Jurgens is verzocht om een delegatie van 
wetgevende bevoegdheid bij wet aan een lagere regelgever, welke die lagere regelgever 
machtigt om af te wijken van de wet in formele zin, niet toe te staan. Artikel 30a bood 
de mogelijkheid om voor de indiening van een bezwaarschrift of administratief 
beroepschrift en voor de daarop te nemen beslissing ter zake van de deelneming aan 
eindexamens, bij algemene maatregel van bestuur kortere termijnen te stellen dan de 
termijnen, genoemd in de artikelen 6:7, 7:10 en 7:24 van de Algemene wet 
bestuursrecht. In onderliggende regelgeving (het Eindexamenbesluit VO, het 
Staatsexamenbesluit VO en het Staatsexamenbesluit Nederlands als tweede taal) zijn de 
in artikel 30a mogelijk gemaakte kortere termijnen nader uitgewerkt, maar door het 
vervallen van artikel 30a kan geen beroep meer worden gedaan op deze termijnen, 
althans niet voor zover de Algemene wet bestuursrecht (Awb) van toepassing is (zie 
hierna). Voor de goede toepassing van de regelingen van de examens voor leerlingen is 
het van belang dat er een snelle besluitvorming plaatsvindt, zodat eventueel nog in een 
later tijdvak aan het examen kan worden deelgenomen.  
 
In het nieuwe artikel 30a wordt de mogelijkheid geregeld om voorziening te vragen 
tegen beslissingen inzake deelneming aan eindexamens en worden de in deze procedure 
te hanteren termijnen bepaald. Indien de desbetreffende beslissing een besluit is als 
bedoeld in de Awb, is er sprake van administratief beroep en gelden de termijnen in 
afwijking van de Awb (eerste tot en met derde lid). Ook indien de desbetreffende 
beslissing geen besluit in de zin van de Awb is, hetgeen in het bijzonder onderwijs aan 
de orde kan zijn, kunnen leerlingen voorziening tegen de beslissing vragen en gelden 
dezelfde termijnen (vierde tot en met zesde lid). In dat geval vormen de termijnen 
echter geen afwijking van de Awb. Voor de duidelijkheid wordt hierbij opgemerkt dat 
met “bestuursorgaan” (eerste lid), “beroepsorgaan” (derde lid) en “instantie” (vierde lid) 
de commissie van beroep voor eindexamens wordt bedoeld. Het Eindexamenbesluit VO, 
het Staatsexamenbesluit VO en het Staatsexamenbesluit Nederlands als tweede taal 
worden hierop aangepast. Dat betekent dat de (afwijkende) termijnen niet meer in deze 
besluiten worden geregeld, maar in de WVO zelf. Materieel ontstaat hierdoor weer de 
situatie van voor het schrappen van artikel 30a WVO. Over de termijn van vijf dagen 
waarbinnen een beroepschrift of verzoekschrift kan worden ingediend kan nog het 
volgende worden opgemerkt. Deze termijn geldt nadat de beslissing aan de kandidaat is 
bekendgemaakt. Bekendmaking geschiedt door toezending of uitreiking aan de 
kandidaat (voor wat betreft besluiten vloeit dit voort uit artikel 3:41, eerste lid, 
Algemene wet bestuursrecht). Gezien de korte termijn van vijf dagen verdient het 
aanbeveling dat de beslissing niet (alleen) per post wordt verzonden maar (ook) wordt 
overhandigd of gemaild aan de kandidaat. 
 
Voor de staatsexamens is de afwijking van de Awb geregeld in artikel 60, zevende, 
achtste en negende lid. In dat geval is er sprake van een bezwaarprocedure.  
 
Onderdeel C (artikel 53f WVO) 
Met deze wijziging wordt de bedoeling van de wetgever, namelijk om fusies waarbij 
praktijkonderwijs een rol speelt uit te zonderen van de fusietoets, tot uiting gebracht in 
    W10499.K-2 14
