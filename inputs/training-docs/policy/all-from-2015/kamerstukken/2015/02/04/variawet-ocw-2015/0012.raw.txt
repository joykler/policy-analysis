6. Consequenties voor Caribisch Nederland 
 
Dit wetsvoorstel heeft enkele zeer beperkte gevolgen voor Caribisch Nederland. Ten 
eerste worden de WPO BES, WVO BES en WEB BES in redactionele zin enigszins 
aangepast: de term ‘controleprotocol’ wordt gewijzigd in ‘accountantsprotocol’. Ten 
tweede wordt artikel 3, derde lid, onderdelen a, c, d en e, van de WOT aangevuld met 
de equivalente bepalingen in de Wet primair onderwijs BES, de Wet voortgezet onderwijs 
BES, de Wet educatie en beroepsonderwijs BES en de Leerplichtwet BES. De reden 
hiervoor is dat bij de wet van 2 februari 2012 (Wet tot wijziging van de Wet op het 
onderwijstoezicht en enige andere wetten in verband met de invoering van geïntegreerd 
toezicht en de gewijzigde rol van de Inspectie van het Onderwijs bij het toezichtproces; 
Stb. 2012, 118) abusievelijk de BES-wetten niet zijn meegenomen. Voor een verdere 
toelichting wordt verwezen naar de artikelsgewijze toelichting bij artikel VI, onderdeel A.  
 
Ten derde wordt in de WVO BES in artikel 39, eerste lid, onderdeel e, voorgesteld om de 
verplichting voor atheneum leerlingen om het vak culturele kunstzinnige vorming te 
volgen, te laten vervallen, indien het vak Latijnse taal en cultuur of Griekse taal en 
cultuur, dan wel beide, in het profiel zijn opgenomen. Zie toelichting onder de 
Artikelsgewijze toelichting onder Artikel III, onderdeel A.  
 
7. Consultatie 
 
Gezien de aard van de onderwerpen in dit wetsvoorstel, is deze niet voorgelegd voor 
internetconsultatie.  
 
ARTIKELSGEWIJS 
 
ARTIKELEN I en II, onderdeel A  
Deze twee wijzigingen repareren een abusievelijk verkeerde vernummering in de Wet tot 
wijziging van onder meer de Wet op het primair onderwijs, de Wet op de expertisecentra 
en de Wet College voor examens in verband met de invoering van een centrale 
eindtoets, de invoering van een leerling- en onderwijsvolgsysteem en invoering van 
bekostigingsvoorschriften voor minimumleerresultaten voor speciale scholen voor 
basisonderwijs en scholen voor speciaal onderwijs en speciaal en voortgezet speciaal 
onderwijs (centrale eindtoets en leerling- en onderwijsvolgsysteem primair onderwijs) 
(Stb. 2014, 13). 
 
ARTIKELEN I, onderdeel B, II, onderdeel B, III, onderdeel E, IV, onderdeel A, V, 
onderdelen B en C  
Met de artikelen 148a van de WPO (artikel I), 143a van de WEC (artikel II), 99a van de 
WVO (artikel III, onderdeel E), 2.2.4b van de WEB (artikel IV) en 2.17 van de WHW 
(artikel V, onderdelen A en B) wordt in deze wetten een grondslag gecreëerd voor een 
ministeriële regeling waarin regels kunnen worden gesteld voor het uitzetten van gelden, 
het aangaan van geldleningen en het aangaan van verbintenissen voor financiële 
derivaten door (onderwijs)instellingen die mede met publiek geld zijn gefinancierd. De 
onderwijswetten en onderliggende algemene maatregelen van bestuur bevatten reeds 
de hoofdelementen van de regels rond bekostiging. Doel is te waarborgen dat publieke 
gelden worden ingezet voor de publieke zaak en dat de financiële continuïteit van 
instellingen die bekostiging ontvangen, niet in gevaar wordt gebracht. Daarmee wordt 
uitdrukking gegeven aan het Beleidskader Derivaten waarin de algemene 
uitgangspunten voor het gebruik van financiële derivaten in de (semi)publieke sector 
zijn neergelegd. Zie ook paragraaf 2.1 van het algemeen deel van de memorie van 
toelichting. In de wettelijke bepalingen over bekostiging worden onder meer regels 
gegeven over de besteding, de mogelijkheid tot inhouding etc. Op het niveau van een 
algemene maatregel van bestuur worden bijvoorbeeld regels gegeven over het 
berekenen van de hoogte van de bekostiging. De voorgestelde wetswijziging sluit daarop 
    W10499.K-2
