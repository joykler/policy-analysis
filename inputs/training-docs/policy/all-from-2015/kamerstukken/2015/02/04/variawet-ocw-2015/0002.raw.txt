ARTIKEL II. WIJZIGING WET OP DE EXPERTISECENTRA 
 
De Wet op de expertisecentra wordt als volgt gewijzigd:  
 
A 
 
In artikel 11 wordt het tweede zevende lid vernummerd tot het negende lid.  
 
 
B 
 
Na artikel 143 wordt een artikel ingevoegd, luidende: 
 
Artikel 143a. Beleggen en belenen 
Bij ministeriële regeling kunnen regels worden gesteld over het door het bevoegd gezag 
uitzetten van gelden, het aangaan van geldleningen en het aangaan van verbintenissen 
voor financiële producten. 
 
C 
 
In artikel 157, vierde lid, wordt “controleprotocol” gewijzigd in: accountantsprotocol. 
 
 
ARTIKEL III. WIJZIGING WET OP HET VOORTGEZET ONDERWIJS 
 
De Wet op het voortgezet onderwijs wordt als volgt gewijzigd: 
 
A 
 
In artikel 13, eerste lid, wordt het tweede onderdeel e, luidend “culturele en 
kunstzinnige vorming, en” vervangen door: 
e. culturele en kunstzinnige vorming, met dien verstande dat indien Latijnse taal en 
cultuur of Griekse taal en cultuur, dan wel beide, deel uitmaken van het profiel, de 
leerling is vrijgesteld van het volgen van het vak culturele en kunstzinnige vorming, en. 
 
B 
 
Na artikel 30 wordt een artikel ingevoegd, luidende: 
 
Artikel 30a. Voorziening tegen beslissingen inzake deelneming aan 
eindexamens 
1. Tegen een besluit inzake deelneming aan eindexamens staat administratief beroep 
open bij een bij algemene maatregel van bestuur aan te wijzen bestuursorgaan.  
2. In afwijking van artikel 6:7 van de Algemene wet bestuursrecht bedraagt de termijn 
voor het indienen van het beroepschrift vijf dagen. 
3. In afwijking van artikel 7:24, eerste, tweede, vierde, vijfde, zesde en zevende lid, van 
de Algemene wet bestuursrecht beslist het beroepsorgaan binnen twee weken na 
ontvangst van het beroepschrift. Het kan de beslissing voor ten hoogste twee weken 
verdagen. 
4. Tegen een beslissing inzake deelneming aan eindexamens die geen besluit is, kan de 
betrokken leerling of zijn ouders voorziening vragen bij een bij algemene maatregel van 
bestuur aan te wijzen instantie.  
5. De termijn voor het indienen van het verzoekschrift bedraagt vijf dagen, met ingang 
van de dag na die waarop de beslissing aan de leerling is uitgereikt of toegezonden. 
6. De instantie, bedoeld in het vierde lid, beslist binnen twee weken na ontvangst van 
het verzoekschrift. Zij kan de beslissing voor ten hoogste twee weken verdagen. 
    W10499.K-2
