is in dit geval een bestuur of bevoegd gezag. Daarnaast zouden er in de regio minstens 
twee opties over moeten blijven in de verschillende onderwijssoorten (vbo, mavo, havo 
en vwo), die niet van eenzelfde aanbieder zijn (niet inbegrepen het praktijkonderwijs).” 
 
Kamerstukken II 2008/09, 32 040, nr. 3, p. 28: 
“Te denken valt hierbij aan bijvoorbeeld dat er ten minste twee aanbieders in de 
gemeenten aanwezig blijven waarin de huidige leerlingen van die scholen woonachtig 
zijn. Dit geldt voor de schoolsoorten in het voortgezet onderwijs, met uitzondering van 
het praktijkonderwijs.” 
 
Stcrt. 2011, 13592, p. 23.  
“Het praktijkonderwijs omvat het minste aantal leerlingen: het valt daarom niet onder 
de werking van deze regeling.” 
 
Daarom wordt met deze wetwijziging beoogd om de uitzonderingspositie van het 
praktijkonderwijs conform de bedoeling van de wetgever duidelijker weer te geven.  
 
De uitzondering van de fusietoets betreft bestuurlijke fusies waarbij de instandhouding 
van één of meer categoriale scholen voor praktijkonderwijs wordt overgedragen aan een 
ander bevoegd gezag dat een of meerdere scholen voor praktijkonderwijs in stand 
houdt. Ook indien de instandhouding van één of meerdere scholen voor 
praktijkonderwijs wordt overgedragen aan een bevoegd gezag dat een school of 
scholengemeenschap met (eventueel naast praktijkonderwijs ook) andere scholen of 
schoolsoorten in stand houdt, is de fusie niet aan de fusietoets onderhevig. 
 
De fusie is wel toetsplichtig als naast de instandhouding van één of meer scholen voor 
praktijkonderwijs ook de instandhouding van één of meer andere scholen of 
schoolsoorten of scholengemeenschappen wordt overgedragen aan een bevoegd gezag 
dat één of meer scholen of scholengemeenschappen in stand houdt. Het effect op de 
keuzevrijheid is dan groter, omdat er dan een bevoegd gezag is dat niet louter één of 
meerdere scholen voor praktijkonderwijs erbij krijgt, maar ook andere grootschaliger 
georganiseerde scholen of schoolsoorten. De aanvraag voor goedkeuring van de fusie 
ziet dan op de andere schoolsoorten dan het praktijkonderwijs. Ook in het geval van een 
dergelijke fusie worden de effecten voor praktijkonderwijs niet meegenomen in het 
advies van de adviescommissie en het besluit van de Minister. 
 
Het gaat ook om institutionele fusies waarbij een school voor praktijkonderwijs 
samengaat met een andere school voor praktijkonderwijs. Deze fusies zijn ook niet aan 
de fusietoets onderhevig. Ook niet toetsplichtig is een institutionele fusie van een 
categoriale school voor praktijkonderwijs met een andere school of scholengemeenschap 
voor voortgezet onderwijs (vbo, mavo, havo en/of vwo). Ook in dat geval wordt 
namelijk alleen praktijkonderwijs toegevoegd aan de school of scholengemeenschap. 
 
Een institutionele fusie van een scholengemeenschap waarin een school met 
praktijkonderwijs is opgenomen met een andere brede scholengemeenschap, waarin een 
school met praktijkonderwijs is opgenomen, is wel toetsplichtig voor zover het de andere 
schoolsoorten dan praktijkonderwijs betreft. 
 
Voorts valt de overdracht van de instandhouding van een school of scholengemeenschap 
voor vbo, mavo, havo en/of vwo aan een ander schoolbestuur met 
scholengemeenschappen waaraan een school voor praktijkonderwijs is verbonden onder 
de fusietoetsplicht. Het nieuwe tweede lid van artikel 53f spreekt immers over een 
uitzondering op de fusietoets voor zover het scholen voor praktijkonderwijs betreft.  
 
In artikel 4 van de Regeling en beleidsregels fusietoets in het onderwijs is bepaald dat 
de noodzaak tot advisering ontbreekt ten aanzien van een bestuurlijke of institutionele 
fusie in het voortgezet onderwijs indien de betrokken scholen gezamenlijk minder dan 
    W10499.K-2
