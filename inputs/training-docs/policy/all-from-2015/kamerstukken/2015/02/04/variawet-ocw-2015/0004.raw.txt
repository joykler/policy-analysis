ARTIKEL V. WIJZIGING WET OP HET HOGER ONDERWIJS EN 
WETENSCHAPPELIJK ONDERZOEK 
 
De Wet op het hoger onderwijs en wetenschappelijk onderzoek wordt als volgt 
gewijzigd: 
 
A 
 
In het opschrift van artikel 2.10a wordt “Controleprotocol” vervangen door: 
Accountantsprotocol. 
 
B 
 
Titel 4 van Hoofdstuk 2 komt als volgt te luiden: Titel 4. Bijzondere bepalingen in 
verband met het financieel beheer. 
 
C 
 
Artikel 2.17 wordt als volgt gewijzigd: 
1. Voor de tekst wordt de aanduiding “1.” geplaatst. 
2. Er wordt een lid toegevoegd, luidende: 
2. Bij ministeriële regeling kunnen regels worden gesteld over het door het 
instellingsbestuur uitzetten van gelden, het aangaan van geldleningen en het aangaan 
van verbintenissen voor financiële producten. 
 
 
ARTIKEL VI. WIJZIGING WET OP HET ONDERWIJSTOEZICHT 
 
De Wet op het onderwijstoezicht wordt als volgt gewijzigd:  
 
A 
 
Artikel 3 wordt als volgt gewijzigd: 
1. In het tweede lid, onderdeel d, wordt “de bekostigde instellingen” vervangen door: de 
bekostigde instellingen, de samenwerkingsverbanden en de kenniscentra 
beroepsonderwijs bedrijfsleven. 
2. In het tweede lid vervalt onderdeel e onder verlettering van de onderdelen f en g tot 
e en f.  
3. Het derde lid, onderdeel a, komt te luiden: 
a. de bekostiging voor ten hoogste vijftien procent in te houden of geheel of gedeeltelijk 
op te schorten, op grond van artikel 164 van de Wet op het primair onderwijs, artikel 
129 van de Wet primair onderwijs BES, artikel 146 van de Wet op de expertisecentra, 
artikel 104 van de Wet op het voortgezet onderwijs, artikel 184 van de Wet voortgezet 
onderwijs BES, artikel 11.1 van de Wet educatie en beroepsonderwijs, artikel 10.2 van 
de Wet educatie en beroepsonderwijs BES of artikel 15.1 van de Wet op het hoger 
onderwijs en wetenschappelijk onderzoek;. 
4. Het derde lid, onderdeel c, komt te luiden: 
c. bij of krachtens de Wet op het primair onderwijs, de Wet primair onderwijs BES, de 
Wet op de expertisecentra, de Wet op het voortgezet onderwijs, de Wet voortgezet 
onderwijs BES, de Wet educatie en beroepsonderwijs, de Wet educatie en 
beroepsonderwijs BES of de Wet op het hoger onderwijs en wetenschappelijk  onderzoek 
correcties aan te brengen of bedragen in mindering te brengen op de  bekostiging; 
5. Het derde lid, onderdeel d, komt te luiden: 
d. voor zover het niet de enige opleiding in zijn soort betreft, een waarschuwing als 
bedoeld in de artikelen 6.1.5, 6.1.5b, 6.2.3, 6.2.3b en 6.3.2 van de Wet educatie en 
    W10499.K-2
