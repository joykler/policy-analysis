Aan de Voorzitter van de
Directie Westelijk Halfrond
Bezuidenhoutseweg 67
Tweede Kamer der Staten-Generaal
2594 AC Den Haag
Binnenhof 4
Postbus 20061
Den Haag
Nederland
www.rijksoverheid.nl
Onze Referentie
Minbuza-2015.57347
Uw Referentie
2014Z22950/2014D46349
Bijlage(n)
Datum 27 februari 2015
Betreft Uw verzoek inzake de actuele situatie in Venezuela en de mogelijke
consequenties voor de Koninkrijksdelen in het Caribisch gebied
Graag bied ik u hierbij de reactie aan op het verzoek van de Vaste Commissie
voor Buitenlandse Zaken van 11 december 2014 met kenmerk
2014Z22950/2014D46349 inzake de actuele situatie in Venezuela en de mogelijke
consequenties voor de Koninkrijksdelen in het Caribisch gebied.
Venezuela is het grootste buurland van het Koninkrijk en er bestaan nauwe
betrekkingen tussen Venezuela en Benedenwindse (ei)landen van het Koninkrijk:
Aruba, Bonaire en Curaçao. Deze betrekkingen berusten onder andere op een
gedeelde historie, familiebanden en economische verwevenheid. Ontwikkelingen in
Venezuela kunnen een directe impact hebben op de Caribische delen van het
Koninkrijk. Om die reden, en omdat Venezuela een belangrijke rol speelt in de
bredere regio, wordt in het kader van het buitenlands beleid van het Koninkrijk
ruim aandacht besteed aan de situatie in Venezuela.
Economische ontwikkelingen
Het land verkeert economisch in een crisis. De inflatie over 2014 bedroeg 64%
(bron: Economist Intelligence Unit, januari 2015) en er wordt een negatieve
economische groei van -1% voorspeld voor 2015 (bron: IMF, oktober 2014). Door
de dalende olieprijs (nu ver onder het ‘break-even’ punt van $107 (bron: Fitch
Ratings, 2014) is er een tekort aan financiële middelen. Het land kampt met
schaarste aan tal van consumptiegoederen, waaronder voedsel en medicijnen. Het
economisch negatieve klimaat heeft geleid tot een ongunstig
ondernemingsklimaat. Aanwezige buitenlandse ondernemingen ondervinden
problemen door het gebrek aan toegang tot deviezen, het niet kunnen exporteren
van dividend en de uitstaande vorderingen bij de Venezolaanse regering.
Structurele hervormingen - zoals de verhoging van de benzineprijs en de afbouw
van grootschalige subsidies – zijn nodig, maar stuiten op zoveel weerstand dat de
regering hier tot dusver niet toe is overgegaan. De Venezolaanse maatregelen om
economische crisis te beteugelen richten zich op tegengaan van smokkel en
hamsteren. Ook de tijdens de jaarlijkse toespraak in het Parlement (Memoria y
Cuenta; op 21 januari jl.) door president Maduro aangekondigde maatregelen –
verhoging van de pensioenen en het minimumloon met 15%, en invoering van
Pagina 1 van 3
