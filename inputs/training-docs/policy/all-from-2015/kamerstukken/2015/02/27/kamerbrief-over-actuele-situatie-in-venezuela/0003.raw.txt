Caribische delen van het Koninkrijk
Directie Westelijk Halfrond
Door de geografische ligging, de historische banden en verwevenheid van de
Onze Referentie
samenlevingen ligt het belang van goed nabuurschap ten grondslag aan de
Minbuza-2015.57347
betrekkingen tussen het Koninkrijk en Venezuela. De huidige bilaterale relatie en
de diplomatieke contacten tussen het Koninkrijk der Nederlanden en Venezuela
zijn goed te noemen. Sinds het tekenen van het Verdrag inzake overvlucht van
staatsluchtvaartuigen (in 2012) behoren problemen met weigering van toegang
aan toestellen van Kustwacht voor het Koninkrijk der Nederlanden en Koninklijke
Marine tot het luchtverkeersgebied (Flight Information Region - FIR) dat ten
zuiden van Aruba en Curaçao ligt, tot het verleden. De samenwerking tussen het
Koninkrijk en Venezuela in het kader van de bestrijding van grensoverschrijdende
criminaliteit, waaronder mensenhandel en drugssmokkel, verloopt goed.
De economieën van Aruba, Curaçao en Bonaire zijn sterk verweven met de
Venezolaanse economie. Maatregelen in de economische sfeer kunnen directe
gevolgen hebben. Zo heeft het Venezolaanse verbod op uitvoer van
gesubsidieerde producten directe gevolgen voor Aruba, Curaçao en Bonaire. Met
name Aruba dat voor een groot deel afhankelijk is van Venezuela voor de import
van levensmiddelen, ondervindt de gevolgen hiervan. Ook voor wat betreft de
energievoorziening zijn Aruba, Curaçao en Bonaire afhankelijk van Venezuela. De
Isla-raffinaderij op Curaçao is eigendom van Curaçao, maar wordt geëxploiteerd
door het Venezolaanse staatsoliebedrijf Petróleos de Venezuela S.A. (PDVSA). De
raffinaderij levert een bijdrage variërend van 9 tot 11% van het BNP van Curaçao
en zorgt tevens voor aanzienlijke werkgelegenheid.
Ondanks de actuele situatie in Venezuela is op dit moment geen substantiële
toename van migratiestromen naar Aruba, Curaçao en Bonaire waar te nemen.
Wel zijn er meer Venezolanen die naar Aruba, Curaçao en Bonaire komen om
inkopen te doen of voor toerisme.
De Minister van Buitenlandse Zaken,
Bert Koenders
Pagina 3 van 3
