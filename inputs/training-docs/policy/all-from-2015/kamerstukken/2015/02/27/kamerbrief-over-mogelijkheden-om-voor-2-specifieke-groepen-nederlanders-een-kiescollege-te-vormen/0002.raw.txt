6
horizonbepaling in werking is getreden. 
 
Datum 
27 februari 2015 
Verdere ontwikkeling 
Bij de Eerste Kamer is een voorstel tot grondwetswijziging aanhangig dat erin 
Kenmerk 
2015-0000037246 
voorziet dat de leden van de eilandsraden mede de leden van de Eerste Kamer 
gaan kiezen. In de notitie over mogelijke kiescolleges van 18 december jl. is deze 
oplossingsrichting niet verlaten. Voor de bedenkingen van het kabinet bij de 
introductie van een kiescollege voor Caribisch Nederland verwijs ik u 
7
kortheidshalve naar mijn brief van 24 maart 2014 aan uw Kamer. 
 
In het mondeling overleg op 16 december jl. is wederom gebleken dat de 
betrokken Eerste Kamercommissies niet kunnen instemmen met de 
oplossingsrichting van het kabinet. Zij achten de introductie van een kiescollege 
noodzakelijk om recht te kunnen doen aan de volgende uitgangspunten: 
- Nederlanders in Caribisch Nederland moeten invloed krijgen op de 
samenstelling van de Eerste Kamer 
- niet-Nederlanders moeten kiesrecht hebben voor de eilandsraad 
- niet-Nederlanders mogen geen invloed krijgen op de samenstelling van de 
Eerste Kamer. 
 
Het kabinet acht het van groot belang dat de Nederlandse ingezetenen van 
Caribisch Nederland zo spoedig mogelijk – dat wil zeggen in 2019 – invloed 
kunnen uitoefenen op de samenstelling van de Eerste Kamer. In het licht van het 
voorgaande kan dit slechts gerealiseerd worden als een wijziging van het thans 
aanhangige voorstel tot grondwetswijziging in procedure wordt gebracht (novelle). 
Aangezien het hierbij gaat om een wijziging van een voorstel tot 
grondwetswijziging waarmee uw Kamer reeds heeft ingestemd, acht ik dit alleen 
zinvol indien voor een dergelijke wijziging in uw Kamer ruime steun bestaat. 
Graag treed ik met u in overleg hierover. 
  
Bedacht moet worden dat het een grote inspanning zal vergen om deze wijziging 
tijdig te realiseren. Zo is alleen met de consultatie van de Caribische openbare 
lichamen al ten minste drie maanden gemoeid. Naar verwachting kan een nieuw 
wetsvoorstel begin 2016 worden ingediend. 
 
Het kabinet hecht eraan de kwestie van mogelijke invloed van niet-ingezetenen op 
de samenstelling van de Eerste Kamer los te koppelen van de kwestie van invloed 
van Nederlandse inwoners van Caribisch Nederland op de samenstelling van de 
Eerste Kamer. Zoals reeds in de notitie van 18 december jl. uiteengezet is, vergt 
een kiescollege voor niet-ingezetenen een fundamentele discussie over de 
verkiezing van de Eerste Kamer, waartoe het kabinet geen noodzaak ziet.  
 
De minister van Binnenlandse Zaken en Koninkrijksrelaties, 
 
 
 
 
 
dr. R.H.A. Plasterk 
                                                
6
 Stb. 2015, nr. 27. 
7
 Kamerstukken II 2013/14, 33 131, nr. 15. 
 
 
Pagina 2 van 2 
 
 
 pagina’s (inclusief voorblad)
