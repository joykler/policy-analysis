een nieuw systeem voor wisselkoersen – lijken niet op korte termijn voor een
Directie Westelijk Halfrond
opleving van de economie te kunnen zorgen.
Onze Referentie
Minbuza-2015.57347
Politieke ontwikkelingen
In de periode van februari tot mei 2014 vonden grootschalige studentenprotesten
plaats vanwege toenemende onveiligheid, inflatie en schaarste. De politieke
oppositie heeft zich hierbij aangesloten. Tijdens deze protesten vielen meer dan
40 doden; slachtoffers waren aan beide zijden te betreuren. De dialoog tussen de
regering en het grootste deel van de oppositie, verenigd in de gelegenheidscoalitie
Mesa de la Unidad Democrática (MUD), die in april 2014 werd ingezet, ligt stil.
Bemiddelaars van UNASUR zijn er niet in geslaagd de kloof tussen de partijen te
helpen overbruggen. Hoewel de frequentie en intensiteit van de protesten sinds
mei 2014 zijn afgenomen, blijven in delen van het land protesten voorkomen.
Door de economische moeilijkheden en de protesten lijkt de steun voor president
Maduro te verminderen vergeleken met de verkiezingen in april 2013. Met de
kabinetswissel van september 2014, waarbij de minister van Defensie, de minister
van Binnenlandse Zaken en de minister van Buitenlandse Zaken werden
vervangen, koos de regering voor een voortzetting van het economisch beleid op
basis van het socialistisch gedachtengoed. Dit kan gunstig uitpakken voor de
stabiliteit binnen de Partido Socialista Unido de Venezuela (PSUV). Wettelijk
gezien moeten parlementsverkiezingen voor eind 2015 plaatsvinden. Overigens is
ook de oppositie na de protesten van 2014 nog te verdeeld om een serieus
alternatief te bieden. Het politieke landschap blijft dus gepolariseerd en aan
oppositiekant versnipperd.
Venezuela is een van de minst veilige landen ter wereld en van verschillende
kanten worden zorgen geuit over de mensenrechtensituatie in Venezuela
(Amnesty International, Human Rights Watch, VN Hoge Commissaris voor de
Rechten van de Mens). Het optreden tegen oppositieleden verhardt, zoals blijkt uit
de recente arrestatie van Antonio Ledezma, burgemeester van groot-Caracas. De
EU woont, net als in andere landen, belangrijke processen tegen oppositieleden
als waarnemer bij.
Regionaal
Venezuela blijft in regionaal verband een actieve en belangrijke speler. Het land
heeft een van de belangrijkste oliereserves ter wereld. Petrocaribe - het
programma op basis waarvan olie wordt geleverd onder gunstige voorwaarden
aan regeringen in de Caribische regio - geeft Venezuela aanzienlijke invloed. Het
programma is kostbaar en staat als gevolg van de dalende olieprijzen onder druk.
Via ALBA (Alianza Bolivariana para los Pueblos de Nuestra América, Cubaans-
Venezolaanse initiatief uit 2004 voor economische samenwerking) onderhoudt
Venezuela nauwe banden met gelijkgezinde landen in Latijns-Amerika en de
Cariben. Met Cuba zijn intensieve uitwisselingen onder meer in de
gezondheidszorg. Venezuela speelt een actieve en gewaardeerde rol bij het
vredesproces in Colombia. Venezuela is in 2012 toegetreden tot Mercosur en was
al lid van UNASUR (Unión de Naciones Suramericanas) en CELAC (Comunidad de
Estados Latinoamericanos y Caribeños). De relatie met de Verenigde Staten is
gespannen. Recentelijk kondigde de Verenigde Staten nieuwe sancties aan in de
vorm van reisbeperkingen tegen Venezolaanse overheidsfunctionarissen.
Pagina 2 van 3
