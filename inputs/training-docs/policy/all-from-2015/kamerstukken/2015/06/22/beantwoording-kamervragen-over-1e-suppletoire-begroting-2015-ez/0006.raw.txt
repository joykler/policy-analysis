Directie Financieel 
 
Economische Zaken 
 
 
 
 
 
Ons kenmerk 
 
FEZ / 15083678 
 
 
 
Vraag 5: 
Waarom haalt u 398 miljoen uit de begrotingsreserve duurzame energie om deze 
in te zetten voor zaken (Rijksdienst Groningen, Staatstoezicht op de Mijnen en het 
opvangen van tegenvallers in het generale beeld van de Rijksbegroting) die niets 
met het Energieakkoord of duurzame energie te maken hebben? 
 
Antwoord: 
Bezien over de gehele periode 2015 t/m 2026 worden het uitgavenbudget voor 
duurzame energie noch middelen uit de interne reserve (IR) Duurzame Energie 
ingezet om tegenvallers of intensiveringen te financieren. Er is enkel sprake van 
een tijdelijke ‘voorfinanciering’ van knelpunten en intensiveringen met middelen 
voor duurzame energie in de periode 2015-2020 ter grootte van € 398 mln. Over 
de gehele periode bezien blijven zowel de uitgavenraming als de IR intact. Ik licht 
dit toe.  
In de jaren 2015-2020 gebeurt het volgende: 
 De bestaande uitgavenraming voor subsidies duurzame energie op de EZ-
begroting wordt verlaagd met € 398 mln. Dit ontlast het uitgavenkader, 
waardoor deze meevaller kan worden ingezet voor diverse knelpunten en 
intensiveringen (zie het antwoord op vraag 9). 
 Het uitgavenbudget voor duurzame energie is in deze periode echter wel 
nodig voor de betaling van duurzame energie subsidies. 
 Daarom vindt een onttrekking plaats uit de IR duurzame energie van € 398 
mln. Deze middelen uit de IR worden toegevoegd aan de uitgavenraming voor 
duurzame energie op de EZ-begroting, en ingezet om subsidies duurzame 
energie te betalen. 
 De middelen uit de IR kunnen tijdelijk vervroegd worden ingezet, omdat deze 
pas in (veel) latere jaren nodig zijn om aan reeds aangegane verplichtingen te 
voldoen. Dit wordt in het antwoord op de vragen 8 en 32 toegelicht. De 
onttrekking uit de IR levert derhalve geen complicaties op voor het doelbereik 
2020 en 2023. 
 Per saldo blijft de uitgavenraming voor duurzame energie over de periode 
2015-2020 intact. 
In de jaren 2021-2026 gebeurt het volgende: 
 Aan de reeds beschikbare uitgavenraming voor duurzame energie in de jaren 
2021-2026, worden meevallers als gevolg van onder meer het op termijn 
volledig inleveren van het budget voor de subsidie Compensatie Energie-
intensieve bedrijven (ETS; zie ook antwoorden op de vragen 7, 9 en 48) 
toegevoegd. In totaal komt er op deze manier € 398 mln bovenop de reeds in 
de meerjarenbegroting opgenomen raming.  
 Dit leidt tot een hogere uitgavenreeks voor duurzame energie dan benodigd 
is. Dit ‘overschot’ wordt vervolgens gestort in de IR duurzame energie (€ 398 
mln).  
 Daarmee wordt de IR duurzame energie weer tijdig (voordat de feitelijke 
betalingen moeten worden gedaan) aangevuld tot het oude, oorspronkelijke 
niveau. Daarmee blijft de IR over de gehele periode bezien intact en is 
geborgd dat de toekomstige betalingen, gekoppeld aan de reeds aangegane 
verplichtingen, kunnen worden verricht.  
 
 Pagina 6 van 27
