Directie Financieel 
 
Economische Zaken 
 
 
 
 
 
Ons kenmerk 
 
FEZ / 15083678 
 
 
 
energie. Dit is in lijn met de afspraak dat middelen uit begrotingsreserves 
besteed moeten worden aan het doel waarvoor de reserve is ingesteld (zie ook 
antwoord op vraag 33).  
 
Door deze vervroegde inzet van middelen uit de IR, kan eenzelfde bedrag binnen 
de reeds in de begroting voor deze periode geraamde uitgaven voor duurzame 
energie aangehouden worden. Dit creëert, zoals toegelicht in het antwoord op 
vraag 5, een meevaller in het uitgavenkader van de rijksbegroting. Deze per saldo 
meevaller maakt onderdeel uit van het geheel aan mee- en tegenvallers en draagt 
mede bij aan de dekking van:  
 De oprichting van de Overheidsdienst Groningen, de versterking van het SodM 
en de energiedirecties van EZ en de financiering van bodemonderzoeken (zie 
e
artikel 40 van de 1 suppletoire begroting voor nadere toelichting). Dit naar 
aanleiding van de besluiten in de brief van 9 februari 2015 (TK, 33 529, nr. 
96) over de instelling van de Nationaal Coördinator Groningen.  
 De tegenvaller in het generale beeld als gevolg van de ruilvoet, zoals 
beschreven in de Voorjaarsnota 2015. Ten opzichte van de verwachting ten 
tijde van de Miljoenennota 2015 daalt de nominale ontwikkeling (= loon en 
prijsbijstelling) van de uitgaven onder het kader. Tegelijkertijd daalt het kader 
zelf ook doordat het wordt aangepast met de prijs nationale bestedingen 
(pNB). Omdat het uitgavenkader relatief harder daalt dan de uitgaven onder 
het kader, treedt hierdoor per saldo een ruilvoetverlies op. EZ heeft een 
bijdrage (proportioneel deel, net als andere departementen) geleverd om deze 
problematiek op te kunnen lossen. 
Andere “mee- en tegenvallers” in het pakket dat voor EZ aan de orde is bij de 
besluitvorming over de Voorjaarsnota 2015 bestaan uit de uitgavenverlagingen 
voor de TKI-toeslag en de ETS-compensatie (ramingsbijstellingen die budgettair 
leiden tot een meevaller op de begroting) en in de suppletoire begroting van EZ 
verwerkte verhogingen voor Groen onderwijs (budgettair leidend tot een 
tegenvaller). Er bestaat geen inhoudelijk relatie tussen de betreffende mee- en 
tegenvallers en evenmin is er een één op één relatie te leggen tussen specifieke 
tegenvallers enerzijds en specifieke tegenvallers anderzijds. 
 
Vraag 10: 
Waarom besteedt u geld dat is geheven bij inwoners, burgers en bedrijven door 
middel van de opslag duurzame energie, niet nu aan duurzame energie of het 
Energieakkoord? 
 
Antwoord: 
Zie het antwoord op vraag 5. 
 
Vraag 11: 
Waarom gebruikt u de middelen van de reserve duurzame energie in 2015 om 
beleidsintensiveringen binnen de begroting op te lossen die niet gerelateerd zijn 
aan het oorspronkelijke doel? 
 
 
 
 Pagina 10 van 27
