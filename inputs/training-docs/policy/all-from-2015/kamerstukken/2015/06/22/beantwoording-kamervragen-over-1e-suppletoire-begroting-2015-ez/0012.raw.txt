Directie Financieel 
 
Economische Zaken 
 
 
 
 
 
Ons kenmerk 
 
FEZ / 15083678 
 
 
 
Antwoord: 
In 2015 wordt € 20 mln onttrokken aan de Interne Reserve Duurzame Energie. 
Dit bedrag wordt, als onderdeel van in totaal € 398 mln over de periode 2015-
2020, vervroegd ingezet voor de uitbetaling van subsidies voor duurzame energie. 
Hierdoor kan eenzelfde bedrag aan reeds in de begroting geraamde uitgaven 
worden aangehouden, hetgeen een meevaller in het uitgavenkader creëert. Deze 
e
per saldo meevaller wordt ingezet ter dekking van diverse in de 1 suppletoire 
begroting genoemde uitgavenverhogingen. 
Over de gehele periode 2015 t/m 2026 bezien, worden het uitgavenbudget voor 
duurzame energie noch middelen uit de interne reserve (IR) Duurzame Energie 
ingezet om tegenvallers of intensiveringen te financieren. Zie ook het antwoord op 
vraag 5. 
 
Vraag 16: 
Kunt u aangeven hoeveel de begrotingsreserve duurzame energie naar 
verwachting in de komende jaren zal toenemen? 
 
Antwoord: 
Naar de huidige inzichten zal de interne begrotingsreserve dit jaar toenemen met 
een bedrag van circa € 400 mln, vooral als gevolg van vertraagde projecten in de 
oude SDE-regeling. Naar verwachting zal de begrotingsreserve in de jaren 2016 
en volgende niet of nauwelijks toenemen en mogelijk zelfs afnemen. 
 
Vraag 17: 
Kunt met betrekking tot de SDE+ (Stimuleringsmaatregel Duurzame 
Energieproductie) een uitsplitsing maken van het geld dat is gereserveerd voor de 
verschillende gesubsidieerde duurzame energievormen in de jaren 2015 t/m 
2019? 
 
Antwoord: 
Doordat er, met uitzondering van wind op zee, in de SDE+ ex ante geen specifiek 
budget per categorie wordt gereserveerd en doordat de subsidiebedragen per kWh 
ieder jaar opnieuw per categorie worden vastgesteld, is de gevraagde uitsplitsing 
voor de jaren 2015 tot en met 2019 niet te geven. Er is geen specifiek budget per 
categorie gereserveerd, omdat de SDE+ gebaseerd is op concurrentie en 
technologieneutraliteit. De subsidiebedragen die de verschillende categorieën 
krijgen zijn afhankelijk van de ontwikkeling van de kostprijs, de ontwikkeling van 
de energieprijzen en het kostenverlagende effect van concurrentie tussen 
aanvragers van SDE+-middelen. Het niet meer vooraf toedelen van specifieke 
budgetten aan specifieke technologieën is een van de belangrijkste lessen van de 
voorganger van de SDE+, de SDE-regeling. 
 
Vraag 18: 
Kunt u de bedragen van de korting op voor de ETS (Compensatieregeling Energie-
intensieve bedrijven) beschikbare middelen nader motiveren? 
 
 
 
 Pagina 12 van 27
