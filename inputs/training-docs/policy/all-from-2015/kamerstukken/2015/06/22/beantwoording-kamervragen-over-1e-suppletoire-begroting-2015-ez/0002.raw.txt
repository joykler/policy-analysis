Directie Financieel 
 
Economische Zaken 
 
 
 
 
 
Ons kenmerk 
 
FEZ / 15083678 
 
 
 
e
Antwoorden op Kamervragen 1 suppletoire EZ-begroting 2015 
 
Vraag 1: 
Klopt het dat de eindejaarsmarge over 2014 32,8 miljoen euro bedroeg? Hoe is 
deze verwerkt in de voorjaarsnota? Hoe is de Kamer in de gelegenheid gesteld om 
mee te beslissen over de besteding van deze 32,8 miljoen? Is overwogen om 15 
miljoen euro opzij te zetten voor Philips Lighting in Emmen? Zo nee, waarom niet? 
 
Antwoord: 
e
Het klopt dat de eindejaarsmarge € 32,8 mln bedroeg. Deze is in de 1 suppletoire 
begroting 2015 van EZ verdeeld over beleidsartikel 11 (PIANOo/TenderNed ad 
€ 2,9 mln en bijdrage aan CBS ad € 2,3 mln), beleidsartikel 14 (€ 7,1 mln ten 
behoeve van duurzame energie voor Caribisch Nederland), beleidsartikel 16 
(€ 2 mln voor RVO in verband met de overheveling van de uitvoering van het 
e
visserijregistratie- en informatiesysteem) en artikel 40 (€ 18,6 mln). De 1 
suppletoire begroting 2015 is een wetsvoorstel aan de Kamer.  
 
Wat betreft Philips Emmen: op 29 april jl. heeft de Taskforce Wientjes haar 
eindrapport uitgebracht. Voornaamste conclusie van de Taskforce is dat er 
perspectief is voor voortzetting van de vestiging in Emmen, onder een nieuwe 
eigenaar. Philips is sinds 29 april met overnamekandidaten in gesprek. Doel van 
de overnamegesprekken is het behoud aan werkgelegenheid in Emmen. Een 
mogelijke overname kan natuurlijk altijd gepaard gaan met een reorganisatie en 
gedeeltelijke afbouw van werkgelegenheid. 
Het Ministerie van EZ is met de Gemeente Emmen (college B&W) intensief in 
gesprek over een aanpak voor economische structuurversterking. Recent is 
overeengekomen dat deze aanpak zal bestaan uit de vorming van een 
werkstructuur naar voorbeeld van Twente, die met een toegesneden (tijdelijke) 
organisatie kansen zal inventariseren én oppakken. Thema’s waar focus op ligt 
zijn HTSM, biobased/chemie, acquisitie en reshoring.  
Ook hebben de provincie Drenthe en de gemeente Emmen momenteel twee 
sectorplannen in ontwikkeling. Het betreft een regionaal sectorplan 
(‘4kantvoorwerk’) van de gemeenten Emmen, Hoogeveen, Coevorden, 
Hardenberg met ook aandacht voor reshoring en een sectorplan 
grensoverschrijdende arbeid. De Ministeries van EZ en SZW zijn actief betrokken 
bij de totstandkoming van deze sectorplannen. Het regionaal sectorplan 
(‘4kantvoorwerk’) is woensdag 10 juni jl. ingediend. 
Verder zijn er voor de regio diverse mogelijkheden om via bestaande 
programma’s zoals EFRO (inclusief de smart specialization strategy), Interreg, ESF 
en Sectorplannen, de regionale economische structuur te versterken. Deze 
budgetten zijn niet uitgeput. Bovendien zal EZ de mogelijkheden verkennen of 
bestaande middelen voor het Noorden, zoals de NOM-projects (Innovatiefonds 
voor het Noorden), kunnen worden ingezet voor Drenthe.  
Tijdens het AO Bedrijfslevenbeleid van 11 juni jl. heb ik toegezegd om voor de 
begrotingsbehandeling van EZ de TK te informeren over de versterking van de 
economische structuur van Drenthe en de voortgang rond  het regionale plan 
“4kantvoorwerk”.  
 
 Pagina 2 van 27
