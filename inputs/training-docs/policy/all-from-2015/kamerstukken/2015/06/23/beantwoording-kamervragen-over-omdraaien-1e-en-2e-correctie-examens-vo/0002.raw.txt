31 289 Voortgezet Onderwijs 
 
nr.   Lijst van vragen en antwoorden 
   
Vastgesteld (wordt door griffie ingevuld als antwoorden er zijn) 
De vaste commissie voor Onderwijs, Cultuur en Wetenschap heeft een aantal vragen 
voorgelegd aan de staatssecretaris van Onderwijs, Cultuur en Wetenschap over de 
brief van 23 april 2015 betreffende examens in het voortgezet onderwijs (Kamerstuk 
31 289 nr. 235). 
De daarop door de staatssecretaris gegeven antwoorden zijn hierbij afgedrukt. 
 
Voorzitter van de commissie,  
  Wolbert 
   
  Adjunct-griffier van de commissie, 
  Boeve 
 
 
Nr Vraag Blz  
van tot 
1 In hoeverre vormt de fysieke tijdnood waarmee examendocenten te kampen 1   
hebben tussen de afname van de centrale examens en de bekendmaking van de 
examenuitslagen, de verklaring dat de tweede correctie van de centrale examens 
nu niet altijd integraal, maar soms slechts steekproefsgewijs plaatsvindt? 
 
In mijn ogen hoeft er geen sprake te zijn van fysieke tijdnood. De examendienst 
DUO koppelt scholen en leraren aan elkaar ten behoeve van de tweede correctie. 
Dit gebeurt tijdig voor de afname van de examens in het eerste tijdvak, zodat 
scholen afspraken kunnen maken over de data waarop de examens geleverd 
worden voor de tweede correctie. De afspraken hierover zijn de 
verantwoordelijkheid van de scholen, omdat (tijd voor) correctie van examens 
onderdeel vormt van het taakbeleid. 
Verder probeert het CvTE jaarlijks de correctie-intensieve vakken in de eerste 
week of aan het begin van de tweede week in te roosteren. Tussen die examens en 
de aanvang van het tweede tijdvak zit gemiddeld een periode van drie weken. Per 
vak wordt de normering tijdig bekend gemaakt. Dit alles geeft, mits de school dit 
goed organiseert, voldoende tijd om tot een integrale tweede correctie te komen.  
 
2 In hoeverre zou een week later bekendmaken van de examenuitslag (en praktisch 1   
dus een verschuiving van bekendmaking van de N-termen door Cito naar een week 
later) voorwaarden kunnen scheppen voor een zorgvuldigere tweede correctie van 
de examens? 
 
Het verschuiven met een week extra levert voor het eerste tijdvak winst op voor de 
correcties, maar bekort de correctietijd in het tweede tijdvak. Die wordt namelijk 
weer afgestemd op de eerste vakantiedag van de scholen die als eerste vakantie 
krijgen.  
 
3 Wat is uw reactie op het standpunt van de Algemene Onderwijsbond dat het 1 1  
omdraaien van de correctievolgorde arbeidsvoorwaardelijke consequenties heeft? 
 
 
Ik kan dat standpunt niet goed volgen. Of de leraar nu eerst de examens van de 
eigen leerling nakijkt of die van de leerlingen van een andere school, wijzigt mijns 
Totaallijst feitelijke vragen Examens in het voortgezet onderwijs (31289-235)  1/6
