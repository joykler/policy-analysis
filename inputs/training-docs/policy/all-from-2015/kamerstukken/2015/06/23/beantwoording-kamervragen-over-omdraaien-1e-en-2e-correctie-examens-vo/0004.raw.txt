VVVO en CNVO betrokken. De uitkomsten van de pilots zijn met al deze partijen 
besproken. De aanbeveling tot omkering van eerste en tweede correctie is door de 
VO-raad gedaan. Andere partijen hebben zich daar op dat moment niet expliciet 
achter gesteld. 
De meningen over het omkeren van de correcties zijn verdeeld. Een aantal leraren 
en het LAKS hebben laten weten voorstander te zijn van de omkering van 
correcties. Andere leraren hebben, al dan niet via de vakinhoudelijke verenigingen 
of de AOb, gezegd hier tegen te zijn. 
Het omkeren van de correcties is voor mij geen doel op zich, maar een middel om 
tot een sluitende correctie van de centrale examens te komen. Ik heb zowel de 
steunbetuigingen als de bezwaren uit het veld gehoord. Om recht te doen aan de 
zorgen en bezwaren die zijn geuit, ben ik bereid om mijn besluit over de omkering 
van de eerste en tweede correctie nog een jaar aan te houden en te bezien of de 
huidige werkwijze met de inzet van alle betrokken partijen toch goed ingevuld kan 
worden. Hierbij stel ik wel de uitdrukkelijke voorwaarde dat de betrokken partijen 
zich hier aan committeren. Ik verwacht dat de VO-raad haar leden oproept om de 
leraren in staat te stellen de eerste dan wel de tweede correctie volledig uit te laten 
voeren. Van de bonden verwacht ik dat zij hun achterban oproepen hier 
consciëntieus invulling aan te geven en zo nodig collegiaal oplossingen te zoeken 
en - waar onvermijdelijk - het gesprek met de schoolleiding aan te gaan. Het voor 
mij noodzakelijke commitment heb ik wel gevonden bij de VO-raad en de CNVO. 
De AOb was nog niet zo ver. Met hen zal ik het gesprek voorzetten. Ik vertrouw er 
op dat ook de AOb mij dit commitment voor de zomervakantie kan geven. In dat 
geval zal ik het besluit tot omkering aanhouden. 
Vervolgens zal ik de correctie van de centrale examens in 2016 opnieuw door Cito 
laten onderzoeken. Indien dan blijkt dat de eerste en tweede correctie integraal en 
volledig zijn uitgevoerd, en daarmee een kwalitatief goede beoordeling van de 
eindexamens is verzekerd, zie ik geen reden te besluiten tot omkering. 
Mocht dit resultaat niet worden bereikt dan zal ik - in het belang van de leerling - 
besluiten om bij wijze van proef de eerste en tweede correctie om te keren en 
bezien of dat wél tot het gewenste resultaat leidt. 
 
Van mijn kant heb ik het CvTE nogmaals gevraagd de beoordelingsvoorschriften 
tegen het licht te houden en zaken die wellicht tot verwarring kunnen leiden waar 
nodig aan te passen. Dit kan de correctie vergemakkelijken.  
 
7 Hoe verklaart u dat dit jaar in het rooster vakken die bij de centrale examens veel 2   
nakijkwerk kosten, zoals aardrijkskunde en filosofie aan het einde zijn gepland, 
terwijl vakken met overwegend multiplechoicevragen, zoals Frans en Engels, 
relatief vroeg zijn gepland? Hoe verhoudt dit zich tot uw toezegging "Ik noem het 
idee om de intensieve vakken naar voren te halen. Dat kunnen wij niet doen voor 
het komend schooljaar, want daarvoor staan de roosters al vast. Vanaf het 
examenjaar 2015 kunnen we er echter voor zorgen dat de examens die meer tijd 
kosten voor correctie, zoals maatschappijleer en geschiedenis, aan het begin van de 
examenperiode zitten. Dan is er meer tijd en ruimte om te corrigeren." (Kamerstuk 
31 289, nr. 163, blz. 27-28)? 
 
Het CvTE heeft bij de inroostering van de examens wel degelijk rekening 
gehouden met mijn wens om intensieve nakijkvakken voor zover haalbaar naar 
voren te halen. Zo zijn in het vwo de examens Nederlands, Tehatex en kunst al op 
de eerste drie dagen in de week voor Hemelvaart ingeroosterd. 
Voor het havo betreft het de vakken Nederlands en biologie. Op de eerste dagen 
van de tweede week gaat het om de vakken geschiedenis, filosofie en Tehatex. 
Voor het vwo waren dat geschiedenis, biologie en aardrijkskunde. Alleen filosofie 
in het vwo en aardrijkskunde in het havo zijn ingeroosterd op de eerste dag van de 
derde week. 
 
Totaallijst feitelijke vragen Examens in het voortgezet onderwijs (31289-235)  3/6
