een bestuurlijk overleg.  
 
Datum 
23 juni 2015 
4. Overige agendapunten Koninkrijksconferentie 
 
Kenmerk 
2015-0000352914 
Cohesie is door Aruba geagendeerd met het oogmerk een positieve impuls te 
geven aan het Koninkrijk. Het fundament onder het Koninkrijk kan worden 
verstevigd door het organiseren van culturele- en sportevenementen, die 
aansluiten bij de belevingswereld van brede lagen van de bevolking. 
Betrokkenheid van rolmodellen die masterclasses verzorgen kan hier een 
waardevolle bijdrage aan leveren en natuurlijk is engagement van 
maatschappelijke- en sportorganisaties een vereiste. De landen hebben in een 
protocol afspraken vastgelegd om dit concreet uit te werken.   
 
Het agendapunt gezondheidszorg was verkennend van aard en werd ingeleid 
door een vertegenwoordiger van de Pan American Health Organization. Door de 
landen is onderkend dat samenwerking op het terrein van gezondheidszorg 
noodzakelijk is. De schaal en bevolkingsomvang brengt met zich mee dat de vier 
landen de handen ineen dienen te slaan en te streven naar optimalisatie van het 
voorzieningenniveau. Dat kan niet anders dan door keuzen te maken. De 
betrokken landen blijven wel zelf verantwoordelijk voor de kwaliteit en de 
structuur van hun gezondheidszorg. Onderlinge samenwerking en differentiatie 
kan leiden tot een goed en bestendig zorgaanbod voor alle burgers van het 
Koninkrijk. In de conferentie is hier een eerste basis voor gelegd en afgesproken is 
dat de ministers belast met volksgezondheid hier nadere besprekingen over zullen 
voeren. 
 
Tot slot is op de conferentie gesproken over “kleine landen, grote 
uitdagingen”. Over dit onderwerp is een uitgebreide passage opgenomen in de 
conclusies van de conferentie. In het bespreking van de agendapunten is duidelijk 
geworden dat de landen veel waarde hechten aan de duurzame ontwikkeling van 
de (ei)landen. Ook de uitwerking van dit punt zal de komende tijd door een 
werkgroep ter hand worden genomen. 
 
5. Toezeggingen 
Tijdens het algemeen overleg op 12 november 2014 heeft de heer Van Laar het 
gezamenlijk bestuur en de manier waarop dat in het Koninkrijk wordt vormgege-
ven, aan de orde gesteld. Ik heb de heer Van Laar bij die gelegenheid toegezegd 
het Koninkrijk an sich aan de orde te stellen in de context van begrippen als meer-
waarde, samenhorigheid, integriteit, publieke zaak en democratie. Hieraan heb ik 
in mijn openingsverklaring tijdens de conferentie invulling gegeven en gewezen op 
de kernwaarden die wij in het Koninkrijk delen, namelijk mensenrechten, een goed 
functionerende rechtstaat en goed bestuur. Door middel van samenwerking op het 
gebied van handel, onderwijs, gezondheidszorg en criminaliteitsbestrijding kunnen 
we invulling geven aan die waarden. Democratische besluitvormingsprocessen, 
democratisch toezicht en bestuurlijke integriteit maken daar onlosmakelijk deel 
van uit en stellen ons, de bestuurders, in staat om aan uitdagingen op welk terrein 
dan ook het hoofd te bieden. Onze rol is daarbij groot: wij vervullen een 
voorbeeldfunctie. De publieke zaak is gebaat bij vertrouwen van onze bevolkingen. 
Saamhorigheid en partnerschap zijn wat mij betreft begrippen die centraal staan 
in het Koninkrijk.  
 
Bij gelegenheid van het algemeen overleg met de Vaste Commissie voor Konink-
 
 
Pagina 4 van 6 
 
 
 pagina’s (inclusief voorblad)
