Herverdelingseffect jeugdzorg/Wmo 
In februari 2015 zijn de realisatiecijfers 2014 AWBZ binnengekomen voor zowel de zorg in natura 
als het pgb. Op basis van deze cijfers vindt er een herverdeling plaats over de verschillende 
domeinen binnen de hervorming langdurige zorg. Per saldo komen de uitgaven voor de jeugdzorg 
en de Wmo lager uit. In 2015 vindt geen herverdeling plaats met gemeenten. 
 
Wlz-indiceerbaren jeugdzorg/Wmo 
Met deze mutatie wordt (cf. decembercirculaire 2014) vanaf 2015 het gemeentefonds verlaagd. De 
middelen worden ingezet binnen de Wlz. 
 
Wijziging betalingsverloop 
In 2014 is een gedeelte van het gemeentefonds niet uitbetaald aan gemeenten. Dit is veroorzaakt 
doordat de verdeelmaatstaven niet allemaal in 2014 definitief konden worden vastgesteld, 
waardoor niet kon worden overgegaan tot betaling aan gemeenten. Het resterende bedrag wordt in 
2015 uitbetaald. Hiertoe wordt de begroting van het gemeentefonds verhoogd. 
 
Additionele kosten overgang pgb’s gemeenten 
Er worden middelen aan het gemeentefonds toegevoegd om het knelpunt bij de pgb’s op te lossen. 
 
Capaciteitsreductie gesloten jeugdzorg 
Dit betreft het toevoegen van middelen in 2016 voor de regeling capaciteitsreductie gesloten 
jeugdzorg. In 2015 is de verwachting dat er minder wordt uitgegeven. 
 
Correctie realisatie 2014 
In 2015 wordt dat deel van het macrobudget bijgesteld dat toeslagen betreft. Hier staat geen te 
leveren zorg tegenover. Voor 2016 en verder betreft het de meerjarige doorwerking van de 
realisatiecijfers uit 2014.  
 
Extramuralisering tranche 2016/2017 
Dit betreft het uitdelen van de gereserveerde middelen voor extramuralisering aan de Wmo. 
 
Huishoudelijke hulptoelage 
Er is een tekort ontstaan door het schrappen van het budgetplafond waarvoor nu middelen worden 
toegevoegd aan het gemeentefonds.  
 
Onvolkomenheid woonplaatsbeginsel jeugdzorg 
In de bestuurlijke afspraken rond de bovenregionale jeugdhulp is onderkend dat een kleine groep 
gemeenten, met relatief zeer veel residentiële jeugdhulpcapaciteit, te weinig budget heeft 
gekregen voor de jeugdhulp die door hen geleverd moet worden. De oorzaak hiervan is het feit dat 
de toerekening van het woonplaatsbeginsel bij deze groep niet optimaal werkt. De VNG 
inventariseert op dit moment de omvang van de problematiek en selecteert de gemeenten die in 
aanmerking komen voor een ophoging van het budget. Omdat het hier om een verdelingsvraagstuk 
binnen het macrobudget gaat wordt 20 mln. geschoven van 2016 naar 2015.  
 
Volumegroei 2016/2017 
Dit betreft het uitdelen van de groeimiddelen voor 2016 en 2017 aan de Wmo en de jeugdzorg. 
 
Accres tranche 2014 
Het accres kent jaarlijks twee bijstellingsmomenten namelijk 1) de Voorjaarsnota en 2) de 
Miljoenennota. Daarnaast is er één vaststellingsmoment namelijk bij het Financieel Jaarverslag Rijk 
(FJR). Het definitieve accrespercentage over 2014 is, na afloop van dat jaar, op basis van de FJR-
realisatiestanden uitgekomen op 2,02 procent. Dat betekent een neerwaartse aanpassing van 
124,5 mln. ten opzichte van de stand Miljoenennota 2015. Omdat het jaar 2014 al is afgesloten, 
vindt de afrekening plaats in 2015.  
 
Accres tranche 2015 
Dit betreft het uitkeren van de tranche 2015 op basis van de uitkomsten van de 
normeringssystematiek. 
49
