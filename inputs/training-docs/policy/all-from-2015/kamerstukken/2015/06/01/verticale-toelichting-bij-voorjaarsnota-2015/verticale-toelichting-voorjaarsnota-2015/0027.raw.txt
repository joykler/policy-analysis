Decentralisatie bodem 
Dit betreft de decentralisatie-uitkering voor Bodemsanering aan gemeenten en provincies. Deze 
overboeking dient om het laatste jaar (2015) van het bodemconvenant uit te voeren.  
 
Diversen (Technische mutaties) 
Dit betreft overboekingen van en naar andere departementen en de loon- en prijsbijstelling. 
Daarnaast hebben er enkele desalderingen plaatsgevonden.  
 
De belangrijkste overboekingen zijn: 
 ANVS: De expertise op het gebied van nucleaire veiligheid en stralingsbescherming bij IenM 
(ILT/KFD) en EZ (RVO/stralingslab, NIV) zijn samengevoegd tot één onafhankelijke Organisatie 
genaamd Autoriteit Nucleaire Veiligheid en Stralingsbescherming (ANVS). Per 1 mei 2015 heeft 
EZ de verantwoordelijkheid voor nucleaire veiligheid overgedragen aan IenM. Het ambtelijk 
personeel is reeds per 1 januari 2015 aan IenM overgedragen.  
 Financiering GDI: Dit betreft een bijdrage aan de voorzieningen binnen de generieke digitale 
infrastructuur (GDI). Deze middelen zijn op de Aanvullende Post geplaatst. 
 SAR-Defensie: Dit betreft de bijdrage van Defensie in het Search and Rescue (SAR)-contract. 
 
Diversen (Technische mutaties, Niet-belastingontvangsten) 
Dit betreft de volgende desalderingen:   
 Centrale uitgaven bedrijfsvoering: Het betreft de interne verrekening van centraal betaalde ICT 
en facilitaire dienstverlening. 
 Desaldering asbestwegen: Dit betreft een verhoging van het budget ten behoeve van de 
afrekening van het project Saneringsregeling Asbestwegen (derde fase). De afwikkeling omvat 
met name de arbitrages met BAM en voor de dekking voor de met AKZO af te sluiten Safety 
Deals. 
 Desaldering basisregistraties: De Unie van Waterschappen draagt bij aan de kosten van de 
opdrachtverstrekking aan het Kadaster voor Basisregistraties. Voor het innen van de gelden is 
een vordering vastgelegd. Op basis van de ontvangst wordt een aanvullende opdracht verstrekt 
aan het Kadaster. Hiervoor dient het uitgavenbudget voor het BRK (Basisregistraties Kadaster) 
te worden opgehoogd. 
 Desaldering NANoREG: IenM ontvangt van de Europese Commissie (EC) middelen ten behoeve 
van de coördinatie van het EU-programma NANoREG. De uitvoering van dit project is 
ondergebracht bij het projectbureau NANoREG ondersteund/gefaciliteerd door het RIVM. 
 Desaldering prosafe: IenM ontvangt van de Europese Commissie (EC) middelen ten behoeve 
van de coördinatie van het EU-project PROSAFE.
