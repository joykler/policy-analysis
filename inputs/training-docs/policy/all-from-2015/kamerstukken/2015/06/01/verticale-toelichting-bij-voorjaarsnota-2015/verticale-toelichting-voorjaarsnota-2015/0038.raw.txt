Kasschuif capaciteitsreductie jeugdzorg plus 
De capaciteit jeugdzorg plus wordt verlaagd met 174 capaciteitsplaatsen. Om dit mogelijk te 
maken is er een subsidieregeling sanering leegstand gesloten jeugdhulp. Om alle aanvragen al in 
2015 te kunnen vergoeden is voorzien in een kasschuif 25 mln. van 2016 naar 2015. 
 
Taakstellende onderuitputting 
De taakstellende onderuitputting wordt in 2016 incidenteel verhoogd. In de overige jaren wordt de 
taakstellende onderuitputting verlaagd en is vanaf  2017 nul. 
 
Uitvoering RVP en hielprik  
De uitgaven voor de uitvoering van het Rijksvaccinatieprogramma en de hielprik zijn als gevolg van 
onder meer dalende geboortecijfers structureel lager dan het hiervoor beschikbaar gestelde 
budget. Hierbij is reeds rekening gehouden met de extra uitgaven door uitbreiding van de 
screening bij de hielprik (advies Gezondheidsraad).  
 
Diversen (beleidsmatige mutaties, Rijksbegroting in enge zin) 
Deze post bevat verschillende mutaties, waaronder de uitwerking strategische agenda, de kosten 
voor de mobiliteitsorganisatie voormalige diensten en de verbeterplannen transitie DBC-
Onderhoud. 
 
Herziene raming zorg Caribisch Nederland  
Dit betreft een stijging van de uitgaven voor medisch-specialistische zorg op Caribisch Nederland. 
Daarnaast leidt de waardedaling van de euro tot meerkosten voor 2015 en verder. 
 
Kwaliteitsimpuls UMC’s  
Bij de zorgafspraken in het voorjaar 2013 speelden de UMC’s middelen vrij voor de overgang naar 
het Pensioenfonds Zorg en Welzijn. Deze overgang gaat niet door en daarmee vallen de middelen 
vrij voor alternatieve aanwending. Deze middelen vloeien terug naar de UMC’s door middel van een 
subsidieregeling kwaliteitsimpuls UMC’s.  
 
Onderuitputting integrale tarieven  
In het hoofdlijnenakkoord medisch-specialistische zorg zijn afspraken gemaakt ter facilitering van 
de transitie naar integrale tarieven. In 2015 is sprake van onderuitputting. Deze middelen worden 
via een kasschuif beschikbaar gehouden voor 2016 en 2017.  
 
Ruimte subsidie capaciteitsopleidingen 
In de loop van 2015 en 2016 zal het Capaciteitsorgaan nieuwe adviezen afgeven. Deze hebben 
geen effect meer op de uitgaven in 2015. In 2015 resteert derhalve een ruimte van 21 mln. 
 
Tegemoetkomingen wtcg 
Het tekort op het Wtcg-budget 2015 is ontstaan doordat een deel van de voor 2014 geraamde 
betalingen van tegemoetkomingen Wtcg is doorgeschoven naar 2015.  
 
Diversen (beleidsmatige mutaties, zorg)  
Deze post betreft een stijging van de kosten voor abortusklinieken onder andere als gevolg van 
tariefindexatie en volumeontwikkeling. 
 
Uitvoeringskosten SVB 2015 pgb trekkingsrechten  
Het SVB heeft aanvullende kosten voor de trekkingsrechten pgb’s en de overgang voor pgb-
houders.  
 
Diversen (technische mutaties, rijksbegroting in enge zin) 
Deze post betreft onder meer een desaldering in verband met de tijdelijke projectdirectie PD Alt, de 
invoering van de normatieve huisvestingcomponent (NHC) en middelen voor antibioticaresistentie. 
 
Diversen (technische mutaties, zorg)  
Dit betreft de prijsbijstelling tranche 2015 voor het begrotingsgefinancierde deel van het BKZ.
