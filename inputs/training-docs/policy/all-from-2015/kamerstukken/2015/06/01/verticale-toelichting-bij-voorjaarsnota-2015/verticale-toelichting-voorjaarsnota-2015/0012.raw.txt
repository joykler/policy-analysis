Tariefsverlaging Rijksgebouwendienst (Rgd) 
Departementen wordt een tariefsverlaging toegekend. Bij VenJ wordt deze ingezet ter dekking van 
de problematiek op de VenJ begroting. Een deel van de tariefsverlaging wordt via de 
ontvangstenzijde geboekt. 
 
Thuiskopie 
Er is een schikking getroffen door het ministerie van VenJ met de Stichting Thuiskopie voor 33,5 
mln. vanwege het niet actualiseren van een algemene maatregel van bestuur waarmee de stichting 
een heffing kan opleggen op met name geluids- en beelddragers.   
 
Uitkering eindejaarsmarge 
In 2014 is het budget van het ministerie van VenJ niet volledig tot besteding gekomen. Deze 
middelen worden aan de begroting van VenJ toegevoegd. 
 
Diversen (beleidsmatige mutaties) 
De post diversen is een optelling van verschillende mee- en tegenvallers. De belangrijkste 
tegenvallers zijn additionele archiefkosten bij de IND, een besparingsverlies bij arbeid van 
gedetineerden, extra controle handbagage Schiphol, een bijdrage aan de voorzieningen binnen de 
generieke digitale infrastructuur GDI (deze middelen zijn op de aanvullende post geplaatst) en de 
PV-vergoeding.    
 
Frictiekosten dienst justitiële inrichtingen 
De uitvoering van het Masterplan DJI (TK 24 587, nr. 535) heeft tot gevolg dat een aanzienlijk 
aantal justitiële inrichtingen wordt gesloten. Dit brengt onder andere frictiekosten ten aanzien van 
het vastgoed met zich mee. Voor het inpassen van de frictiekosten huisvesting Masterplan DJI zijn 
middelen op de aanvullende post gereserveerd. De in 2015 benodigde middelen worden via de 
aanvullende post bij Financiën aan de begroting van VenJ beschikbaar gesteld. 
 
Loonbijstelling tranche 2015 
De loonbijstelling, tranche 2015, wordt uitgekeerd op de VenJ begroting. 
 
Diversen (technische mutaties) 
Deze post bestaat uit enkele mee- en tegenvallers. Twee belangrijkste posten zijn de 
exploitatiekosten C2000 (10,4 mln.) en de prijsbijstelling tranche 2015 voor 9,1 mln.  
 
Besparingsverliezen wetstrajecten 
Als gevolg van vertraging van de invoering van de wetsvoorstellen ‘verhoging griffierechten’, 
‘stelselherziening rechtsbijstand’ en ‘eigen bijdrage regelingen’ treden er besparingsverliezen op. 
De besparingsverliezen vanuit de wetsvoorstellen verhoging griffierechten en eigen betalingen 
leiden tot lagere ontvangsten. Het besparingsverlies ten aanzien van de stelselherziening 
rechtsbijstand is aan de uitgavenkant opgenomen.  
 
Boeten en transacties 
Er is sprake van een incidentele tegenvaller bij de ontvangstenraming boetes en transacties 
(verkeershandhaving).  
 
Gevolgen asielinstroom (niet ODA) en inzet asielreserve 
De hogere kosten vanwege de asielinstroom die vallen binnen de begroting van VenJ en waar geen 
compensatie vanuit ODA tegenover staat worden deels gedekt door middelen vanuit de 
asielreserve over te boeken naar de VenJ begroting.  
 
Griffierechten  
Als gevolg van een daling van zaken bij de Raad voor de Rechtspraak zoals blijkt uit het Prognose 
Model Justitiële ketens, dalen ook de griffieontvangsten op de VenJ begroting.   
 
Schikking SBM-Offshore 
De schikking met SBM-Offshore levert een meevaller op aan de ontvangstenkant.  
 
12
