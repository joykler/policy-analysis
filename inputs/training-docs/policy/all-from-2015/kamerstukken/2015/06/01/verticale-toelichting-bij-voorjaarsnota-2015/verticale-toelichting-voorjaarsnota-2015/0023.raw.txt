Hogere boetes en schikkingen 
De ontvangsten van boetes en schikkingen worden, gezien de realisaties, structureel naar boven 
bijgesteld. 
 
Schaderestituties EKV (exportkredietverzekeringen) 
De recuperatieramingen worden naar boven bijgesteld. Een belangrijke reden hiervoor is het in 
2014 gesloten schuldenakkoord tussen Argentinië en de Club van Parijs. Een substantieel deel van 
de opbrengsten komt toe aan de Nederlandse staat via de EKV-recuperaties.  
 
Winstafdracht DNB (beleidsmatige en technische mutaties) 
De verwachte winstafdracht in 2015 laat een verschuiving zien tussen de reguliere winst en de 
vermogenswinst. Vermogenswinst is niet relevant voor het uitgavenkader en het EMU-saldo. Door 
een nieuwe toerekening van kosten zijn er kleine verschuivingen tussen de reguliere winst 
(uitgavenkader relevant) en de crisisgerelateerde winst (niet-kaderrelevant). Daarnaast is er een 
kleine meerjarige tegenvaller voor de reguliere winst door lage rentestanden. 
 
Dividend staatsdeelnemingen (financiële instellingen) 
ABN Amro en ASR hebben meer slotdividend uitgekeerd dan verwacht. ABN Amro zal naar 
verwachting ook nog een interim dividend uitkeren. Daarom is de raming opwaarts bijgesteld.  
 
Dividend staatsdeelnemingen (superdividend Urenco) 
Bij Urenco is de payoutratio bijgesteld, de verwachting is dat Urenco geen superdividend meer zal 
uitkeren.  
 
Vervroegde aflossing ING 
ING heeft eerder dan verwacht het laatste deel van de staatssteun afbetaald. Bij najaarsnota 2014 
is deze afbetaling budgettair verwerkt voor 2014, nu wordt het voor 2015 geraamde bedrag 
afgeboekt. 
  
23
