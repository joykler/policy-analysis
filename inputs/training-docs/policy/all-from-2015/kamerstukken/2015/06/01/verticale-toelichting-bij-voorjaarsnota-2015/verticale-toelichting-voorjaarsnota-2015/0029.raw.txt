Dienst Landelijk Gebied (DLG) 
Met deze mutatie worden de middelen van de eindbalans van DLG aangesloten bij de uitgaven voor 
de zogenaamde Van Werk Naar Werk (VWNW) kandidaten.  
 
EJM 2014 
De mutatie betreft een deel van de reguliere eindejaarsmarge (EJM) van EZ (de totale EJM 
bedraagt 32,8 mln.).  
 
EJM toekomstfonds 
De niet bestede middelen uit het Toekomstfonds van 2014 worden doorgeschoven naar 2015. 
 
Groningen 
Deze post omvat de uitbreiding van de EZ organisatie ter oprichting van de overheidsdienst 
Groningen, de versterking van SODM en de energiedirecties. Daarnaast zijn de middelen bedoeld 
voor de financiering van bodemonderzoeken. Dit naar aanleiding van de besluiten in de Kamerbrief 
van 9 februari jl. over de instelling van de nationaal coördinator Groningen.  
 
Horizontale schuif fundamenteel en toegepast onderzoek 
Om de middelen aan te laten sluiten op het kasritme vindt er een kasschuif plaats binnen het 
Toekomstfonds.  
 
Horizontale schuif innovatiekredieten 
Om de middelen aan te laten sluiten op het kasritme vindt er een kasschuif plaats binnen het 
Toekomstfonds.  
 
Niet bestede ets middelen 2014 
De niet bestede ETS middelen van 2014 worden toegevoegd aan de begroting 2015.  
 
Ramingsbijstellingen (beleidsmatige en technische mutaties) 
In deze mutatie is de dekking van de verschillende tegenvallers en intensiveringen verwerkt. Er 
wordt geïntensiveerd in de overheidsdienst Groningen. Daarnaast worden tegenvallers binnen het 
groen onderwijs opgelost. De dekking hiervoor komt uit de TKI toeslag, ETS compensatiemiddelen 
en een kasschuif bij duurzame energie.  
 
Regionale ontwikkelingsmaatschappijen (ROM’s) 
Het voornemen is een deel van het aandelenpakket LIOF (Limburgse ontwikkelings- en 
investeringsmaatschappij) te verkopen voor een bedrag van 34 mln. De opbrengst hiervan blijft 
beschikbaar binnen het Toekomstfonds voor eventuele kapitaalstortingen in de ROM’s. De 
inkomsten zijn een financiële transactie (niet kader- en EMU-saldo relevant), maar de uitgaven zijn 
een beleidsmatige transactie (wel kader- en EMU-saldo-relevant), hierdoor is er een 
kaderbelasting. De mutatie heeft geen effect op de staatsschuld. 
 
Tegenvallers groen onderwijs 
Bij het groen onderwijs hebben zich enkele tegenvallers voorgedaan. Het gaat om leerling-
stijgingen en het volgen van OCW bij de prijsstijgingen in de lump sum bekostiging. Daarnaast 
wordt het amendement van de leden Harbers en Koolmees structureel ingepast.  
 
Diversen beleidsmatige mutaties 
Deze post omvat verschillende mutaties, waaronder een intensivering bij de Autoriteit Nucleaire 
Veiligheid en Stralingsbescherming (ANVS) samenhangend met de overgang van de betreffende 
taken naar het ministerie van I&M.  
 
Fundamenteel onderzoek 
Vanuit de aanvullende post worden de middelen voor fundamenteel onderzoek toegevoegd aan de 
begroting van EZ.  
 
 
 
29
