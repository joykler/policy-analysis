Bodemsanering 
2015 is het laatste jaar van het Convenant bodemontwikkelingsbeleid en aanpak spoedlocaties. In 
de brief van 4 september 2014 heeft de Staatssecretaris van Infrastructuur en Milieu de indicatieve 
budgetten voor 2015 bekend gemaakt. Deze budgetten worden met één uitzondering 
overgenomen: Sittard-Geleen is geen budgethouder in het kader van Wbb, hun budget gaat over 
naar de provincie Limburg. 
 
Huishoudelijke hulptoelage 
Het kabinet heeft besloten om voor 2015 incidenteel 40 mln. extra toe te voegen aan de 
decentralisatie-uitkering huishoudelijke hulp toelage zodat gemeenten extra ruimte hebben om 
plannen in te dienen met als doel het behoud van arbeidsplaatsen in de huishoudelijke hulp sector. 
Dit besluit is nader toegelicht in een gezamenlijke brief van de Minister van SZW en de 
Staatssecretaris van VWS aan de Tweede Kamer. 
  
50
