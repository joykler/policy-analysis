Bijstand 
De raming van uitgaven aan de bijstand wordt opwaarts bijgesteld als gevolg van de voorlopige 
realisaties van gemeenten. Iets meer mensen blijken recht te hebben op een bijstandsuitkering.   
 
IVA 
Het verwachte aantal mensen met een IVA-uitkering is naar boven bijgesteld op basis van 
uitvoeringsinformatie van het UWV. Meer mensen zijn duurzaam arbeidsongeschikt dan eerder 
verwacht. Daarnaast is de verwachte gemiddelde uitkering hoger dan eerder gedacht. 
 
Kinderopvangtoeslag (uitgaven en inkomsten) 
Op basis van recente realisatiecijfers van de Belastingdienst is de raming van de uitgaven aan de 
kinderopvang naar beneden bijgesteld. De effecten van eerdere bezuinigingen in de kinderopvang 
bleken groter dan eerder gedacht. Daarnaast zijn de effecten van de economische crisis groter 
gebleken dan verwacht. De raming is ook structureel naar beneden bijgesteld, omdat de in het 
verleden verwachte autonome stijging van het gebruik van kinderopvang zich niet meer lijkt voor 
te doen. 
 
Kindgebonden budget 
De raming van uitgaven aan het kindgebonden budget is neerwaarts bijgesteld op basis van 
nieuwe inkomensgegeven van het CPB. Door de hogere economische groei en hogere inkomens in 
2015 en 2016 hebben minder mensen recht op een (hoger) kindgebonden budget.  
 
Nominale ontwikkeling 
De mutatie betreft een aanpassing in de geraamde nominale ontwikkeling binnen het SZA-kader 
als gevolg van CPB-ramingen van loon- en prijsontwikkeling en als gevolg van mutaties in 
uitgavenramingen binnen de Sociale Zekerheid. 
 
WAO 
De opwaartse bijstelling van de geraamde uitgaven aan de WAO wordt met name veroorzaakt 
doordat meer mensen recht hebben op een WAO-uitkering dan eerder gedacht .  
 
WAZO 
De raming van de WAZO-uitgaven wordt naar beneden bijgesteld. Het totaal aantal geboorten ligt 
lager dan eerder gedacht.  
 
WGA 
De raming van de WGA-uitgaven wordt neerwaarts bijgesteld. Het verwachte aantal mensen dat 
van een WGA-uitkering doorstroomt naar een IVA-uitkering neemt meerjarig toe.   
 
WW 
De raming van de WW-uitgaven wordt neerwaarts bijgesteld. Dit wordt voornamelijk veroorzaakt 
door de lagere verwachte werkloosheid dan bij MEV.  
 
ZW 
De opwaartse bijstelling van de geraamde uitgaven aan de Ziektewet (ZW) wordt met name 
veroorzaakt doordat meer mensen recht hebben op een ZW-uitkering dan eerder gedacht . 
Daartegenover staat dat de verwachte gemiddelde uitkering lager is dan eerder werd gedacht. Per 
saldo wordt de raming van de ZW-uitgaven opwaarts bijgesteld.  
 
Aanpassing fraudewet 
Dit betreft de aanpassing van de uitvoering van de Fraudewet naar aanleiding van de uitspraak van 
de Centrale Raad van Beroep. 
 
Eindejaarsmarge SZA en ramingstechnische veronderstelling in=uit 
Dit betreft de overheveling van de eindejaarsmarge naar de begroting van SZW. Gelijktijdig is de 
ramingstechnische veronderstelling in=uit geboekt op de Aanvullende Post. De combinatie van 
beide bewerkstelligt dat het totale uitgavenbeeld niet wijzigt.  
 
35
