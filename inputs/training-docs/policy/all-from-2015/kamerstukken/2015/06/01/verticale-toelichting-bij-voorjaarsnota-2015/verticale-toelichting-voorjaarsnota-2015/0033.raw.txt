Kasschuiven RBG-eng 
Om het kasritme van de uitgaven te ondersteunen worden diverse kasschuiven gedaan. De 
grootste hiervan betreft een kasschuif ten behoeve van de sectorplannen. Een deel van het budget 
voor de sectorplannen wordt van 2015 en 2016 overgeheveld naar latere jaren vanwege een 
andere liquiditeitsbehoefte van de eerdere plannen.  
 
Aanpassing fraudewet 
Dit betreft de aanpassing van de uitvoering van de Fraudewet naar aanleiding van de uitspraak van 
de Centrale Raad van Beroep. 
 
Eindejaarsmarge SZA  
Dit betreft de overheveling van de eindejaarsmarge naar de begroting van SZW.  
 
Neutrale herschikking uitvoeringskosten UWV 
Dit betreft een budgettair neutrale herschikking van de uitvoeringskosten UWV. Tegenover de 
hogere begrotingsgefinancierde uitvoeringskosten UWV staat een gelijke daling van de 
premiegefinancierde uitvoeringskosten UWV. 
 
Inzet reservering coördinatie sociale zekerheidsstelsels 
Het project voor de coördinatie van sociale zekerheidsstelsels in de EU vordert minder snel dan 
gedacht. Een deel van de reservering kan worden ingezet ter dekking van het budgettaire beeld 
SZA. 
 
Inzet restant eindejaarsmarge SZA 
Ter dekking van het budgettaire beeld SZA zet SZW het restant van de eindejaarsmarge in.  
 
Kasschuiven SZA 
Om het kasritme van de uitgaven binnen het kader SZA te ondersteunen worden diverse 
kasschuiven gedaan. 
 
Tijdelijke inkomensondersteuning AOW 
Deze post heeft betrekking op de in de maand januari uitgekeerde inkomensondersteuning AOW. 
Per 1 februari wordt de inkomensondersteuning gefinancierd uit het Ouderdomsfonds. 
 
BIKK AOW 
Op basis van het Centraal Economisch Plan van het CPB is de raming voor de bijdrage in de kosten 
van de heffingskortingen (BIKK) aan het ouderdomsfonds voor 2016 en verder neerwaarts 
bijgesteld.  
 
Rijksbijdrage vermogenstekort ouderdomsfonds 
Op basis van het Centraal Economisch Plan van het CPB is de raming voor de rijksbijdrage aan het 
vermogenstekort van het ouderdomsfonds neerwaarts bijgesteld. 
 
Ontvangsten sociale werkvoorziening en participatiebudget 
Dit betreffen terugontvangsten van de sociale werkvoorziening (WSW) en het Participatiebudget in 
verband met onderrealisatie bij de WSW en onrechtmatigheid bij het Participatiebudget.  
  
33
