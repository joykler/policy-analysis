de huidige inzichten tot een bruto nabetaling van 218 mln. in de EU-afdrachten. Het netto-effect is 
afhankelijk van de ontwikkeling van het bni in de andere EU-lidstaten en zal bekend worden in het 
najaar als ook de meest actuele cijfers van het bni in de andere EU-lidstaten bekend zijn. 
 
Contraterrorisme & uitkeren middelen contraterrorisme 
Op 27 februari jl heeft het kabinet besloten de veiligheidsketen op een aantal punten substantieel 
te versterken. Hiermee kunnen de betrokken diensten en organisaties, ook bij voortzetting van het 
huidige dreigingsbeeld, de komende jaren doen wat nodig is om de jihadistische dreiging tegen te 
gaan. Het gaat om een pakket van in totaal 128,8 mln. structureel, dat in een vanaf 2015 
oplopende reeks wordt gerealiseerd. De middelen zijn op de aanvullende post geplaatst en worden 
grotendeels uitgekeerd. 
 
In=uit taakstelling (Rbg-eng en SZA) & invullen in=uit taakstelling 
Bij Voorjaarsnota zijn de eindejaarsmarges uitgekeerd aan de departementale begrotingen. Als 
tegenhanger hiervan is de ramingstechnische veronderstelling in=uit op de aanvullende post 
verwerkt (in=uit-taakstelling). Hierbij wordt er vanuit gegaan dat de onderuitputting die zich in 
2014 heeft voortgedaan ook in 2015 zal optreden. De eindejaarsmarge voor de HGIS-middelen en 
de daarmee corresponderende in=uit-taakstelling is over drie jaren verspreid. De in=uit-
taakstelling voor 2016 is volledig ingevuld. 
 
Harmoniseren duur vervolgopleiding medisch specialisten 
Dit betreft vrijvallende middelen die waren gereserveerd om het harmoniseren van de duur van 
medische vervolgopleidingen te faciliteren.  
 
Overheveling UMC’s 
Dit betreft middelen die waren gereserveerd voor de UMC’s als gevolg van het inhouden van de ILO 
als onderdeel van de afspraken uit het Zorgakkoord. Deze overgang gaat niet door en daarmee 
vallen de middelen vrij voor alternatieve aanwending. 
 
GDI 
Er is besloten om de financiering van de generieke digitale infrastructuur (GDI) te verdelen over de 
departementen. Deze middelen worden van de departementale begrotingen overgeboekt naar de 
Aanvullende Post. De middelen worden beschikbaar gesteld aan de opdrachtgevers voor de 
verschillende voorzieningen op basis van daartoe ingediende bestedingsplannen.  
 
Toekomstfonds 
De middelen voor het Toekomstfonds zijn overgeheveld naar de begroting van EZ (kamerstuk 34 
000 XIII, nr 11.). De middelen worden ingezet voor fundamenteel onderzoek. 
 
Uitkeren middelen vastgoed DJI 
Voor de uitvoering van het Masterplan DJI worden er middelen (t.b.v. frictiekosten vastgoed) van 
de aanvullende post overgeheveld naar de begroting van VenJ.  
 
Huishoudelijke hulptoelage 
Het kabinet heeft besloten om voor 2015 incidenteel 40 mln. extra toe te voegen aan de 
decentralisatie-uitkering huishoudelijke hulp toelage zodat gemeenten extra ruimte hebben om 
plannen in te dienen met als doel het behoud van arbeidsplaatsen in de huishoudelijke hulp sector. 
Dit besluit is nader toegelicht in een gezamenlijke brief van de Minister van SZW en de 
Staatssecretaris van VWS aan de Tweede Kamer.
