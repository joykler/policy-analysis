Autonome raming studiefinanciering 
De raming studiefinanciering 2015 laat een tegenvaller zien ten opzichte van de in de OCW-
begroting 2015 verwerkte raming uit het voorjaar 2014 die omslaat naar een kleine meevaller 
vanaf 2017. Dit patroon doet zich zowel voor bij de basis- als de aanvullende beurs. 
 
Leerlingenvolume referentieraming 2015 
De tegenvaller bij de leerlingen- en studentenraming in 2015 slaat vanaf 2016 om in een meevaller 
die oploopt naar circa 217 mln. in 2019. Uit de referentieraming leerlingen- en studentenaantallen 
2015 blijkt dat het aantal leerlingen en studenten voor 2015 hoger is dan de in de OCW-begroting 
2015 verwerkte aantallen. Vanaf 2016 komen de aantallen lager uit ten opzichte van de vorige 
raming. Hierachter gaan verschillende bewegingen schuil. Het aantal geraamde 
basisschoolleerlingen laat in alle jaren een stijging zien vanwege de geraamde toename 
immigratie- en geboortecijfers. De aantallen mbo-studenten komen op basis van de meest recente 
telgegevens flink lager uit. Voor het voortgezet en hoger onderwijs worden in de eerste jaren meer 
leerlingen respectievelijk studenten geraamd en in de latere jaren minder ten opzichte van de 
vorige referentieraming. 
 
Eindejaarsmarge 
Dit betreft het saldo van de totale onderuitputting op de OCW begroting in 2014 van 126,8 mln. en 
twee abusievelijk vooruitbetalingen in 2014 van in totaal 184 mln. (zie ook brief aan de Tweede 
Kamer, kamerstuk 34000 VIII, nr. 82). Hierdoor was er in 2014 sprake van een overschrijding van 
de OCW begroting van 57,1 mln. Deze negatieve eindejaarsmarge wordt in 2015 verrekend.   
 
Diversen (beleidsmatige mutaties) 
Deze post bestaat hoofdzakelijk uit overlopende verplichtingen van 2015 naar verdere jaren. 
Hiervan heeft in 2015 18,9 mln. betrekking op een vertraging die zich voordoet in de 
onderwijshuisvesting op Caribisch Nederland. Verder wordt 6 mln. van 2015 doorgeschoven naar 
2017 ten behoeve van de start van het nieuwe huisvestingstelsel Rijksmusea in 2017. Daarnaast 
wordt 6 mln. van het project flexibel hoger onderwijs voor volwassenen doorgeschoven naar 2016 
om de raming beter aan te laten sluiten bij de verwachte realisatie. Tot slot zijn er verschillende 
kleinere intertemporele compensaties die tezamen 1,3 mln. bedragen in 2015. 
 
Loonbijstelling tranche 2015 
Dit betreft de budgettaire verwerking van de loonbijstelling tranche 2015.  
 
Diversen (technische mutaties kaderrelevant) 
Dit betreft hoofdzakelijk de budgettaire verwerking van het kaderrelevante deel van de 
prijsbijstelling tranche 2015.  
 
Autonome raming studiefinanciering (niet-kaderrelevant) 
De niet-kaderrelevante raming studiefinanciering wordt neerwaarts bijgesteld. Dit is met name het 
gevolg van een lagere groei van het gemiddeld geleende bedrag per student zoals blijkt uit de 
realisatiecijfers van 2014. 
 
Leerlingenvolume referentieraming 2015 (niet-kaderrelevant) 
Dit betreft de budgettaire verwerking van het niet-kaderrelevante deel van de referentieraming 
2015 op de studiefinanciering. Vanwege dalende studentenaantallen neemt het aantal leningen en 
prestatiebeurzen af.  
 
Diversen (technische mutaties niet-kaderrelevant) 
Dit betreft de budgettaire verwerking van het niet-kaderrelevante deel van de prijsbijstelling 
tranche 2015.  
 
Rente studiefinanciering 
De raming voor studiefinanciering 2015 laat lagere renteontvangsten zien vanwege de lagere 
rentestand.  
 
 
17
