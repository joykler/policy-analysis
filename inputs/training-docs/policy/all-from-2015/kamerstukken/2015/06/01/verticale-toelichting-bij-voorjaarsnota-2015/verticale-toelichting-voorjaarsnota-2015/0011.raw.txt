Bed, bad, brood 
Er is structureel 20 mln. beschikbaar gesteld op de begroting van VenJ voor de opvang en 
terugkeer van uitgeprocedeerde asielzoekers.  
 
Besparingsverliezen wetstrajecten 
Als gevolg van vertraging van de invoering van de wetsvoorstellen ‘verhoging griffierechten’, 
‘stelselherziening rechtsbijstand’ en ‘eigen bijdrage regelingen’ treden er besparingsverliezen op. 
Vanwege het onafhankelijke onderzoek dat nu plaatsvindt naar de oorzaken van de 
kostenstijgingen, treedt er besparingsverlies op bij het wetsvoorstel ‘stelselherziening 
rechtsbijstand’. De besparingsverliezen vanuit de wetsvoorstellen ‘verhoging griffierechten’ en 
‘eigen betalingen’ leiden tot lagere ontvangsten en zijn aan de ontvangstenkant opgenomen. 
 
DJI aanzuiveren eigen vermogen 
Ultimo 2014 had DJI een eigen vermogen van 77 mln. negatief. Conform de Regeling 
Agentschappen zuivert het ministerie van VenJ het eigen vermogen van Dienst Justitiële 
Inrichtingen (DJI) aan.  
 
Gevolgen asielinstroom (niet ODA) en inzet asielreserve 
De asielinstroom neemt toe en dit leidt tot extra opvangkosten bij het Centraal Orgaan Opvang 
Asielzoekers (COA) en hogere kosten voor de Immigratie en Naturalisatiedienst (IND) vanwege de 
stijging van het aantal asielzoekers die de procedure voor asielaanvraag doorlopen.  
 
Inzet eindejaarsmarge 
De eindejaarsmarge wordt ingezet ter dekking van overlopende verplichtingen van 2014 naar 2015 
en voor de problematiek op de begroting van Veiligheid en Justitie. 
 
Lagere bezetting DJI  
Wegens de lage bezetting in het gevangeniswezen, jeugdinrichtingen en de 
vreemdelingenbewaring vallen bij DJI middelen vrij. Tevens levert voorgenomen verhuur van 
Norgerhaven besparingen op en daarnaast worden extra middelen toegevoegd aan de Forensische 
zorg. Per saldo levert dit in 2015 10,3 mln. op. 
 
Oda toerekening 
De raming voor de asielinstroom is voor 2015 naar boven bijgesteld. Dit leidt tot hogere 
asielopvangkosten bij het COA. De kosten voor de eerstejaarsopvang van asielzoekers uit DAC-
landen worden toegerekend aan ODA. Door de verhoogde raming van de asielinstroom neemt de 
toerekening aan ODA in 2015 ook toe. 
 
Rechtsbijstand 
Uit het Prognose Model Justitiële ketens volgt een tegenvaller op de rechtsbijstand, die niet is 
betrokken bij de stelselherziening rechtsbijstand. De tegenvaller wordt met name veroorzaakt 
doordat er meer verzoeken voor rechtsbijstand zijn, dan waarmee in de raming rekening is 
gehouden.   
 
Rechtspraak 
Uit het Prognose Model Justitiële ketens volgt een meevaller op de rechtspraak. Deze wordt met 
name veroorzaakt doordat er bij de Raad voor de Rechtspraak sprake is van een volumemeevaller. 
Er worden minder zaken behandeld dan waarmee in de raming rekening is gehouden. 
 
Taakstelling VenJ 
Er is taakstellend in 2015 en 2016 30 mln. en structureel vanaf 2017 60 mln. ingeboekt op de 
begroting van VenJ. De taakstelling zal in 2015 en 2016 worden ingevuld door de tariefsverlaging 
Rgd. In 2017 wordt circa de helft (32 mln.) van deze taakstelling ingevuld door de tariefsverlaging 
Rgd.
