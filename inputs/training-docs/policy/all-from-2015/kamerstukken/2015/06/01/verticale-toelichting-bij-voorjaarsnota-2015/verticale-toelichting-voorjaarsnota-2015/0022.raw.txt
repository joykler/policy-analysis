Dynamisch monitoren 
Voor een business case om effectiever toezicht uit te voeren, zijn extra middelen benodigd. De 
business case is in lijn is met de Brede Agenda. 
 
GDI 
Dit betreft een bijdrage aan de voorzieningen binnen de generieke digitale infrastructuur (GDI). 
Deze middelen zijn op de Aanvullende Post geplaatst. 
 
Inzet nominaal en onvoorzien 
Een deel van het resterende bedrag op Nominaal & Onvoorzien wordt ingezet ter dekking van 
problematiek van met name de Belastingdienst. 
 
Nieuw douanewetboek â€“ UCC 
Het Europees Douanewetboek, de United Customs Code, treedt op 1 mei in werking. Het doel is 
belemmeringen in het goederenvervoer wegnemen en bevorderen van snelle en goede 
douaneafhandeling. De implementatie vergt investeringen, deze worden met name veroorzaakt 
door het aanpassen van bestaande ICT-systemen. 
 
Tariefaanpassing Rijksvastgoedbedrijf 
Departementen is een tariefsverlaging toegekend. 
 
Tekort spoor II na maatregelen 
Een deel van de voorgenomen besparingen door vereenvoudiging van fiscale wetgeving (het 
zogenaamde spoor II traject) is niet gerealiseerd in 2015. Ook een deel van de besparing in 2016 
zal naar verwachting niet gehaald worden.  
 
Uitvoeringskosten wet- en regelgeving 
De Belastingdienst heeft extra uitvoeringskosten door nieuwe fiscale wet- en regelgeving.  
 
Diversen (mee- en tegenvallers) 
Dit betreft o.a. de kosten voor de invoering van betaald bellen bij de Belastingtelefoon, de kosten 
voor de inkomensafhankelijke heffingskorting, de afschaffing van de rentevergoeding depotstelsel 
en de door BHOS gecompenseerde toezichtskosten van de Douane voor de sancties tegen Rusland. 
 
Belasting- en invorderingsrente 
De raming van zowel de ontvangsten als de uitgaven wordt (budgettair neutraal) structureel 
bijgesteld. De reden van de mutatie is dat in de oorspronkelijke raming van het budgettaire effect 
van de introductie van de belastingrente nog onvoldoende duidelijk was wat de verdeling over 
ontvangsten en uitgaven was. Inmiddels is deze verdeling duidelijk geworden. 
  
Diversen 
Deze post bevat voornamelijk een desaldering van de kosten vervolging (10 mln.) en de 
toekenning van de loon- en prijsbijstelling.  
 
Deelname AIIB 
Nederland is voornemens deel te nemen als Prospective Founding Member aan de Asian 
Infrastructure Investment Bank (Kamerstukken II, 2014/15, 33625, nr. 152). Hiervoor wordt 
kapitaal gestort en zal een garantie worden afgegeven. De opgenomen bedragen zijn 
maximumbedragen en kunnen nog wijzigen, omdat de onderhandelingen nog lopen. 
 
Dividend staatsdeelnemingen 
In 2015 is er een meevaller doordat het dividend van Tennet, NS en Gasunie in 2014 hoger was 
dan verwacht. Voor de komende paar jaar is de dividendraming voor zowel Tennet als Gasunie 
verlaagd, vanwege de onzekerheden omtrent de nieuwe reguleringsperiode. De 
langetermijnverwachting voor NS is eveneens neerwaarts bijgesteld vanwege de kosten van de 
nieuwe concessie. Een groot deel van de daling van de dividendontvangsten vanaf 2016 wordt 
veroorzaakt doordat Urenco voor bijna alle jaren zijn payoutratio neerwaarts heeft bijgesteld.
