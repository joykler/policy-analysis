Saldo 2014 
Het voordelig saldo (uitgaven â€“ ontvangsten: 24,2 mln.) wordt toegevoegd aan de begroting van 
het Infrastructuurfonds (IF). 
 
BDU Beter Benutten 
Dit betreft een overboeking naar de begroting Hoofdstuk HXII artikel 25 Brede Doeluitkering voor 
het project Beter Benutten. 
 
Kasschuif IF (versnelde ontvangsten) 
Voor een drietal projecten is er in 2015 versneld bijdragen van derden ontvangen (250 mln.). Het 
betreft de projecten Kanaal Gent-Terneuzen, Zeetoegang IJmond en N35 Nijverdal-Wierden. De 
projectuitgaven zijn pas in latere jaren voorzien. Om het budget meer in lijn te brengen met de 
programmering vindt er een kasschuif plaats op het Infrastructuurfonds.  
 
PHS: bijdrage Provincie Noord-Brabant 
Dit betreft de bijdrage van provincie Noord-Brabant aan het Programma Hoogfrequent Spoor (PHS) 
op basis van de bestuursovereenkomst. 
 
Versnelde ontvangst KGT: Vlaanderen 
De bijdrage van Vlaanderen aan het project Kanaal Gent-Terneuzen is versneld ontvangen.  
 
Versnelde ontvangst ZTY: provincie Noord-Holland 
De bijdrage van de provincie Noord-Holland aan het project Zeetoegang IJmond is versneld 
ontvangen.  
 
Versnelde ontvangst N35 Nijverdal-Wierden: bijdrage regio 
De bijdrage van de regio aan het project N35 Nijverdal-Wierden is versneld ontvangen. 
 
Zuidas: bijdragen derden 
Naar aanleiding van de bestuurlijke overeenkomst van het najaar 2014 worden de ontvangsten en 
uitgaven van het project verhoogd. Het betreft de bijdragen van de gemeente Amsterdam, de 
stadsregio Amsterdam en de NS. Daarnaast worden de ontvangsten van alle partijen in de 
begroting opgenomen. Dit betekent ook dat de Rijksmiddelen die in 2013 en 2014 via de BDU aan 
de gemeente Amsterdam zijn verstrekt weer als ontvangst en uitgaven van het Rijk worden 
opgenomen. 
 
Diversen (technische mutaties, uitgaven en ontvangsten) 
Dit betreft onder andere de Regiospecifiek Pakketbijdrage Zuiderzeelijn aan de A7 Zuidelijke 
Ringweg Groningen en de verwerking van de bestaande afspraak met betrekking tot Infraspeed. 
Infraspeed is de railinfrastructuurbeheerder van de Hogesnelheidslijn Zuid. In het contract uit 2001 
tussen de Staat en Infraspeed is een clausule opgenomen met betrekking tot de aftrekbaarheid van 
de rente op de aandeelhoudersleningen. Daarnaast is de vergoeding voor het project Breda-
Antwerpen verwerkt evenals de bijdrage van de gemeente Vught aan PHS op basis van de 
bestuursovereenkomst. Tevens is de bijdrage van Defensie in het Search and Rescue (SAR)-
contract verwerkt.   
 
Diversen (niet tot een ijklijn behorend) 
Het voordelig saldo van het Infrastructuurfonds over 2014 bedraagt 24,2 mln. en wordt 
toegevoegd aan de begroting van het IF.
