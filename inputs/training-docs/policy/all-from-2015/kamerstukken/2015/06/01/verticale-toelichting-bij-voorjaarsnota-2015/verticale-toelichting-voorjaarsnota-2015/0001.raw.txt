Bijlage 2: Verticale toelichting  
 
De verticale toelichting bevat een cijfermatig overzicht voor alle begrotingen van budgettaire 
veranderingen die zich hebben voorgedaan in de uitgaven en niet-belastingontvangsten sinds de 
Ontwerpbegroting 2015.  
 
De tabel op de volgende pagina geeft inzicht in het totaal van mutaties per begroting. Verder wordt 
per begroting een cijfermatig overzicht gepresenteerd van de voornaamste mutaties, gevolgd door 
een toelichting hierop. Voor een meer gedetailleerde toelichting op de mutaties wordt verwezen 
naar de afzonderlijke suppletoire begrotingen. 
 
De verticale toelichting per begrotingshoofdstuk onderscheidt drie categorieën mutaties: 
1. mee- en tegenvallers; 
2. beleidsmatige mutaties; 
3. technische mutaties. 
 
Alle overboekingen, desalderingen, statistische correcties en mutaties die niet onder een kader 
vallen, zijn in de laatste categorie technische mutaties geclusterd. Ingeval samenhangende 
mutaties in meerdere categorieën voorkomen, worden deze eenmaal toegelicht. 
 
De totalen per begroting worden in eerste instantie gepresenteerd exclusief de bedragen die onder 
de Homogene Groep Internationale Samenwerking (HGIS) vallen. Door middel van een 
aansluitregel wordt het deel van de begroting dat onder HGIS valt, zichtbaar gemaakt. De laatste 
regel geeft per begroting de totaalstand inclusief HGIS aan. De veranderingen die optreden binnen 
het HGIS-deel van de begroting worden gepresenteerd en toegelicht in de verticale toelichting van 
alle HGIS-uitgaven. 
 
De ondergrens is afhankelijk van de omvang van de begroting en verschilt voor de verschillende 
categorieën mutaties. De post diversen bevat de mutaties die onder de ondergrens vallen en wordt 
in principe alleen toegelicht, indien er bijzonderheden voordoen. 
 
  
1
