Inzet restant eindejaarsmarge SZA 
Ter dekking van het budgettaire beeld SZA zet SZW het restant van de eindejaarsmarge in.  
 
Kasschuiven SZA 
Om het kasritme van de uitgaven binnen het kader SZA te ondersteunen worden diverse 
kasschuiven gedaan. 
 
Brutering 
Diverse uitkeringen zijn netto gekoppeld aan het netto minimumloon, maar kennen een ander 
bruto-netto traject dan het minimumloon. Wijzigingen in het bruto-netto traject van het 
minimumloon leiden tot aanpassing van het netto minimumloon. De uitkeringen die netto zijn 
gekoppeld, worden evenredig aangepast maar door het andere bruto-netto traject kan de bruto 
uitkering een afwijkende ontwikkeling vertonen dan die van het bruto mimimumloon. Het effect 
hiervan op de uitkeringslasten wordt het bruteringseffect genoemd. Het uitgavenkader SZA is voor 
dit effect gecorrigeerd. 
 
Ontvangsten sociale werkvoorziening en participatiebudget 
Dit betreffen terugontvangsten van de sociale werkvoorziening (WSW) en het Participatiebudget in 
verband met onderrealisatie bij de WSW en onrechtmatigheid bij het Participatiebudget.
