BNP aanpassing ODA 
Het ODA budget is opwaarts bijgesteld als gevolg van de meest recente BNP-ramingen van het 
CPB. Deze BNP-macromeevaller wordt grotendeels aangewend ter dekking van de verhoogde 
kosten voor de eerstejaarsopvang van asielzoekers in het jaar 2015 en deels voor de nog 
resterende BNP-korting op het ODA-budget in 2015. 
 
Eindejaarsmarge 
Aan de HGIS wordt de eindejaarsmarge toegevoegd, welke nagenoeg geheel wordt doorverdeeld 
naar de HGIS departementen. De HGIS eindejaarsmarge kan over maximaal drie jaar aangewend 
worden. Dit jaar is de omvang van de HGIS eindejaarsmarge hoger, omdat onder andere de in 
2014 niet bestede middelen voor het Noodhulpfonds en het Dutch Good Growth Fund aanvullend 
zijn meegenomen naar 2015.  
 
Financiering brigade speciale beveiligingsopdrachten  
Defensie voert in opdracht van Buitenlandse Zaken de beveiliging van ambassades uit.  
 
Kasschuif Van Ojik 
Met de motie Van Ojik (TK 34 000, nr 22) is verzocht om de diplomatieke capaciteit van het 
ministerie van Buitenlandse Zaken te versterken. Dekking volgt deels uit de HGIS-eindejaarsmarge 
en deels van het artikel HGIS-onvoorzien. Om de dekking in het juiste jaar te boeken is een 
kasschuif nodig. 
 
Missie ISIS 
Met kamerstuk 27925, nr. 506 heeft het Kabinet aangegeven deel te nemen aan de strijd tegen 
ISIS in Irak. De financiering van de missie vindt plaats uit de HGIS onvoorzien. Middels een 
kasschuif worden middelen uit de jaren 2017 tot en met 2019 naar voren gehaald ter dekking van 
de jaren 2015 en 2016. De kasschuif bedraagt 123 mln., deze middelen zijn overgeheveld naar de 
begroting van het Ministerie van Defensie (X).
