Diversen (mee- en tegenvallers) 
Deze post is het saldo van een meevaller bij het ziekenvervoer (10,5 mln.) en een tegenvaller bij 
de eerstelijnszorg (5,1 mln.). 
 
Capaciteitsreductie gesloten jeugdzorg 
Dit betreft het toevoegen van middelen in 2016 voor de regeling capaciteitsreductie gesloten 
jeugdzorg. In 2015 is de verwachting dat er minder wordt uitgegeven. 
 
Darmkankerscreening 
De kosten voor vervolgonderzoeken naar aanleiding van de eerste darmkankerscreeningen zijn 
hoger zijn dan waarmee in de oorspronkelijke ramingen rekening is gehouden. Tegelijkertijd blijkt 
het aantal vervolgonderzoeken hoger te zijn dan eerder werd verwacht. 
 
Dekking pgb-tekort 
Het knelpunt dat ontstaan is als gevolg van het pgb-tekort wordt geredresseerd via 
ramingsbijstellingen (zoals een andere toedeling van de groeiruimte tussen pgb en ZIN alsmede 
veronderstellingen over gebruik). Omdat het voor 2015 niet mogelijk is om budgettaire 
maatregelen rondom de pgb's te nemen, wordt het pgb-tekort voor dit jaar via een kasschuif 
intertemporeel in latere jaren gecompenseerd. 
 
Extramuraliseringseffecten 
Uit realisatiecijfers over de ontwikkeling van het aantal lage zzp’s in de V&V-sector blijkt dat de 
daling in 2014 minder snel gaat dan verwacht. Dit leidt tot extra intramurale Wlz-uitgaven. 
Daarnaast worden extra middelen beschikbaar gesteld om afbakeningsknelpunten voor ouderen 
met zzp 4 in de Wlz op te lossen. 
 
Geneesmiddelen  
Voor 2015 en latere jaren is de raming neerwaarts bijgesteld. Dit is onder andere het gevolg 
van het preferentiebeleid en de gematigde volumeontwikkeling. 
 
Groeiruimte wmo 2015 
Dit betreft hier de meerjarig nog beschikbare groeiruimte Wmo. 
 
Huishoudelijke hulptoelage  
Er is een tekort ontstaan door het schrappen van het budgetplafond waarvoor nu middelen worden 
toegevoegd aan het GF. 
 
Kapitaallasten 
In het verleden werden kapitaallasten op basis van nacalculatie gecompenseerd. Vanaf 2018 zullen 
de kapitaallasten volledig op basis van de normatieve huisvestingscomponent (NHC) zijn. 
Gedurende de overgangsperiode 2012-2018 zal op basis van het advies van NZa de NHC met 2,5% 
worden geïndexeerd.  
 
Kasschuif groeiruimte care 
Om een meer evenwichtige verdeling van de middelen groeiruimte care over de jaren heen te 
bereiken, wordt de beschikbare ruimte in 2015 verlaagd en via een kasschuif overgeheveld naar 
2016. 
 
Kosten svb pgb trekkingsrechten  
Het SVB heeft aanvullende kosten voor de trekkingsrechten pgb’s en de overgang voor pgb-
houders.  
 
Kwaliteitsimpuls umc’s  
Dit betreft een overheveling van middelen die waren gereserveerd voor de UMC’s als gevolg van 
het inhouden van de ILO als onderdeel van de afspraken uit het Zorgakkoord. Via toevoeging aan 
de kwaliteitsimpuls personeel ziekenhuiszorg vloeien de middelen weer terug naar de UMC’s. Het 
gaat om een bedrag van 37 mln. per jaar. Er is bovendien 37 mln. vrijgemaakt die incidenteel 
42
