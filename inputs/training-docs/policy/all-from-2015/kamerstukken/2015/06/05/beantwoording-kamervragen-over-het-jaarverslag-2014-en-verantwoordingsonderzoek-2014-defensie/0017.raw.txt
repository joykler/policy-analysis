(percentage), door middel van de onbeperkte eindejaarsmarge zijn 
 
 
doorgeschoven naar 2015? 
54  
Welk bedrag aan investeringen is door de opgelopen vertraging in 2014, 
 
doorgeschoven naar het begrotingsjaar 2015? 
 
De realisatie van de investeringsbegroting in 2014 was in totaal € 128 miljoen 
lager dan gepland in de begroting 2014. Dat wil niet zeggen dat het geld verloren 
gaat. Elke beschikbare euro is nodig voor de investeringsbehoeften. De uitgaven 
die in 2014 niet zijn gerealiseerd, zullen in latere jaren alsnog tot realisatie 
komen. Het budget is daarvoor doorgeschoven naar latere jaren, ook de 
ongelimiteerde eindejaarsmarge is een instrument daarvoor. 
 
De investeringsbegroting is met de eerste suppletoire begroting 2014 verlaagd 
met € 70 miljoen. Dit betrof vooral technische mutaties, zoals interne 
overhevelingen naar exploitatiebudgetten, doorwerking van de verlaging van de 
verkoopopbrengsten en doorwerking van de eindejaarsmarge van 2013 naar 
2014. Door deze budgetverlaging bij eerste suppletoire begroting neemt de 
onderrealisatie ten opzichte van het budget af.  
 
Met de tweede suppletoire begroting was gepland om € 68 miljoen door te 
schuiven naar 2015. De realisatie van de investeringsbegroting kwam uiteindelijk 
echter € 10 miljoen hoger uit ten opzichte van het in de tweede suppletoire 
begroting verlaagde investeringsbudget. Door lagere verkoopopbrengsten ten 
opzichte van de tweede suppletoire begroting van € 18 miljoen daalde het 
beschikbare investeringsbudget verder, waardoor de onderrealisatie afnam. 
Daarmee werd de eindejaarsmarge vastgesteld op € 40 miljoen. Dit is 3,7 procent 
van het investeringsbudget van de tweede suppletoire begroting 2014. 
 
Geplande Overrealisatie Lagere verkoop- Gebruik 
doorschuiving 2e t.o.v. 2e opbrengsten eindejaarsmarge 
suppletoire suppletoire 
begroting begroting 
68 -10 -18 =40 
 
55 
Wat is de reden dat potentiële leveranciers juridisch bezwaar hebben 
aangetekend tegen de aanbesteding voor de projecten verbeterd 
Operationeel Systeem Soldaat en wat zijn de beleidsmatige gevolgen 
hiervan in volgende jaren? 
 
Eén van de afgewezen leveranciers heeft in 2014 een kort geding tegen Defensie 
aangespannen in verband met de aanbesteding van het Smart Vest. Defensie 
werd verweten de beginselen van gelijke behandeling en transparantie niet in 
acht te hebben genomen. De voorzieningenrechter Den Haag heeft deze 
vorderingen op 31 oktober 2014 integraal afgewezen, waarna de desbetreffende 
leverancier in hoger beroep is gegaan. Een uitspraak van het Gerechtshof wordt 
op zijn vroegst komend najaar verwacht. 
 
Defensie wil altijd volledig transparant zijn in haar verwervingsproces en de 
gegadigden voor de opdracht gelijk behandelen. Ook in dit project vindt Defensie 
dat hiervan sprake is. 
 Pagina 17 van 49
