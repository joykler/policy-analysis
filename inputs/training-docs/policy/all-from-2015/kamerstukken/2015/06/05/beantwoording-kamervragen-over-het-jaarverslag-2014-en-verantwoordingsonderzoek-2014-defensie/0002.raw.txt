Antwoorden op vragen van de vaste commissie voor Defensie over het 
 
 
Jaarverslag Ministerie van Defensie 2014 (ingezonden 28 mei jl. met 
kenmerk 34200-X-1/2015D196563)  
 
 
1 
Hoeveel geld moet Defensie bij het huidige budget opgeteld krijgen om 
de krijgsmacht over de gehele linie volledig op niveau te krijgen voor het 
huidige ambitieniveau? Hierbij graag een onderscheid maken tussen 
incidentele en structurele investeringen. 
2 
Wat is volgens u een realistische balans tussen ambities en middelen? Is 
deze balans in de praktijk ook haalbaar? 
 
De krijgsmacht kan met aanzienlijke inspanning voldoen aan het ambitieniveau 
zoals gesteld in de nota In het belang van Nederland. Zoals bekend, gelden 
daarbij wel beperkingen die hun weerslag hebben op het vermogen van de 
krijgsmacht om meerdere operaties gelijktijdig uit te voeren. Daarnaast staat het 
voorzettingsvermogen en de geoefendheid van de krijgsmacht onder druk. De 
beperkingen die in 2014 aan de orde waren, zijn beschreven in bijlage 8 bij het 
Jaarverslag. 
 
Hoeveel geld nodig is om alle beperkingen op te heffen, hangt af van de vraag 
welke beperkingen acceptabel worden geacht op grond van de inschatting van de 
veranderde veiligheidssituatie en de eisen die aan de krijgsmacht worden gesteld. 
Zo vraagt een kortere reactietijd een hogere gereedheid van materieel en 
personeel. Ook aan de geoefendheid stelt dit hogere eisen. Dit heeft gevolgen 
voor de instandhouding, de beschikbaarheid van reserverdelen en van personeel. 
Het stelt voorts hogere eisen aan levensverlengend onderhoud en vervanging van 
wapensystemen, waardoor het ook gevolgen voor de investeringen heeft. 
Hierover vindt nog overleg en besluitvorming plaats. 
 
3 
Kunt u de financiële gevolgen van de maatregelen, zoals deze zijn 
opgesomd op pagina 11, onder elkaar zetten? 
 
Bij de begrotingsafspraken 2014 is € 115 miljoen structureel beschikbaar 
gekomen voor Defensie. In mijn brief van 25 oktober 2013 (Kamerstuk 33 763, 
nr. 7) heb ik de gevolgen van de begrotingsafspraken 2014 geschetst voor 
Defensie.  
 Hiervan is € 49 miljoen gebruikt om het deel van de prijscompensatie dat in 
2014 niet werd uitgekeerd, op te vangen. 
 Eén van de intensiveringen in de begrotingsafspraken betreft het voor 
Defensie beschikbaar komen van € 25 miljoen voor regionale 
werkgelegenheid. Dit bedrag is ingezet om de Johan Willem Frisokazerne in 
Assen open te houden en het 45 Pantserinfanteriebataljon te behouden. Om 
dit laatste mogelijk te maken, is de 13 gemechaniseerde brigade in Oirschot 
omgevormd naar een gemotoriseerde brigade.  
 De resterende € 41 miljoen is gebruikt om maatregelen in het operationele 
domein te verzachten. Hierdoor is onder meer het Joint Support Ship in dienst 
gesteld, blijft de marinierscompagnie op Aruba bestaan en blijft de vliegbasis 
Leeuwarden een main operating base.  
 Pagina 2 van 49
