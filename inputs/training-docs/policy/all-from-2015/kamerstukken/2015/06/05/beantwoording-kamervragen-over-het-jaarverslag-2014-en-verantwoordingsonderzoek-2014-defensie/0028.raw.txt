aangehouden tot na de evaluatie van het rapport de Veer. De voorlopige 
 
 
schatting is dat de evaluatie in oktober gereed is. 
  
101 
 
Kunt u met betrekking tot spoor 2 een overzicht geven van de 
materieellogistieke maatregelen die zijn voltooid? 
 
De maatregelen in spoor 2 die in een eerder stadium al zijn voltooid zijn: 
 
 De materieellogistieke bedrijven zijn ontkoppeld van de DMO en bij de 
operationele commando’s gevoegd. Dit betreft het Marinebedrijf in Den 
Helder, het Logistiek Centrum Woensdrecht (LCW) en het Defensiebedrijf 
Grondgebonden Systemen (DBGS) in Amersfoort. Hierdoor zijn de 
commandanten verantwoordelijk voor het onderhoud van hun systemen. 
 Het verkleinen van de DMO-organisatie, bijvoorbeeld het schrappen van 
de beleidsmatige functionaliteit. 
 Voortaan wordt materieel als regel van de plank gekocht. Het kan daarbij 
gaan om civiele producten (commercial off the shelf – COTS) of militaire 
producten (military off the shelf – MOTS). 
 De totale kosten gedurende de levensduur van wapensystemen worden 
zwaarwegend meegenomen bij de aanschaf van materieel. 
 
102 
Kunt u een overzicht geven van de maatregelen die gemoeid zijn met de 
'doorontwikkeling van de Divisie Personeel en Organisatie Defensie 
(DPOD) bij het Commando Dienstencentra?' 
 
Bij de oprichting van DPOD was reeds bekend dat de DPOD in twee fasen 
opgericht moest gaan worden. Door de grootscheepse reorganisaties binnen 
Defensie ontstond veel extra werk voor de afzonderlijke DPOD-bedrijven. DPOD 
kon daardoor haar totale reductieopdracht pas doorvoeren nadat de 
werkzaamheden voortkomend uit deze reorganisaties waren voltooid. In de 
doorontwikkeling DPOD (fase 2) wordt het laatste deel (199 vte’n) van de 
opgedragen taakstelling en de Numerus Fixus die voortvloeit uit de beleidsbrief 
2011 doorgevoerd. 
 
103 
Wanneer kan de Kamer de in april 2015 toegezegde nadere informatie 
over de maatregelen die in gang zijn gezet op basis van het plan van 
aanpak voor onder meer sourcing van IV/ICT dienstverlening 
(Kamerstuk 31 125, nr. 52)? 
 
De brief waarin ik u informeer over dit onderwerp is inmiddels verstuurd onder 
kenmerk BS2015010621. 
 
104 
Wanneer kan de Kamer de personeelsrapportage voor de tweede helft 
van 2014 verwachten? 
 
De personeelsrapportage is op 2 juni jl. naar de Tweede Kamer verstuurd 
(BS2015011052). 
 
 Pagina 28 van 49
