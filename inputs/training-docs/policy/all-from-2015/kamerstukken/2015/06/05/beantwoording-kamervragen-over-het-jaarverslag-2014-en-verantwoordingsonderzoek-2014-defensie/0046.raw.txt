uit zich daarom niet in directe financiële zin, maar in termen van de eventuele 
 
 
gevolgen van latere vervanging of introductie van wapensystemen met de daarbij 
horende consequenties op de langere termijn.   
 
 
46. 
Klopt het dat de investeringsquote in 2014, zonder een eenmalige 
versnelde aflossing van leningen voor de bouw van vastgoed, 
uitgekomen zou zijn op 12,6%, één procent lager dan in 2013? Wat zijn 
de gevolgen en wat gaat u doen? 
 
Als bepaalde investeringen niet hadden plaatsgevonden, of niet meetellen, leidt 
dit tot een lagere investeringsquote. Het klopt dat zonder de aflossingen deze 
12,6 procent zou bedragen. Defensie tracht Defensie ieder jaar het beschikbare 
budget optimaal te realiseren met de reeds geplande investeringen. Deze 
aflossingen maakten daar deel van uit en waren bovendien benodigd in verband 
met de overdracht van de Dienst Vastgoed Defensie (DVD) aan het 
Rijsksvastgoedbedrijf in 2014. 
 
47 
Wat zijn de gevolgen voor Defensie van de dalende investeringsquote 
sinds 2010 en het sindsdien ook voortdurend lager uitvallen van de 
investeringen dan geraamd? Hoe groot is het boeggolf-effect? 
 
Zie het antwoord op vraag 45. 
 
48 
Wat is uw reactie op de constatering van de AR dat ook de komende 
jaren de uitgaven en daarmee de investeringsquote lager zullen zijn dan 
geraamd? 
 
De realisatie van de investeringsquote zal vermoedelijk lager zijn dan geraamd. 
Dat wil niet zeggen dat het geld verloren gaat. Elke beschikbare euro is nodig 
voor de investeringsbehoeften. De uitgaven die niet worden gerealiseerd, zullen 
in latere jaren alsnog tot realisatie komen. Het budget wordt daarvoor 
doorgeschoven naar latere jaren, ook de ongelimiteerde eindejaarsmarge is een 
instrument daarvoor. Het behalen van het percentage is echter ook afhankelijk 
van externe factoren zoals tijdige levering door leveranciers, tijdige 
besluitvorming en een ongestoord verloop van het verwervingsproces. Zie ook het 
antwoord op vraag 45. 
 
49 
Wat zijn de gevolgen van het feit dat de omvang van de aangegane 
verplichtingen in 2014 fors achtergebleven is bij de planning? Is uw 
ambitie om de investeringsquote op te schroeven naar rond de 20% nog 
wel haalbaar binnen de door u beoogde termijn? 
 
Zie het antwoord op vraag 45. 
 
 Pagina 46 van 49
