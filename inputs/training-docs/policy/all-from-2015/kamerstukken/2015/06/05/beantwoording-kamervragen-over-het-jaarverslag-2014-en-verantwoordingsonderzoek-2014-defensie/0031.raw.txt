110 
 
 
Kunt u aangeven welke wijzigingen er wel zijn ten opzichte van de 
rapportage van oktober met betrekking tot de Taakstelling Rijksdienst?  
 
 
In de beleidsbrief is er één wijziging benoemd die betrekking had op de 
samenwerking tussen de nationale politie en het KPU-bedrijf. 
 
111 
Indien defensiebrede maatregelen in een enkel geval een financiele 
doorwerking hebben richting operationale commando's, wat houdt dit 
dan concreet in? 
 
De maatregelen die betrekking hebben op de OPCO’s zijn vooral Defensiebrede 
Vervanging Operationele Wielervoertuigen (DVOW) en Genetwerkt Samenwerken 
(GSW). De maatregel DVOW heeft tot gevolg dat de kosten voor onderhoud bij de 
OPCO’s wegvallen. Voor het GSW betekent dit dat de reiskosten zullen worden 
teruggedrongen als gevolg van het digitaal samenwerken. 
 
112 
Kunt u de toelichting onder Maatregelen intern Defensie nader 
toelichten? Wat wordt bedoeld met een 'meer geïntegreerde 
dienstverlening'? 
 
Met een meer geïntegreerde dienstverlening wordt bedoeld het ‘ontzorgen’ van de 
Defensieonderdelen door het CDC, die de coördinatie bij meervoudige 
dienstverlening op zich neemt. Om deze ondersteuning te verbeteren is een 
project gestart in de vorm van een ontwikkeltraject, met als uitgangspunt ‘de 
gebruiker centraal’. Het project is gericht op het uitvoeren van de coördinatie van 
meervoudige dienstverlening door ondersteuningsorganisaties, de 
vereenvoudiging van het vraag- en aanbodproces, het versterken van de 
planningsfunctie, de optimalisatie van de samenwerking tussen de ondersteuners 
en de verbetering van de toegankelijkheid van de ondersteuning. 
 
113 
Wat is de huidige stand van zaken met betrekking tot de samenwerking 
met de Nationale Politie en in welke fase bevindt zich de besluitvorming 
bij de Nationale Politie? 
 
De samenwerking betreft een strategisch partnerschap tussen de Nationale Politie 
en Defensie op het gebied van Kleding & Persoonsgebonden Uitrustingen. 
Defensie heeft het beleidsdocument hiervoor in 2014 goedgekeurd. Op initiatief 
van de Nationale Politie vindt er echter opnieuw besluitvorming plaats over 
implementatiewijze en de business case. Dit wordt later dit jaar verwacht. 
 
114 
Wat zijn de gevolgen van het niet inzetbaar zijn van het 
torpedowerkschip Zr. Ms. Mercuur voor het (betrokken) personeel? 
 
De gevolgen voor het betrokken personeel zijn beperkt. Het betrokken personeel 
wordt elders binnen CZSK ingezet om bestaande vacatures te vullen. Planmatig is 
het schip eind 2016 weer inzetbaar. 
 
 Pagina 31 van 49
