35 
 
 
Wat is de reden dat voor de LC-fregatten nog niet de contracten met de 
leveranciers zijn aangepast voor hogere inzet van deze fregatten in de  
afgelopen jaren? 
 
 
De contracten voor groot onderhoud van gasturbines, waar de Rekenkamer aan 
refereert, zijn nog niet aangepast omdat de herstelcapaciteit bij de leverancier 
onvoldoende is. 
 
36 
In hoeverre neemt u de aanbeveling van de AR om ervoor zorg te dragen 
dat de belasting van het personeel, dat bezig is met onderhoud en 
materieel-logistiek afneemt door veranderingen meer gedoseerd door te 
voeren en voorlopig alleen nieuwe veranderingen te starten die direct 
gericht zijn op verbetering van de keten zelf, volledig over? Zo nee, 
waarom niet? 
 
Zie het antwoord op vraag 32.  
 
37 
Hoe beoordeelt u de analyse van de AR dat, hoewel Defensie het project 
Get Clean heeft afgesloten, Enterprise Resource Planning (ERP) software 
bij veel Defensieonderdelen nog steeds niet goed blijkt te functioneren, 
mede door de onvoldoende kwaliteit van de gegevens? Waarom is het 
project afgesloten? Wat gaat u doen om de kwaliteit van de gegevens 
alsnog te verbeteren? 
38. 
Klopt het dat het project ‘Get Clean’ is afgesloten, ondanks het feit dat er 
nog steeds veel gegevens in ERP niet kloppen en/of van onvoldoende 
kwaliteit zijn? 
 
Het project Get Clean is uitgevoerd om gegevensvervuiling te verhelpen. Na 
voltooiing van het Get Clean project worden de resterende werkzaamheden 
uitgevoerd door de lijn en heeft het bijhouden en verder verbeteren van de 
datakwaliteit prioriteit. Aan dit project (Stay Clean) is extra capaciteit toegekend. 
Daarnaast levert de leverancier ondersteuning.  
 
39 
Wat is uw reactie op het oordeel van de AR dat het streven om eind 2016 
de IT op orde te hebben ‘ambitieus’ is? Met andere woorden: hoe 
realistisch acht u dit streven? 
 
In mijn bestuurlijke reactie stelde ik dat ik ernaar streef de in 2014 
geconstateerde problematiek uiterlijk eind 2016 te hebben verholpen. Ik doelde 
daarbij specifiek op de continuïteitsproblemen die in 2014 aan het licht kwamen. 
Die zijn inmiddels voor het grootste deel verholpen. De vernieuwing en 
modernisering van het gehele IT-domein van Defensie gaat echter verder. Ik ben 
van plan daarvoor ten minste vijf jaar uit te trekken. Ik heb u daarover 
geïnformeerd in mijn brief van 2 juni jl. (BS2015010621). 
 
 Pagina 42 van 49
