onderdelen van het ene schip naar het andere. Zie daarvoor ook de vragen 19 en 
 
 
34. 
  
19 
 
Klopt het dat u het tekort aan onderdelen voor fregatten oplost door 
onderdelen van een fregat, dat voor een jaar in groot onderhoud gaat, 
over te zetten naar een ander fregat en dat het per keer zo’n 100 
onderdelen betreft? Klopt het bovendien dat deze werkwijze een 
aanzienlijk beslag legt op de schaarse onderhoudscapaciteit? Welke 
maatregelen gaat u nemen om de neerwaartse spiraal van 
‘kannibaliseren’ te doorbreken? 
 
Vanwege budgettaire beperkingen zijn vooral kapitaalintensieve reservedelen 
indertijd minimaal aangeschaft. Tegenvallende betrouwbaarheid en lange 
levertijden leiden voorts tot een lagere beschikbaarheid van systemen. Ook de 
personele capaciteit om het benodigde onderhoud uit te voeren is beperkt, 
waardoor het langer duurt voordat deze onderdelen weer beschikbaar zijn. Er is 
daardoor een toename van verplaatsen van onderdelen van het ene schip naar 
het andere. Het klopt ook dat dit per keer zo’n 100 onderdelen betreft. Dit heeft 
negatieve gevolgen voor de onderhoudscapaciteit en de gereedheid van eenheden 
in het voortzettingsvermogen. 
 
20 
Wanneer zijn er voldoende onderdelen beschikbaar voor de 
Bushmasters? 
23 
Hoe beoordeelt u de analyse van de AR dat de beschikbaarheid van 
bepaalde onderdelen voor de Bushmaster in Nederland dusdanig laag is, 
dat delen van relevante opleidingen niet meer in Nederland kunnen 
plaatsvinden en deels in Mali – met de wel functionerende Bushmasters – 
worden uitgevoerd? Wat gaat u hieraan doen? 
 
De beschikbare Bushmasters worden intensief gebruikt in Mali. Dit gaat ten koste 
van de voertuigen in Nederland. De eigen mogelijkheden om het onderhoud uit te 
voeren zijn beperkt. Hierdoor is de afhankelijkheid van de industrie groot. Naar 
aanleiding van de begroting 2015 worden er twaalf extra Bushmasters 
aangeschaft. Met de leverancier uit Australië is overeengekomen dat de 
Bushmasters versneld worden geleverd. Defensie werkt daarnaast aan een 
contract voor de structurele levering van reservedelen voor de Bushmaster vanaf 
de tweede helft van 2016. Daarop vooruitlopend wordt naar verwachting op 1 juli 
2015 bij de leverancier een eenmalige order geplaatst voor reservedelen voor het 
verwachte gebruik van reservedelen voor 2015 en 2016. 
 
 Pagina 37 van 49
