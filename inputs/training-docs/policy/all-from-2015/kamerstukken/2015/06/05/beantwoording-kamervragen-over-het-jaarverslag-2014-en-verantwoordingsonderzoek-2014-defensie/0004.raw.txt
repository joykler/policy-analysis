5 
 
 
Wat is uw analyse voor het niet halen van de wervingsplanning en de 
hoge uitstroom voor onderdelen, zoals medisch personeel, en de  
gevolgen hiervan voor de toekomstige operationele inzet van de 
 
krijgsmacht? 
 
De schaarste bij diverse categorieën specialistisch personeel heeft vooral 
negatieve gevolgen voor het voortzettingsvermogen van huidige (grotere) 
missies. Door inhuur van personeel en de inzet van reservisten kunnen de 
vacatures in de vredesbedrijfsvoering, veroorzaakt door uitzending, deels worden 
opgevangen. Wel kan dit leiden tot een hogere uitzenddruk bij de militair 
specialist. 
 
6 
Kunt u inzichtelijk maken hoe het met de instroom van lastig te werven 
categorieën personeel is gesteld? Worden tekorten op dit gebied 
ingelopen? Graag staven met cijfers. 
 
Lastig te werven categorieën waren in 2014 vooral de vliegers, luchtvaart- en 
elektrotechnici en verkeers- en gevechtsleiders. Na onder meer een gerichte 
wervingscampagne voor vliegers eind 2014, is er voor de vliegers en de verkeers- 
en gevechtsleiders op dit moment weer voldoende animo om in de behoefte te 
voorzien. De wervingsresultaten voor technici zijn sterk afhankelijk van de functie 
waarvoor kan worden geopteerd. Defensie kent een grote diversiteit aan 
technische functies. In totaal werft de organisatie 60 verschillende categorieën 
technisch personeel. De wervingsresultaten verschillen sterk per categorie. Zo 
verloopt de werving van technici op manschappenniveau goed. De werving voor 
elektrotechniek (vooral avionica) op zowel officiers- als onderofficiersniveau loopt 
daarentegen sterk achter op de planning. Het tekort aan technici is geen 
verschijnsel dat alleen Defensie treft, het raakt veel organisaties die intensief 
gebruik maken van moderne technologie. Zie voor meer informatie de 
personeelsrapportage over 2014 (verzonden 2 juni jl met referentie 
BS2015011052). 
 
7 
Wat zijn de consequenties van de verslechterende veiligheidssituatie en 
het oprukken van de Taliban in Afghanistan voor de Resolute Support 
missie en in het bijzonder de Nederlandse bijdrage? 
 
De veiligheidssituatie in Afghanistan wordt zowel in het operatiegebied als in 
Nederland continu beschouwd. Daarbij wordt beoordeeld of dit van invloed is op 
de deelneming van Nederlandse militairen in Afghanistan. Vooralsnog heeft dit 
geen directe consequenties voor de Nederlandse bijdrage. De verslechterde 
veiligheidssituatie onderstreept wel de noodzaak tot het voortzetten van het 
trainen, het adviseren en het assisteren van de Afghaanse veiligheidstroepen en 
de daaraan verbonden instituties binnen de Resolute Support missie. 
 
 Pagina 4 van 49
