meerjarenbegrotingen voor de Kamer? 
 
Het bedrag van de Visie Erfgoed en Ruimte blijft zichtbaar op de OCW begroting, 
binnen het onderdeel subsidies, en de Kamer wordt geïnformeerd conform 
begrotingssystematiek indien geld naar het gemeente- en provinciefonds wordt 
overgeboekt. 
38 Is het bedrag van vijf miljoen euro voor het Koninklijk Instituut voor de Tropen  101   
langjarig begroot? 
 
In het Algemeen Overleg van 19 juni 2013, dat de minister met de Tweede Kamer 
heeft gevoerd, is gemeld dat er een plan zou worden ontwikkeld voor behoud van 
de collectie van het Koninklijk Instituut voor de Tropen onder zeer stringente 
voorwaarden van de fusie van het Tropenmuseum, het Afrikamuseum en het 
museum voor Volkenkunde in een museum voor Wereldcultuur. Ter uiting van de 
gestelde zorgplicht van de collectie heeft de minister het voornemen geuit voor het 
jaar 2016 een subsidie van € 5,5 miljoen. beschikbaar te stellen ten behoeve van 
het museale beheer, inclusief publieke toegankelijkheid van het Tropenmuseum op 
de locatie in Amsterdam. Het gaat hier om een incidentele bijdrage. De bijdrage 
voor het jaar 2016 is gereserveerd in de meerjarenraming van de begroting 2015. 
Over de situatie voor 2017 en verder wordt de Tweede Kamer geïnformeerd in de 
uitgangspuntenbrief die op 8 juni naar de Tweede Kamer wordt verzonden. 
39 Is de drie miljoen euro voor talentontwikkeling een structurele of incidentele  101   
bijdrage? 
 
In 2014 is een incidentele bijdrage van € 3 miljoen beschikbaar gesteld voor een 
revolverend fonds voor kleine laagrentende leningen aan talenten. 
40 Wat is het meerjarige effect van de 11,8 miljoen euro afrekening voor Huisvesting  102   
Nieuwbouw Rijksmuseum op de cultuurbegroting? 
 
Met de afrekening van het project Nieuwbouw Rijksmuseum is de financiering aan 
de nieuwbouw afgesloten. Van de incidentele ontvangst uit de afrekening is € 9,8 
miljoen toegevoegd aan de reservering knelpunten voor de stelselwijziging van de 
bekostiging huisvesting in verband met de overdracht van de verantwoordelijkheid 
van de huisvesting aan de Rijksmusea vanaf 1-1-2017. In verband met de 
structurele financiële effecten voor het beheer van de huisvesting als gevolg van de 
nieuwbouw van het Rijksmuseum is voor de periode 2014 t/m 2016 voor € 7,2 
miljoen. per jaar toegevoegd aan de exploitatievergoeding van het Rijks Museum 
Amsterdam. 
41 Kunt u uitleggen op welke manier de rol van de Nederlandse Publieke Omroep  103 103  
bijdraagt aan de publieke manier waarop deze waarden tot stand komen? Wordt 
hierdoor de publieke waarde niet juist verminderd, doordat de rol van de omroepen 
wordt verkleind? 
 
In de visiebrief wordt beschreven dat de meerwaarde van de publiek omroep langs 
twee lijnen tot stand komt. Enerzijds via de functie die de publieke omroep heeft 
om te voorzien in een media-aanbod op het vlak van informatie, cultuur en 
educatie. Anderzijds via de manier waarop dit aanbod tot stand komt. Deze 
publieke waarden zijn in de mediaopdracht opgenomen (artikel 2.1, tweede lid, 
onder a t/m f). Het gaat dan bijvoorbeeld om de opdracht dat het media-aanbod 
pluriform, onafhankelijk, kwalitatief hoogwaardig en voor iedereen toegankelijk 
moet zijn. Uiteindelijk vertegenwoordigt de combinatie van de inhoudelijke 
functies en de manier waarop die worden ingevuld, samen de publieke waarde van 
de publieke omroep. 
 
Wat van de NPO en de omroepen wordt gevraagd is om voortaan elk vanuit hun 
Totaallijst feitelijke vragen Jaarverslag Ministerie van Onderwijs, Cultuur en Wetenschap 2014 
(34200-VIII-1)  12/15
