worden doorgaans vrij snel opgelost. Daarnaast komt het voor dat na invoering 
 
 
blijkt dat de werkprocessen in de praktijk nog niet overal optimaal aansluiten bij 
ERP. Dat leidt dan in de regel tot aanpassing van de werkprocessen,  
aanpassingen aan ERP of beide. De komende jaren wordt ERP M&F verder 
 
geoptimaliseerd. 
 
Dit jaar zal de invoering van ERP M&F grotendeels voltooid zijn, met uitzondering 
van de migratie van een deel van de F-16’s naar ERP die doorloopt in 2016. Ik 
heb u hierover geïnformeerd in de voortgangsrapportage ERP van 5 maart jl. 
(Kamerstuk 31 460, nr. 51). Het is niet uit te sluiten dat ook tijdens of na de 
laatste migraties aanloopproblemen zullen optreden. Als dit het geval is dan 
zullen ook die zo snel mogelijk worden opgelost. Daarnaast heeft een enkel 
onderdeel van het Defensie Brand- en Bedrijfsstoffenbedrijf heeft meer tijd nodig 
voor de invoering van ERP, als gevolg van de complexe integratie met het 
financiële domein, onder meer samenhangend met de verrekening van BTW en 
accijnzen. 
 
85 
Welk verband is er tussen de eisen voor operationele gereedheid (die 
wordt bepaald door personele gereedheid materiële gereedheid en 
geoefendheid) en de in het jaarverslag bij diverse krijgsmachtonderdelen 
genoemde personele en materiële tekorten? 
 
In overeenstemming met uw verzoek van 29 mei jl. (33763-74/2015D19990) zal 
ik u uiterlijk 8 juni 2015 informeren over de gevolgen in het algemeen en per 
knelpunt in de materiële gereedheid voor de personele inzet en personele 
gereedheid. Het verband met de operationele gereedheid wordt daarin eveneens 
beschreven. 
 
86 
Wanneer denkt u het verplichtingsbeheer op orde te hebben? 
 
Conform het groeipad uit het verbeterprogramma beheer en zoals gemeld in de 
Kamerbrief  ‘Stand van zaken verbeterprogramma beheer’ (Kamerstuk 32 733, 
nr. 150) wordt ernaar gestreefd om het financieel beheer, inclusief het 
verplichtingenbeheer, in 2015 op orde te krijgen. 
 
87 
Welke kosten brengen het op orde brengen van het verplichtingsbeheer 
(ERP) nog met zich mee? 
 
Het op orde brengen van het verplichtingenbeheer brengt geen additionele kosten 
met zich mee. 
 
 Pagina 24 van 49
