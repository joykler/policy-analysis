30 
 
 
Waardoor hebben bij diverse krijgsmachtonderdelen meer medewerkers 
gebruik gemaakt van de regeling voor ontslagbescherming en hoe werkt  
dit de komende jaren in de begrotingen en het beleid door? 
 
42 
Wat zijn de redenen van een hoger dan verwacht gebruik van de 
garantieregeling voor oudere medewerkers kort voor leeftijdsontslag bij 
het Commando Zeestrijdkrachten (CZSK), CLAS, Commando 
Luchtstrijdkrachten (CLSK) en Koninklijke Marechaussee (Kmar)? Wat 
zijn uw inschattingen op dit terrein voor de komende jaren? 
 
Voor aanvang van de reorganisaties is een inschatting gemaakt van het 
verwachte aantal medewerkers dat in aanmerking zou kunnen komen voor de 
maatregel ‘ontslagbescherming’. Deze maatregel betreft een nieuw 
managementinstrument dat ingezet kon worden door de hoofden van de 
defensieonderdelen. Gebleken is dat in totaal meer medewerkers in de 
gelegenheid zijn gesteld om gebruik te maken van de maatregel dan 
oorspronkelijk geraamd. De maatregel is conform het SBK-2012 toegepast voor 
medewerkers die op de peildatum 1 januari 2012 ten hoogste vier jaar verwijderd 
waren van hun reguliere leeftijdsontslag. Het grootste deel van de betreffende 
groep heeft inmiddels de defensieorganisatie verlaten. De laatste medewerkers 
die nog gebruik kunnen maken van de maatregel, verlaten uiterlijk 1 januari 2016 
de organisatie. Hierdoor loopt op genoemde datum het met deze maatregel 
gepaard gaande budgettaire beslag ten einde. Er is derhalve geen sprake van 
doorwerking in de begroting in de komende jaren.    
 
31 
Aan welke inzetbaarheidsdoelstellingen heeft het Commando 
Landstrijdkrachten (CLAS) in 2014 niet voldaan? 
 
De afgelopen jaren is ingeteerd op onder meer voorraden en ondersteuning. Het 
gevolg hiervan is dat eenheden de afgelopen jaren inzetgereed waren met 
beperkingen. Dit werd geaccepteerd. In gevallen waar beperkingen niet 
acceptabel waren, werden deze opgelost ten koste van andere eenheden en het 
voortzettingsvermogen. Het was daarmee nog steeds mogelijk om in grote lijnen 
aan de vastgestelde inzetbaarheidsdoelstellingen te voldoen. Daardoor staat 
echter het voortzettingsvermogen en de geoefendheid onder druk. Er kan echter 
worden voldaan aan inzetbaarheidsdoelstelling 1 (de verdediging van het eigen 
en bondgenootschappelijk grondgebied), waarbij ‘alle beschikbare middelen’ op 
grotere schaal moeten worden kunnen ingezet. 
 
Voor inzetbaarheidsdoelstelling 2 (operaties wereldwijd ter bevordering van de 
internationale stabiliteit en rechtsorde) waren er beperkingen. Deze beperkingen 
komen naar voren indien het langdurige inzet betreft (voortzettingsvermogen), 
indien inzet plaats moet vinden in een hoog dreigingsscenario of als er sprake is 
van meer dan één inzet tegelijkertijd. In dat laatste geval is de inzet van de 
combat support en combat service support eenheden de beperkende factor, tenzij 
bondgenoten de benodigde ondersteuning leveren. Specifieke aandachtpunten 
voor het CLAS zijn de daarbij de beschikbaarheid van helikopters, bevoorradings- 
& transportcapaciteit, informatiesystemen (CIS), medische ondersteuning, 
personele capaciteit voor ondersteuning van missies (National Support Element) 
en de beschikbaarheid van mobiele drinkwaterinstallaties. De knelpunten in de 
 Pagina 11 van 49
