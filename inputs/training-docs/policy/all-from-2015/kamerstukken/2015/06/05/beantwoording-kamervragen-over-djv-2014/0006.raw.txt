vervolgens van deze scholen de informatie over de groepsindeling die in BRON is 
geregistreerd, nauwgezet gecontroleerd. 
 
VO: 
In het voortgezet onderwijs wordt de gemiddelde groepsgrootte niet (verplicht) 
geregistreerd. Zoals in antwoord op de vorige vraag is aangegeven, is de spreiding 
van de feitelijke groepsgrootte dusdanig groot, dat dit weinig zinvol is. 
14 Welk percentage van de klassen in het basisonderwijs en het voortgezet onderwijs  35 36  
kent een groepsgrootte van boven de 30 leerlingen? Hoeveel leerlingen in het 
basisonderwijs en het voortgezet onderwijs maken deel uit van een klas met meer 
dan 30 leerlingen (in aantallen en percentages)? 
 
PO: 
Zoals eerder aangegeven in het schriftelijk verslag over groepsgrootte (2014-2015, 
31293 nr. 255), telt een kleine 6 procent van de groepen in het basisonderwijs 
meer dan 30 leerlingen. In het basisonderwijs maakt 7,7 procent van de leerlingen 
deel uit van een groep groter dan 30 leerlingen; het betreft circa 112.000 
leerlingen. 
 
VO: 
Voor het voortgezet onderwijs zijn hierover geen betrouwbare cijfers. Bovendien 
is een groep van meer dan 30 leerlingen niet noodzakelijkerwijs negatief: sommige 
scholen kiezen hier om onderwijskundige redenen juist bewust voor. 
15 Hoe kunt u verklaren dat de streefcijfers voor het vwo voor zowel Engels,  41 42  
wiskunde als het eindcijfer voor de 20 procent best presterende vwo-leerlingen 
dalen in plaats van stijgen, terwijl de streefcijfers voor vmbo en havo wel een 
stijgende lijn laten zien? 
 
De streefwaarden blijven gelijk. Dit antwoord gaat er vanuit dat de vraag doelt op 
de realisatiewaarden. Deze laten in 2013 (met uitzondering van Nederlands, vmbo 
GT) een sterke stijgende lijn zien. In de meeste gevallen wordt dat hogere niveau 
vastgehouden en blijven de realisatiewaarden hoger dan de streefwaarde voor 
2015. Over de lange termijn beschouwd is er ook bij vwo Engels en wiskunde nog 
sprake van een stijging ten opzichte van de basiswaarde. Hoewel aannemelijk is 
dat de aanscherping van de exameneisen hier een rol speelt, is de precieze 
achtergrond van deze fluctuaties niet onderzocht. De fluctuaties bij de 20 procent 
best presterende leerlingen zijn zeer gering, van een patroon kan hierbij nauwelijks 
worden gesproken. De verwachting is dat de maatregelen uit het plan van aanpak 
toptalenten op langere termijn een positief effect zullen hebben op het gemiddelde 
examencijfer. 
16 Kunt u toelichten hoe de raming van het aantal leerlingen in het voortgezet  45   
onderwijs zo van het werkelijke aantal leerlingen kan verschillen dat dit leidt tot 
een onderbesteding van 5,1 miljoen euro, terwijl de bekostiging in de lumpsum 
hoger is dan begroot (en er dus sprake lijkt van meer leerlingen)? 
 
Enerzijds waren er minder uitgaven dan begroot. Dat komt omdat er 1300 
leerlingen minder waren dan geraamd (op een totaal van 948.000 leerlingen is dat 
een gering verschil). Dit leidt tot de € 5,1 miljoen onderbesteding. Anderzijds 
waren de uitgaven hoger dan begroot. Dat komt bijvoorbeeld door de uitdeling van 
de loonbijstelling en het toekennen van de extra incidentele middelen uit het 
Nationaal Onderwijsakkoord in verband met het afsluiten van de cao in het VO. 
Per saldo zorgt dit voor hogere uitgaven op de hoofdbekostiging (lumpsum). 
17 Kunt u toelichten waarom de indicator 'aansluiting onderwijs op behoefte  49   
arbeidsmarkt' enkel wordt afgemeten aan het aantal bèta-technisch 
Totaallijst feitelijke vragen Jaarverslag Ministerie van Onderwijs, Cultuur en Wetenschap 2014 
(34200-VIII-1)  6/15
