16 
 
 
Wat zijn de totale kosten van het Speer-programma en de tot nu toe 
gemaakte kosten van de invoering van het Enterprise Resource Planning  
(ERP)-systeem samen? 
 
 
Tot eind 2014 is ongeveer € 425 miljoen uitgegeven aan ERP, inclusief de 
aanpassing van legacy-systemen en de voorbereiding van de exploitatie, exclusief 
interne kosten. Deze interne kosten bestaan voornamelijk uit interne 
personeelskosten en implementatiekosten en worden geschat op ongeveer € 145 
miljoen. De schatting van de Algemene Rekenkamer komt hoger uit (op € 900 
miljoen). Dit wordt voornamelijk veroorzaakt door een hogere schatting van de 
interne personeelskosten, onder meer door het meetellen van toekomstige kosten 
(tot 2022), en het meetellen van de kosten voor de plannen voor de optimalisatie 
van ERP. De Algemene Rekenkamer rekent bovendien een extra post toe voor de 
dubbele beheerlasten van € 48 miljoen. 
 
17 
Kunt u aangeven wanneer u verwacht het Interdepartementaal 
Beleidsonderzoek Wapensystemen aan de Kamer te kunnen aanbieden? 
19 
Wanneer is het Interdepartementaal Beleidsonderzoek (IBO) 
Wapensystemen onderzoek naar mogelijkheden voor internationale 
samenwerking op het gebied van aanschaf en onderhoud van 
wapensystemen klaar? 
 
Het eindrapport en de kabinetsreactie ontvangt u voor 1 september 2015. 
 
18 
Wanneer is de beleidsdoorlichting ‘Flexibel personeelssysteem’ klaar? 
 
De beleidsdoorlichting ‘Flexibel personeelssysteem’ is voltooid en op 29 mei 
verzonden aan uw Kamer (BS2015010427). 
 
19 
Wanneer is het Interdepartementaal Beleidsonderzoek (IBO) 
Wapensystemen onderzoek naar mogelijkheden voor internationale 
samenwerking op het gebied van aanschaf en onderhoud van 
wapensystemen klaar? 
 
Zie het antwoord op vraag 17. 
 
20 
Wat is het totaalbedrag van doorgeschoven posten (Defensie-breed) naar 
volgende Defensie-begrotingsjaren (2016 en later)? 
21 
Wat is het totaalbedrag van doorgeschoven posten (Defensie-breed) naar 
het Defensie begrotingsjaar 2015? Kunt u hierbij een (totaal)lijst met 
alle posten maken? 
 
Met de eerste suppletoire begroting 2014 is op het niet-beleidsartikel 10 (Centraal 
Apparaat) € 35 miljoen doorgeschoven naar 2015 vanwege de latere instroom 
van personeel in de diverse SBK uitkeringsregelingen. Met de slotwet 2014 is 
 Pagina 8 van 49
