11 
 
 
Deelt u de opvatting van de AR dat er sprake is van een onbalans tussen 
ambities en middelen? Zo ja, hoe verhoudt zich dit tot het uitgangspunt  
van uw toekomstnota ‘In het belang van Nederland’, dat sprake zou van 
 
evenwicht tussen ambities en middelen, alsmede van financiële en 
operationele duurzaamheid? 
 
De krijgsmacht is de afgelopen twee decennia vergaand verkleind. De wens om 
operationele slagkracht bij een fors teruglopend budget te maximaliseren heeft 
door de jaren heen geleid tot het interen op onder meer voorraden en 
ondersteuning. Het gevolg hiervan is dat eenheden de afgelopen jaren 
inzetgereed waren met beperkingen. In gevallen waar beperkingen niet 
acceptabel waren, werden deze opgelost ten koste van andere eenheden en het 
voortzettingsvermogen. Wel heeft dit geresulteerd in uitholling waardoor die 
beperkingen zich steeds meer voelbaar gaan manifesteren. In de rapportages 
over de inzetbaarheidsdoelstellingen van de afgelopen jaren is dat ook zichtbaar. 
Met het oog op de huidige internationale veiligheidssituatie en de hogere eisen die 
aan de krijgsmacht worden gesteld, is dit steeds duidelijker het geval. 
 
12 
Hoe beoordeelt u de kritiek van de AR dat u ‘slechts in beperkte mate 
ingaat op de hoofdboodschap en de daarvan afgeleide doelstellingen’? 
Bent u bereid dit alsnog te doen? 
 
Mijn reactie op het rapport van de Algemene Rekenkamer is toegespitst op 
concrete aanbevelingen uit het verantwoordingsonderzoek. Naar mijn mening 
komen hier de onderwerpen waar de Algemene Rekenkamer aandacht voor 
vraagt uitgebreid aan bod, zoals de verwervingsketen, de logistieke keten en 
reservedelen, ERP en de staat van de IT bij Defensie. 
 
13 
Deelt u de conclusie dat voor vier door de AR onderzochte 
wapensystemen de huidige inzet dusdanig groot is dat Defensie inteert 
op de mate waarin het personeel voldoende geoefend is voor een breed 
palet aan taken? Geldt dit ook voor andere wapensystemen? Zo ja, wat 
gaat u hieraan doen? 
 
De uitvoering van eenzijdige missies laag in het geweldspectrum werkt 
onvermijdelijk negatief door op de geoefendheid van de krijgsmacht voor 
andersoortige operaties en bij een hoger dreigingsniveau. Zo is bijvoorbeeld de 
geoefendheid van vliegers, die het voortzettingsvermogen vormen, verminderd. 
Dit geldt ook voor andere eenheden. Een kleinere krijgsmacht heeft ertoe geleid 
dat eenheden vaker worden ingezet en minder gelegenheid hebben om 
tussendoor de geoefendheid in brede zin weer op peil te krijgen. Waar mogelijk 
moet na een periode van inzet een periode van herstel voor mens en materieel 
volgen. Voor bijvoorbeeld de Patriot-eenheden is dat exact wat nu na hun inzet in 
Turkije gebeurt. 
 
 Pagina 35 van 49
