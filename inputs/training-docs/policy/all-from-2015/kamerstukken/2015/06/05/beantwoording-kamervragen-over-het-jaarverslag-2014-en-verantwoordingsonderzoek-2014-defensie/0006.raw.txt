13 
 
 
Gaat de cyberinzet van MIVD/Defensie ten behoeve van andere 
overheidsorganisaties straks ook onder het FNIK vallen?  
 
 
FNIK ziet op de financiering van de inzet van militaire bijstand en steunverlening 
op grond van de Politiewet 2012, de Wet Veiligheidsregioâ€™s, de Veiligheidswet BES 
dan wel de Aanwijzingen inzake de inzet van de krijgsmacht in Aruba, Curacao en 
Sint Maarten. Deze inzet vindt plaats onder gezag van en ter ondersteuning aan 
de civiele autoriteiten. De MIVD voert haar taken uit op grond van de Wet op de 
inlichtingen- en veiligheidsdiensten 2002 en de financiering daarvan valt daarmee 
niet onder FNIK. Cyberinzet vanuit het Defensie Cybercommando kan onder FNIK 
vallen wanneer sprake is van ondersteuning aan de civiele autoriteiten. 
 
14 
Wat zijn de praktische effecten van het niet behalen van het 
investeringsbudget van 20% sinds 2010 voor de inzetgereedheid van 
eenheden? Kunt u daarbij onderscheid maken tussen eenheden die op 
missie gaan en eenheden die niet (op korte termijn) op missie gaan? 
56 
Wat betekent het uitblijven van diverse investeringen, voor de 
toekomstige instandhoudingen/exploitaties van betrokken 
wapensystemen? 
 
Zowel bij de beleidsbrief in 2011 als bij de nota In het belang van Nederland is 
tijdelijk een investeringspercentage van onder de 20 procent geaccepteerd om 
binnen beperkte tijd tot bezuinigingen te komen. Het investeringsplan is daarop 
aangepast, waarbij investeringen zijn vertraagd of geschrapt. Zie ook het 
antwoord op vraag 107. Naast het vooraf geaccepteerde, tijdelijk lagere 
investeringspercentage was er in 2014 ook sprake van onderrealisatie bij de 
investeringen. Hierdoor is slechts 14,3 procent investeringen gerealiseerd, waar 
in de begroting nog 15,7 procent investeringen voorzien was.  
 
De operationele consequentie van een lage gerealiseerde investeringsquote is een 
potentieel latere aanschaf en invoering van een aantal (wapen)systemen. In het 
geval van vervangingsinvesteringen moet Defensie daardoor mogelijk langer de 
te vervangen systemen aanhouden. De operationele prestaties van de oude 
systemen zijn vaak minder dan de voorziene vervangers. Noodzakelijk geachte 
operationele vernieuwingen kunnen niet, of pas later, worden gerealiseerd. Als er 
bij inzet sprake is van een specifieke behoefte waarin (nog) niet is voorzien, kan 
dit eventueel na een versnelde procedure (fast track procurement) worden 
aangeschaft.  
 
Een tijdelijk lagere investeringsquote leidt niet onmiddellijk tot beperkingen voor 
de gereedstelling en inzet. De bestaande wapensystemen worden in stand 
gehouden vanuit het exploitatiebudget. Op de langere termijn heeft een laag 
investeringspercentage wel een negatieve invloed op de gereedstelling, inzet en 
innovatie. De wapensystemen verouderen, krijgen steeds meer last van storingen 
en hebben meer onderhoud nodig. Dit kan leiden tot extra kosten, een lagere 
beschikbaarheid of verminderde inzetbaarheid of operationele relevantie. Het is, 
met andere woorden, van belang de balans tussen investeringen en exploitatie te 
bewaren.  
 
 Pagina 6 van 49
