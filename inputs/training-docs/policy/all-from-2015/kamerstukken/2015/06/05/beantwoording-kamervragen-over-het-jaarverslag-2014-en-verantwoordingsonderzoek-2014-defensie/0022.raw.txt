74 
 
 
Waardoor is de doelstelling voor defensiebrede afbouw van werkplekken 
niet gehaald? En is de doelstelling inmiddels wel gehaald?  
 
 
Het aantal werkplekken is hoger dan verwacht, mede door opgelopen 
vertragingen in de verhuizing van kantoorwerkplekken. De verwachting is dat 
vanaf 2016 aan de werkpleknormering wordt voldaan. 
 
75 
Waardoor is de reorganisatie van de Defensie Gezondheidsorganisatie 
vertraagd? 
 
Zie het antwoord op vraag 4. 
 
76 
Wat is de oorzaak van de personeelstekorten binnen het Commando 
Diensten Centra (CDC)? 
 
De vulling van het CDC blijft achter ten opzichte van de andere 
defensieonderdelen. Dit wordt onder meer veroorzaakt door moeilijk te vervullen 
vacatures in specialistische (burger)functies, door actief vacaturemanagement in 
verband met de diverse reorganisaties die binnen het CDC (nog moeten) 
plaatsvinden en door ondervulling van militaire functies. Voor de vulling van 
militaire functies is het CDC afhankelijk van de krijgsmachtdelen. Om de 
operationeel benodigde vacatures op te vangen wordt gebruik gemaakt van 
inhuur. Inhuur is duurder dan regulier personeel waardoor het niet mogelijk is om 
de organisatie binnen de begroting volledig te vullen.  
 
77 
Hoeveel generaals had de krijgsmacht in 2014 en wat kostten deze 
samen? 
 
Per 1 januari 2015 heeft Defensie 65 generaals geplaatst op een organieke 
functie. Gemiddeld over 2014 beschikte Defensie over 67 generaals die uit de 
defensiebegroting zijn betaald. De loonkosten bedroegen € 8,6 miljoen. 
 
Daarnaast beschikt Defensie op 1 januari 2015 over negen generaals die buiten 
de reguliere formatie vallen. Gemiddeld over 2014 beschikte Defensie over elf 
generaals in deze categorie. De loonkosten bedroegen € 1,4 miljoen. Dit wordt 
bekostigd door de organisatie waar zij werkzaam zijn, zoals het Ministerie van 
Buitenlandse Zaken of een agentschap. 
 
78 
Hoeveel kolonels had de krijgsmacht in 2014 en wat kostten deze 
samen? 
 
Per 1 januari 2015 heeft Defensie 320 kolonels geplaatst op een organieke 
functie. Gemiddeld over 2014 beschikte Defensie over 352 kolonels die uit de 
defensiebegroting zijn betaald. De loonkosten bedroegen € 38 miljoen.  
 
Daarnaast beschikt Defensie op 1 januari 2015 over 49 kolonels die buiten de 
reguliere formatie vallen. Gemiddeld over 2014 beschikte Defensie over 48 
 Pagina 22 van 49
