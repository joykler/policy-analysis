62 
 
 
Waar zitten de 107 miljoen euro hogere uitgaven aan infrastructuur in? 
  
De € 107 miljoen hogere uitgaven aan infrastructuur betreft het vervoegd 
 
aflossen van drie leningen (€ 143 miljoen) en lagere uitgaven op lopende 
projecten (€ 36 miljoen).  
 
63 
Wat was de reden om de drie leningen, die aangehaald worden op pagina 
58 (van 143 miljoen euro), eerder terug te betalen? 
 
Eén van de voorwaarden om de overgang van Dienst Vastgoed Defensie (DVD) 
naar het Rijksvastgoedbedrijf (RVB) mogelijk te maken was dat de leningen 
afgelost moesten zijn. In 2014 bleek versnelde aflossing budgettair mogelijk. Het 
vervroegd aflossen van deze leningen heeft als voordeel dat minder rente moet 
worden betaald. 
 
64 
Voor welk bedrag loopt het project nieuwbouw KMar Schiphol nu door 
naar 2015? 
 
Het project nieuwbouw Schiphol loopt voor € 8,2 miljoen door naar 2015. Het 
totaal te realiseren bedrag in 2015 komt hiermee op € 12,4 miljoen. 
 
65 
Wat zijn de kosten van de pilot bij het project Bouwtechnisch 
verbeteringsmaatregelen brandveiligheid en waarom is voor een project 
gekozen en hoe ziet dit eruit? 
 
Het project “Bouwtechnische verbeteringsmaatregelen brandveiligheid” omvat het 
op norm brengen van ongeveer 375 legeringsgebouwen van Defensie voor wat 
betreft de brandveiligheid. Defensie heeft in 2013 met de Inspectie Leefomgeving 
en Transport (ILT) de afspraak gemaakt dat voor eind 2018 alle 
legeringsgebouwen aan de geldende normen op het gebied van brandveiligheid 
voldoen. De gebouwen waar acute brandveiligheidsrisico’s zijn geconstateerd, zijn 
al op orde gebracht of worden op dit moment aangepakt (waarbij de laatste 
categorie niet voor legering wordt gebruikt).  
 
Er is gekozen voor een pilot project om ervaring op te doen met de contractvorm 
(design and construct) in relatie tot de specifieke werkzaamheden, de 
samenwerking met de gebruikersorganisatie en de afstemming over het 
verwachte resultaat met het bevoegd gezag. Ervaringen uit de pilot worden 
gebruikt voor het optimaliseren van de contracten en de projectorganisatie van 
het Rijksvastgoedbedrijf (RVB) om de realisatie van de rest van het programma 
zo soepel mogelijk te laten verlopen en de financiële risico’s te beperken. Dit is 
nodig omdat na de pilot op grote schaal en in een hoog tempo de rest van de 
gebouwen zal worden aangepakt. De pilot omvat vijf gebouwen welke zoveel 
mogelijk verschillend van aard en gebruiker zijn. De werkzaamheden aan deze 
gebouwen worden op dit moment uitgevoerd. De kosten van de pilot bedragen 
ongeveer € 3 miljoen. 
 
 Pagina 19 van 49
