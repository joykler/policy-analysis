lager dan geraamd? 
 
Op de subsidieregeling versterking samenwerking lerarenopleidingen en scholen 
zijn conform de raming meer dan 70 aanvragen binnengekomen. Hiervan voldeden 
uiteindelijk 61 aanvragen aan de aan de subsidie verbonden (kwaliteits-)criteria. 
32 Betekent de verlaging van de verplichtingen door minder toekenning op garanties  97 98  
voor de indemniteitsregeling dat er minder aanvragen waren voor de regeling dan 
verwacht, of welke andere verklaring is er te geven? Hoe verhoudt deze verlaging 
zich tot de kritiek dat de indemniteitsregeling tekort schiet bij de organisatie van 
grote internationale tentoonstellingen? 
 
Het klopt dat er in het jaar 2014 minder aanvragen voor indemniteit zijn gedaan 
dan in 2013. Het aantal aanvragen zegt echter weinig over het aantal 
tentoonstellingen dat heeft plaatsgevonden. Aanvragen in het ene jaar worden 
namelijk gedaan voor tentoonstellingen in de toekomst, vaak tot 2 jaar later. 
Kijkend naar het aantal tentoonstellingen die in 2013 en 2014 is gestart, ziet men 
dat er evenveel tentoonstellingen waarvoor indemniteit is aangevraagd zijn gestart 
in 2013 als in 2014. Zowel in 2013 als in 2014 zijn aanvragen afgewezen in 
verband met het bereiken van het plafond. Daarnaast is zichtbaar dat er in 2014 
voor grotere bedragen dan in 2013 een beroep op de regeling is gedaan. Dit 
betekent niet dat de vraag naar indemniteit is afgenomen. 
33 Waarom was de loon- en prijsbijstelling van de culturele basisinfrastructuur niet  98   
opgenomen in de begroting? 
 
Het kabinet beslist jaarlijks bij Voorjaarsnota over de toekenning van loon- en 
prijsbijstelling. Daarom is de loon en prijsbijstelling niet op voorhand opgenomen 
in de begroting. 
34 Wordt in de toekomstige begroting wel rekening gehouden met de loon- en  98   
prijsbijstelling van de culturele basisinfrastructuur? 
 
Zie antwoord op vraag 33. 
35 Wat zijn de consequenties van de intertemporele compensatie?  99   
 
Het voornemen is met ingang van de nieuwe cultuurnotaperiode de 
verantwoordelijkheid voor de huisvesting van het Rijksvastgoedbedrijf over te 
dragen aan de Rijksmusea. Dit betekent dat de bekostiging van de huisvesting op 
een andere wijze zal worden vormgegeven. In afwachting van deze 
stelselwijziging is er terughoudend beleid gevoerd met betrekking tot het aangaan 
van huisvestingsinvesteringen. De intertemporele compensatie is bedoeld om de 
niet bestede gelden te reserveren voor knelpunten die gepaard gaan met de 
overdracht van de verantwoordelijkheden huisvesting van het Rijksvastgoedbedrijf 
aan de Rijksmusea. 
36 Wat is de reden om 3,9 miljoen euro van het budget programma Visie Erfgoed en  100   
Ruimte over te hevelen naar het gemeente- en provinciefonds? 
 
De reden voor de overheveling van de gelden naar het gemeente- en 
provinciefonds hangt samen met de subsidietoekenning voor projecten uit het 
programma Visie Erfgoed en Ruimte naar diverse gemeenten en provincies. Het is 
voorgeschreven dat de betaling aan gemeenten en provincies door opname in de 
publicatiecirculaires via de betreffende fondsen aan de gemeenten en provincies 
beschikbaar wordt gesteld. Door opname van de toekenningen in de 
publicatiecirculaires worden de gemeenten en provincies op de hoogte gesteld van 
de verwachte betalingen. 
37 Hoe blijft het bedrag voor de Visie Erfgoed en Ruimte zichtbaar in  100   
Totaallijst feitelijke vragen Jaarverslag Ministerie van Onderwijs, Cultuur en Wetenschap 2014 
(34200-VIII-1)  11/15
