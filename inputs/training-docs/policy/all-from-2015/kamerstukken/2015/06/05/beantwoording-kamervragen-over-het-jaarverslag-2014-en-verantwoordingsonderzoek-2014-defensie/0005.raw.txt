8 
 
 
Waardoor stijgt de nationale inzet van Defensie ten opzichte van 
voorgaande jaren (2014 ruim 2500 keer, 2013 2300 keer en 2012 1900  
keer)? 
 
 
Door onder meer de intensievere samenwerking met de civiele partners en de 
betere bekendheid van civiele partners met de specialismen van Defensie neemt 
de vraag naar nationale inzet van Defensie toe. Zie ook de evaluatie van het 
convenant Financiering Nationale Inzet Krijgsmacht (FNIK, verzonden 2 juni jl . 
met referentie BS2015011017). 
 
9 
Wanneer is de herijking van het convenant Financiering Nationale Inzet 
Krijgsmacht (FNIK) klaar? 
11 
Wat is de stand van zaken aangaande de herijking van het FNIK-
convenant? 
 
De afgelopen periode is het FNIK-convenant geëvalueerd in samenwerking met 
de ministeries van Binnenlandse Zaken en Koninkrijksrelaties en van Veiligheid en 
Justitie. Het convenant is op basis van de conclusies uit de evaluatie herijkt. Uw 
Kamer is hierover 2 juni jl. per brief (kenmerk BS2015011017) geïnformeerd. 
 
10 
Wat zijn de totale kosten geweest van inzet van de 8000 militairen 
tijdens de Nuclear Security Summit? 
 
De eindrealisatie van de inzet van Defensie bij de NSS bedraagt € 5,7 miljoen. 
Daarvan is € 4,8 miljoen door het ministerie van Buitenlandse Zaken 
gecompenseerd vanuit de Homogene Groep Internationale Samenwerking (HGIS) 
en € 0,9 miljoen vanuit de defensiebegroting. 
 
11 
Wat is de stand van zaken aangaande de herijking van het FNIK-
convenant? 
 
Zie het antwoord op vraag 9. 
 
12 
Werkt u ook samen met kennisinstituten en het bedrijfsleven om een 
goede vervanger van chroomhoudende verf te zoeken? Zo ja, met welke 
instanties? 
 
Ja, er wordt samengewerkt met bijvoorbeeld het Nationaal Luchtvaart en 
Ruimtelaboratorium (NLR). In 2013 heeft Defensie het NLR een studie laten 
uitvoeren naar alternatieve coatings. Ook het internationaal onderzoek op dit vlak 
wordt nauwgezet gevolgd.  
 
 Pagina 5 van 49
