34200-VIII Jaarverslag Ministerie van Onderwijs, Cultuur en Wetenschap 2014 
 
nr.   Lijst van vragen en antwoorden 
   
Vastgesteld (wordt door griffie ingevuld als antwoorden er zijn) 
De vaste commissie voor Onderwijs, Cultuur en Wetenschap heeft een aantal vragen 
voorgelegd aan de minister van Onderwijs, Cultuur en Wetenschap over het 
Jaarverslag 2014 van het ministerie van Onderwijs, Cultuur en Wetenschap 2014 d.d. 
20 mei 2015 (Kamerstuk 34 200-VIII, nr. 1). De daarop door de minister gegeven 
antwoorden zijn hierbij afgedrukt. 
 
Voorzitter van de commissie,  
  Wolbert 
   
  Adjunct-griffier van de commissie, 
  Bosnjakovic 
 
Nr Vraag Bijlage Blz  
van tot 
1 Wat zijn de eerste resultaten van de acht regionale talentnetwerken, die scholen in  13   
het primair en voortgezet onderwijs ondersteunen, bij het stimuleren van 
talentontwikkeling? 
 
 De talentnetwerken zijn eind 2014 gestart. De regio’s zijn in beweging. Het 
gesprek over toptalenten wordt gevoerd en onderwijsinstellingen en andere 
organisaties weten elkaar steeds beter te vinden. 
In 2014 lag de nadruk op een regionale inventarisatie van de stand van zaken en 
behoeften in de regio. Hiertoe hebben de kwartiermakers gesprekken gevoerd met 
directeuren, docenten, besturen, bedrijven, gemeenten en andere lokale 
organisaties. Op dit moment nemen ruim 500 scholen voor primair onderwijs en 
meer dan 150 scholen in het voortgezet onderwijs, actief deel aan de 
talentnetwerken.  
Er worden regionale bijeenkomsten georganiseerd waarin het delen van kennis en 
ervaring een belangrijke rol speelt. De thema’s op deze bijeenkomst zijn 
afhankelijk van specifieke regionale situaties en verschillen daarom per regio. Zo 
speelt in het noorden van het land  het thema toptalenten in relatie tot krimp; hoe 
kan het talent in de regio worden behouden? Hoe maak je ruimte voor 
toptalentenonderwijs binnen je school en hoe voer je dat als leraar uit in de klas, 
zijn terugkerende thema’s in alle regio’s.  Inmiddels zijn 40 
leerontwikkelteams  gestart waarin specifieke thema’s als voorschools Engels, 
ondernemend talent en de  aansluiting po-vo worden uitgewerkt. Hieraan nemen 
zowel docenten als schoolleiders deel.  
Aandachtspunten voor de komende periode zijn de overgang van het primair 
onderwijs naar het voortgezet onderwijs, samenwerking met bedrijfsleven en de 
aandacht voor meer dan alleen cognitieve talenten.  
 
2 Welke verklaring heeft u voor het feit dat het aantal lerarenbeurzen achterblijft bij  16   
het beoogde doel? 
 
In 2014 is niet het volledige budget benut. Leraren geven tijdgebrek aan als 
belangrijkste reden om geen beurs aan te vragen. Zij kunnen een hoger 
onderwijsopleiding moeilijk combineren met werk en privé. Om daaraan tegemoet 
te komen en tevens het aantal masteropgeleiden voor de klas te verhogen, is met 
ingang van aanvraagronde 2015 het aantal uren studieverlof verruimd voor leraren 
Totaallijst feitelijke vragen Jaarverslag Ministerie van Onderwijs, Cultuur en Wetenschap 2014 
(34200-VIII-1)  1/15
