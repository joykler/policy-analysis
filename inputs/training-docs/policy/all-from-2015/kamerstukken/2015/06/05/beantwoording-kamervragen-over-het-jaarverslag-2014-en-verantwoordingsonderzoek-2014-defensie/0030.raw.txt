In het belang van Nederland van 25 oktober 2013? Hoe ziet de 
 
 
uitwerking van deze maatregel eruit? 
  
Defensie heeft met de nota In het belang van Nederland het investeringsplan 
 
aangepast om tot bezuinigingen te komen. De investeringsquote steeg daardoor 
minder snel tot 20 procent. Bij het begrotingsdebat op 13 november 2013 is 
toegelicht welke projecten zijn vertraagd of geschrapt als gevolg hiervan (zie 
Handelingen 2013-2014, nr. 24, item 5) en mijn brief ‘Ontwikkelingen 
investeringspercentage Defensie’ van 2 juli jl. (Kamerstuk 33 750-X, nr. 68).  
 
Vertraagde projecten zijn onder meer de Defensiebrede Vervanging Operationele 
Wielvoertuigen (DVOW), de vervanging licht indirect vurend wapensysteem, de 
vervangende capaciteit M-fregatten, de vervangende mijnenbestrijdingscapaciteit, 
de vervangende capaciteit voor Zr.Ms. Rotterdam, de vervanging van de Chinook 
en de modernisering en vernieuwing van de VSHORAD-capaciteit 
(luchtverdedigingscapaciteit voor de korte afstand). Daarnaast zijn er 
investeringsprojecten geschrapt, zoals de vervanging van de Mk-46 torpedo, het 
Helikopter Transport Systeem LC-Fregatten, de vervanging van de tactische 
indoor simulatie (TACTIS), de investering in operationele sanitaire voorzieningen, 
de vervanging MLC 70 wegenmatlegger, de technology upgrade BMS, de 
vervanging/aanvulling van mijnbestrijdingsmiddelen, de vervanging van de 
Gulfstream en de langere kade in Den Helder ten behoeve van het Joint Support 
Ship. 
 
108 
Hoe ziet de uitwerking van de maatregel 'Flexibel bemannen' er concreet 
uit? Wat is de beoogde reductie en hoe zal de efficiëntere inzet worden 
vormgegeven? 
 
De maatregel ‘Flexibel bemannen’ betreft een optimalisatie van de 
organisatieomvang door toepassing van flexibele personeelsoplossingen op grond 
van de status van eenheden (bijvoorbeeld ‘in onderhoud’), of het missieprofiel. 
Deze leiden niet tot overtolligheid van personeel. Eerst worden de bemanningen 
van de operationele eenheden gereduceerd in 2015. Vervolgens worden de 
bemanningen tijdens onderhoudsperioden in de periode 2015 – 2018 efficiënter 
ingericht. De maatregel bouwt op tot structureel € 5 miljoen besparing in 2018 
(ongeveer 60 vte’n). 
 
109 
Wat is de huidige stand van zaken met betrekking tot de pilot bij het 17 
pantserinfanteriebataljon? 
 
De C-compagnie van het 17e Pansterinfanteriebataljon heeft als eerste de 
omvorming doorlopen waarbij de CV-90 is omgeruild voor wielvoertuigen 
(Bushmaster en Mercedes) voor het gemotoriseerd optreden. De pilot heeft veel 
bruikbare informatie opgeleverd en de ervaringen worden gebruikt voor de 
omvorming van de A- en B-compagnie. De A-compagnie heeft inmiddels de 
technische omvorming doorlopen en kan in het vervolg van dit jaar ook 
gemotoriseerd gaan oefenen. De B-compagnie is vervolgens de laatste compagnie 
die de transitie maakt. 
 
 Pagina 30 van 49
