In de brief van 23 oktober 2013 is een overzicht opgenomen van de financiële 
 
 
gevolgen van alle maatregelen uit de nota ‘In het belang van Nederland’, waarin 
de gevolgen van de begrotingsafspraken 2014 zijn verwerkt.   
 
 
In mijn brief van 17 maart 2015 heb ik de Kamer geïnformeerd over onder meer 
de financiële aspecten van het invoeren van informatiegestuurd optreden (IGO) 
bij de KMar (Kamerbrief 33 763, nr. 70). Voor infrastructurele- en IT-
voorzieningen is een eenmalige investering nodig van € 81 miljoen. De 
structurele besparing bedraagt € 5,7 miljoen per jaar.  
 
In mijn brief van 5 maart 2014 heb ik de Kamer geïnformeerd dat de Van 
Ghentkazerne in Rotterdam open blijft (Kamerstuk 33 763, nr. 37). De 
oorspronkelijke besparing van € 5,3 miljoen op de exploitatie als gevolg van het 
sluiten van de kazerne wordt nu bereikt door bijdragen van de gemeente 
Rotterdam en het Ministerie van Veiligheid en Justitie en door investeringen die 
niet nodig zijn voor aanvullende nieuwbouw in Vlissingen over te hevelen naar de 
exploitatie.  
 
4 
Kunt u aangeven wanneer het reorganisatietraject van de Defensie 
gezondheidsorganisatie (DGO) is afgelopen en tegen welke problemen u 
hierbij aanloopt? 
75 
Waardoor is de reorganisatie van de Defensie Gezondheidsorganisatie 
vertraagd? 
 
Nadat medio 2014 met de bonden overeenstemming is bereikt over het 
voorzieningenniveau, zijn de reorganisatieplannen aan het voorzieningenniveau 
getoetst. Dit proces is zorgvuldig en in overleg met de bonden uitgevoerd.  
 
De gemaakte afspraken over het voorzieningenniveau hebben consequenties voor 
de bedrijfsvoering en organisatie van het Eerstelijns Gezondheidszorg Bedrijf 
(EGB). Het werkveld van de bedrijfsgeneeskundige zorg wordt ondergebracht in 
twee organisatiedelen. Een deel blijft bij het EGB, een ander deel is voorzien bij 
een nieuw op te richten Afdeling Bedrijfsgeneeskunde Zorg (BGZ) onder het 
CEAG. Dit betekent dat het reorganisatieplan van het EGB aangepast moest 
worden en dat er een nieuw reorganisatietraject voor de BGZ is gestart. Op 12 
juni worden de reorganisatieplannen van het EGB en de Afdeling BGZ CEAG 
formeel met de bonden besproken. De omklapdatum voor beide reorganisaties is 
voorzien in het eerste kwartaal van 2016.  
 
Sinds 3 april jl. is het Defensie Gezondheidszorg Opleidings- en Trainingscentrum 
(DGOTC) operationeel, waarmee de reorganisatie van het voormalige Instituut 
Defensie Geneeskundige Opleidingen (IDGO) is voltooid. Het Coördinatiecentrum 
Expertise voor Arbeidsomstandigheden en Gezondheid (CEAG) is gestart met de 
implementatie van de reorganisatie. 
 
 Pagina 3 van 49
