die een master willen volgen met de Lerarenbeurs. 
3 Wat is de reden dat er een verschil is gemaakt tussen het aantal studieverlofuren  16   
gekoppeld aan de lerarenbeurs, die in het primair onderwijs en hbo is verhoogd 
naar acht uur, en in het voortgezet onderwijs en mbo is verhoogd naar zes uur 
(waar het eerst voor álle onderwijssectoren vier uur was)? 
 
De verschillen in de hoogte van het aantal studieverlofuren zijn als volgt te 
verklaren. Bij po en hbo bleef het aantal aanvragen relatief het sterkst achter bij de 
gewenste ontwikkeling richting meer masteropgeleiden voor de klas. Om het 
aantal aanvragen voor de lerarenbeurs in po en hbo extra te stimuleren is er bij 
deze sectoren gekozen voor een uitbreiding van het studieverlof van 4 naar 8 uur, 
en bij de overige sectoren van 4 naar 6 uur. 
4 In hoeverre meten we of docenten in de dagelijkse praktijk continue werken aan  16   
hun professionele ontwikkeling? 
 
De Inspectie van het Onderwijs (hierna: inspectie) maakt elk jaar het 
onderwijsverslag waarin zij, op basis van eigen onderzoek, meet wat er aan 
professionalisering gebeurt in de scholen. Daarnaast kijken we aan de hand van de 
monitor van de lerarenagenda en de monitor van het bestuurs- en sectorakkoord 
naar de professionele ontwikkeling van docenten. Hierover wordt de Kamer 
jaarlijks geïnformeerd in oktober. 
5 In hoeverre weten we of docenten in de dagelijkse praktijk continue werken aan  16   
hun professionele ontwikkeling? 
 
Op basis van de gegevens die de inspectie verzamelt en publiceert in het 
onderwijsverslag weten we dat docenten werken aan hun professionele 
ontwikkeling. In het onderwijsverslag (Kamerstuk 34 000, nr. 89 van 15 april 2015 
geeft de inspectie aan dat bijna alle leraren bezig zijn met professionalisering. 
Daarnaast verschaffen de monitor van de lerarenagenda en de monitor van het 
bestuurs- en sectorakkoord informatie over de professionele ontwikkeling van 
docenten. Hierover wordt de Kamer jaarlijks geïnformeerd in oktober. 
6 Wanneer doen alle scholen mee aan Vensters voor verantwoording?  17   
 
In het bestuursakkoord voor de sector primair onderwijs is afgesproken dat alle 
scholen in 2017 een samenhangende set van centrale en decentrale indicatoren 
presenteren die in samenspraak met OCW en (vertegenwoordigers van) 
belanghebbenden is vastgesteld. Elke school plaatst in 2017 de uitkomsten met een 
eigen toelichting in de lokale context op Vensters voor verantwoording. 
7 Op welke onderdelen van Loopbaanoriëntatie en -begeleiding wordt er nauw  19   
samengewerkt met vmbo en mbo? 
 
Sinds enkele jaren is er in het vo en mbo het Stimuleringsprogramma LOB 
(Loopbaanoriëntatie en -begeleiding) ter versterking van loopbaan-leren. Beide 
stimuleringsplannen werken vanuit dezelfde visie op loopbaancompetenties en 
hebben nagenoeg gelijke trainingen en deskundigheidsbevordering ingezet. 
 
Op de volgende onderdelen van loopbaanoriëntatie en –begeleiding wordt 
samengewerkt tussen vmbo en mbo: 
• De handreiking “LOB in de nieuwe examenprogramma’s”, waar ook 
voorbeelden worden genoemd voor samenwerking vmbo-mbo, gemaakt door 
SLO en SPV. 
• Via regionale samenwerking tussen mbo en  vmbo maken vo-jongeren al in 
het vmbo zo vroeg mogelijk kennis met diverse opleidingen in het  mbo. 
Totaallijst feitelijke vragen Jaarverslag Ministerie van Onderwijs, Cultuur en Wetenschap 2014 
(34200-VIII-1)  2/15
