56 
Wat betekent het uitblijven van diverse investeringen, voor de  
toekomstige instandhoudingen/exploitaties van betrokken 
 
wapensystemen? 
 
Zie het antwoord op vraag 14. 
 
57 
Wat is het financiële gevolg van het niet volgens de planning modificeren 
van de Patriots? Worden deze eventuele kosten naar een ander 
begrotingsjaar doorgeschoven? 
 
De modificatie van de Patriots (COMPATRIOT) is uitgesteld vanwege de missie in 
Turkije. Met de leverancier is een compensatiebedrag overeengekomen van bijna 
€ 1 miljoen. Deze ongeplande kosten zijn reeds betaald vanuit het BIV.  
 
58 
Wat is het gevolg van het achterlopen van het leverschema uit de Letter 
of Offer and Acceptance (LOA) van de Apache AH-64D 
gevechtshelikopter? 
 
Op grond van het nieuwe leverschema van de modificatiepaketten (modkits) voor 
de Apache worden geen gevolgen verwacht. 
 
59 
Wanneer is/wordt de afname van de modkits voor de F 16 hervat? 
 
De afname van de modificatiepaketten (modkits) voor de F-16 is vanaf maart 
2015 hervat. 
 
60 
Voor welk bedrag loopt de facturering bij de verwerving van de F-35 
achter en worden deze zaken doorgeschoven naar begrotingsjaar 2015? 
 
Voor de twee testtoestellen is ongeveer € 3 miljoen doorgeschoven naar 2015 als 
gevolg van achterblijvende facturen. Inmiddels is hiervan een gedeelte betaald en 
naar verwachting wordt het resterende bedrag nog dit jaar in rekening gebracht 
en voldaan.  
 
61 
Drukken de niet gehaalde uitgaven voor het programma /Intensivering 
Civiel Militaire Samenwerking (ICMS)/Biologische Radiologische en 
Nucleaire (CBRN)-capaciteit (ICMS/CBRN) op de begroting van 2015? 
 
De lagere uitgaven voor ICMS van € 0,4 miljoen, als gevolg van vertraging van 
projecten, zullen voor € 0,1 miljoen leiden tot extra uitgaven in 2015. Het 
resterende bedrag zal drukken op de begrotingen van 2016 en verder. De lagere 
CBRN uitgaven in 2014 (€ 8,5 miljoen) drukken niet op de begroting van 2015 
maar drukken op de begrotingen van 2016 en verder. 
 
 Pagina 18 van 49
