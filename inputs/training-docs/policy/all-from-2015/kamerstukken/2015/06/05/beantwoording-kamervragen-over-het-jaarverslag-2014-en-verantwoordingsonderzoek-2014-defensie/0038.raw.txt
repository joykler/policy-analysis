21 
 
 
Klopt het dat daadwerkelijke inzet van de EU-Battlegroup alleen mogelijk 
was geweest met zeer verstrekkende consequenties voor de  
opleidingstrajecten en het eerder genoemde omvormingstraject van de 
 
13e brigade? Zo ja, was dit voorafgaand aan de ter beschikking stelling 
bekend en waarom heeft u deze eenheden desondanks ter beschikking 
gesteld voor de EU-Battlegroup? 
 
e
Voor de tweede helft van 2014 waren twee compagnieën (van de 43 
e
gemechaniseerde brigade en de 11 luchtmobiele brigade) beschikbaar met 
organieke combat support en combat service support voor de EU-Battlegroup. De 
keuze voor deze eenheden was gemaakt voordat er sprake was van de 
e
omvorming van de 13 brigade van een gemechaniseerde brigade naar een 
e
gemotoriseerde brigade. Eventuele gemotoriseerde inzet van de 11 luchtmobiele 
brigade voor de EU-battlegroup zou ertoe hebben geleid dat er onvoldoende 
e
voertuigen waren om de 13 brigade conform plan om te vormen naar een 
gemotoriseerde eenheid.  
 
22 
Wat is de oorzaak van de aanzienlijke beschadiging bij meerdere 
Bushmaster onderdelen tijdens het transport naar Mali? Hoe heeft dit 
kunnen gebeuren en welke maatregelen neemt u om herhaling te 
voorkomen? 
 
Het transport van de Bushmasters naar Mali is door de VN uitgevoerd. De VN 
heeft hiervoor civiel transport ingehuurd. Het ging om zeetransport (van 
Eemshaven naar Abidjan in Ivoorkust) en wegtransport (van Abidjan naar Gao in 
Mali over een afstand van 1900 kilometer). Tijdens het wegtransport zijn de 
Busmasters aan de bovenzijde beschadigd. De oorzaak hiervan is niet te 
achterhalen. Deze wegtransporten worden niet begeleid. Dergelijke schades zijn 
niet altijd te voorkomen vanwege de afhankelijkheid van civiele lokale 
transporteurs. De schade is geclaimd bij de VN. 
 
23 
Hoe beoordeelt u de analyse van de AR dat de beschikbaarheid van 
bepaalde onderdelen voor de Bushmaster in Nederland dusdanig laag is, 
dat delen van relevante opleidingen niet meer in Nederland kunnen 
plaatsvinden en deels in Mali – met de wel functionerende Bushmasters – 
worden uitgevoerd? Wat gaat u hieraan doen? 
 
Zie het antwoord op vraag 20. 
 
24 
Wanneer is de geoefendheid van vliegers van de F-16 weer op peil, dat 
wil zeggen op het niveau Combat Ready én voor de hoogste 
dreigingsniveau’s? 
 
Na het einde van de missie (vooralsnog oktober 2015) zal een jaar benodigd zijn 
om de volledige operationele gereedheid te herstellen, waarbij er voldoende F-16 
vliegers combat ready zijn en daarmee inzetbaar zijn bij de hoogste 
dreigingsniveau’s. 
 
 Pagina 38 van 49
