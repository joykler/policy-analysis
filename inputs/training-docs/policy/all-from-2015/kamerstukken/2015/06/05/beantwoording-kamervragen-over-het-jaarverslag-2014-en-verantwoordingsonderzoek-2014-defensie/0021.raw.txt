overeenstemming met dat advies trek ik voor de realisatie van het ontwerp 
 
 
minimaal vijf jaar uit. Het uitgangspunt is om de vernieuwing en modernisering 
van de IT stapsgewijs uit te voeren binnen de geldende financiële kaders. Voor de  
details over de vernieuwing van de IT verwijs ik u naar mijn brief van 2 juni jl. 
 
over dit onderwerp (BS2015010621). 
 
70 
Kunt u, in het licht van de problematiek met reservedelen en voorraden, 
toelichten hoe het kan dat er door DMO minder (kortlopende) 
verplichtingen zijn aangegaan voor met name gereedstelling (munitie en 
brandstof) en instandhouding? 
 
De geconstateerde problematiek met reservedelen en voorraden is niet te 
relateren aan het minder aangaan van (kortlopende) verplichtingen door DMO. In 
zijn algemeenheid geldt dat de verwerving van reservedelen en voorraden veelal 
door de onderhoudsbedrijven van CZSK (Marinebedrijf), CLAS (Materieellogistiek 
Commando) en CLSK (Logistieke Centrum Woensdrecht) wordt verzorgd. De 
nadelige gevolgen voor eventuele gereedstellingsvoorraden bij de 
krijgsmachtonderdelen worden vooral veroorzaakt door de lage beschikbaarheid 
bij fabrikanten of doordat ze een lange verwervingstijd kennen. 
 
71 
Zijn de bedragen voor inzet bij het DMO (waardoor het budget van het 
DMO omhoog is gegaan) nu wel of niet ook verrekend in de eerder 
genoemde bedragen voor crisisbeheersing (bij beleidsveld 1; inzet)? 
 
De bedragen voor inzet bij DMO zijn verrekend met de bedragen voor 
crisisbeheersing.  
 
72 
Waardoor is bij het DMO het bedrag voor inhuur zo hoog (19,6 miljoen 
euro)? Wat is de reden dat u hierbij niet bent overgegaan op structurele 
inzet van personeel, maar inhuur nodig bleef? 
 
De inzet van inhuur is niet structureel. Oorzaken zijn onder meer een groot aantal 
vacatures en de implementatie van ERP M&F. De budgetten voor inhuur zijn 
separaat zichtbaar gemaakt binnen de begroting. Daarvoor zijn de budgetten 
voor inhuur ontvlochten uit de verschillende uitgavencategorieën. Dit heeft 
geresulteerd in het bedrag zoals opgenomen in het jaarverslag. 
 
73 
Welke financiële gevolgen heeft het langzamer afbouwen van 
defensiebrede werkplekken voor het boekjaar 2015? 
 
Als gevolg van de langzamere afbouw van het aantal werkplekken wordt de 
reductie niet gehaald in 2014. Daardoor is het budget in 2014 met € 6,2 miljoen 
overschreden. Dit is binnen de defensiebegroting gecompenseerd. Mutaties in het 
boekjaar 2015 worden in de suppletoire begrotingen aan de Kamer gemeld. 
 
 Pagina 21 van 49
