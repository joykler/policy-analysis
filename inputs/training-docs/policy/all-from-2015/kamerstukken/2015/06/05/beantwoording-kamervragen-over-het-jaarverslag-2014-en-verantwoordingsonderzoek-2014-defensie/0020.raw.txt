66 
 
 
Kunt u toelichten hoe het kan dat bij het voorzien in ICT de vertraging in 
het verwervingsproces en de vertragingen in realisatie door  
capaciteitsproblemen geen directe relatie hebben met de ICT-
 
problematiek? 
 
Er is geen directe relatie tussen de vertraging in de verwerving, de vertraging in 
de realisatie en de IT-problematiek. De investeringen in artikel 6 betreffen vooral 
de ontwikkeling van nieuwe applicaties en systemen. Voor de aanpak van de IT-
problematiek zijn in 2014 investeringen gedaan door het agentschap DTO. Deze 
worden niet onder artikel 6 verantwoord, maar in het onderdeel ‘Baten-
Lastenagentschap DTO’ (Hoofdstuk 10 van het jaarverslag). 
 
67 
Aan wat voor soort projecten werkt Defensie samen met TNO, MARIN en 
NLR? 
 
In opdracht van Defensie voeren TNO, MARIN en NLR een groot aantal projecten 
uit. Het gaat om een grote diversiteit aan projecten variërend van lange termijn 
onderzoek ten behoeve van kennisopbouw en technologieontwikkeling tot 
concrete adviesopdrachten voor de kortere termijn. Inhoudelijk is er een grote 
variëteit in de onderwerpen waarnaar onderzoek wordt gedaan. Zo voert TNO 
onderzoek uit naar cyberoperaties, de effectiviteit van wapens en munitie, CBRN 
bescherming, menselijk presteren en diverse onderwerpen met betrekking tot 
scheepsontwerpen. Het MARIN heeft zich toegelegd op onderzoek naar 
scheepshydrodynamica. Het NLR voert voor Defensie onderzoek uit naar onder 
meer constructies en materialen, effectiviteit van luchtoptreden, luchtwaardigheid 
van systemen en opleiding en training van luchtgebonden wapensystemen. 
Defensie investeert in de opbouw en de instandhouding van een Defensie 
specifieke kennisbasis bij de genoemde externe instituten voor het behoud van 
een breed inzetbare, hoogwaardige en innovatieve krijgsmacht. Hierbij geldt als 
uitgangspunt dat Defensie alleen onderzoek financiert waarin andere partijen niet 
investeren vanwege het defensie-specifieke karakter. 
 
68 
Wat is de reden dat bij de defensie Materieel Organisatie (DMO) het 
brandstoffenbedrijf nog niet in het ERP-systeem is geplaatst? 
 
Zoals gemeld in de voortgangsrapportage ERP van 5 maart jl., is ERP grotendeels 
ingevoerd bij het Defensie Brand- en Bedrijfsstoffenbedrijf (Kamerstuk 31 460, 
nr. 53, bijlage 1). Een enkel onderdeel heeft meer tijd nodig als gevolg van de 
complexe integratie met het financiële domein, onder meer samenhangend met 
de verrekening van BTW en accijnzen. 
 
69 
Wat zijn de geraamde kosten van het op orde brengen van de IT-
infrastructuur en wanneer denkt u daar mee klaar te zijn? 
 
De vernieuwing en modernisering van het gehele IT-domein van Defensie gaat 
verder dan het op orde brengen van de IT-infrastructuur. Voor de vernieuwing en 
modernisering van de IT heeft Defensie een ontwerp opgesteld dat ik voor advies 
heb voorgelegd aan het gerenommeerde IT-adviesbureau Gartner. In 
 Pagina 20 van 49
