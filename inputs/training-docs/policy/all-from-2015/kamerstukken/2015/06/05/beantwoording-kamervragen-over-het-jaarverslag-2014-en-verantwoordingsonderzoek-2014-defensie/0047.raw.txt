50 
 
 
Hoe is het mogelijk dat een robuuste en diepgaande oorzakenanalyse van 
de achterblijvende investeringen nog niet voorhanden is? Bent u bereid  
deze alsnog te doen? 
 
 
Er is al veel onderzoek gedaan op het gebied van de investeringen en er zijn 
meerdere verbeteringsinitiatieven ontplooid. Momenteel loopt er een onderzoek 
door een extern bureau naar de meest genoemde oorzaken van de 
onderrealisatie in de eerder verschenen rapporten om de structurele 
verbeteringen te identificeren die mogelijk zijn om onderrealisatie voor 
investeringsprojecten tegen te gaan. Dit onderzoek is aanvullend op de 
initiatieven die Defensie onderneemt om de verwervingsketen te versterken. Zie 
hiervoor ook het antwoord op vraag 45. 
 
51 
Welke verdere stappen bent u bereid te nemen om de ontwikkeling van 
de investeringsuitgaven beter te beheersen? 
 
Zie het antwoord op vraag 45. 
 
52 
Kunt u toelichten wat het onderzoek naar de verwervingsketen heeft 
opgeleverd? 
 
Het bedoelde onderzoek dat naar aanleiding van de onderrealisatie van de 
investeringen is ingesteld en mede door een extern bureau wordt uitgevoerd, is 
nog lopende. Het onderzoek leidt tot aanbevelingen over welke structurele 
verbeteringen mogelijk zijn om onderrealisatie voor investeringsprojecten tegen 
te gaan. In juli 2015 worden de resultaten van dit onderzoek verwacht. 
 
53 
Op welke wijze wilt u bij komende begrotingen de raming van het totaal 
aan investeringen structureel beter laten aansluiten bij de werkelijke 
kansen op realisatie, teneinde te voorkomen telkens relatief grote 
bedragen bij suppletoire begrotingen te moeten herbestemmen? 
 
Zie het antwoord op vraag 45. 
 
54 
Waarom breidt u de personele capaciteit van de Defensie Materieel 
Organisatie (DMO) slechts tijdelijk uit? Bent u bereid de door u 
doorgevoerde bezuiniging op de DMO terug te draaien, in het licht van de 
grote knelpunten en tekortkomingen in de verwervingsketen? Zo nee, 
waarom niet? 
 
De personele capaciteit van de DMO is gereguleerd door de formatieve kaders 
voor de krijgsmacht die zijn bepaald op basis van de budgettaire ruimte. Met het 
oog op materiÃ«le veiligheid en het grote aantal projecten is tijdelijke uitbreiding 
van personele sterkte toegestaan. Het aantal tijdelijke functies neemt geleidelijk 
af en zal in januari 2017 nul zijn. In het licht van de knelpunten is de personele 
capaciteit van DMO onderwerp van gesprek binnen Defensie. 
 
 Pagina 47 van 49
