onderhoudswerkzaamheden die door de fabrikant worden voorgeschreven 
 
 
(service bulletins). Zie ook mijn brief van 22 mei jl. over de knelpunten in de 
materiële gereedheid (Kamerstuk 33 763, nr. 74).  
 
 
48 
Wat is de oorzaak van de vertraging bij het onderhoud van de (K)DC 10 
en het C-130 transportvliegtuig? 
 
De vertraging is enerzijds te wijten aan uitloop van het geplande onderhoud bij 
de externe onderhoudsbedrijven. Daarnaast speelt de beperkte beschikbaarheid 
van reservedelen een belangrijke rol in het uitlopen van 
onderhoudswerkzaamheden aan de KDC-10 en C-130. Zie ook mijn brief van 22 
mei jl. over de knelpunten in de materiële gereedheid (Kamerstuk 33 763, 
nr. 74). 
 
49 
Wanneer verwacht u de knelpunten in de verwervingsketen te hebben 
opgelost? 
 
Zie het antwoord op vraag 15. 
 
50 
Klopt het dat bij de investeringen het geraamde bedrag niet gehaald is 
door een tekort aan personeel en de vertraagde invoering van het ERP-
systeem? 
 
Zie het antwoord op vraag 15. 
 
51 
Hoe verhoudt het tekort aan personeel zich met het beleid zoals deze is 
uitgesproken in de nota In het Belang van Nederland? 
 
Uit de nog te versturen personeelsrapportage blijkt dat de personele vulling een 
stijgende lijn vertoont. Tekorten manifesteren zich alleen in specifieke 
categorieën personeel (zie het antwoord op vraag 6 en 38). 
 
52 
Klopt het dat de investeringsquote op 12,6% zou zijn uitgekomen indien 
de eenmalige versnelde aflossingen van leningen op het vastgoed in 
2014 ter hoogte van 143 miljoen euro niet hadden plaatsgevonden? 
 
Als bepaalde investeringen niet hadden plaatsgevonden, of niet meetellen, leidt 
dit tot een lagere investeringsquote. Het klopt dat zonder de aflossingen deze 
12,6 procent zou bedragen. Defensie tracht ieder jaar het beschikbare budget 
optimaal te realiseren met de reeds geplande investeringen. Deze aflossingen 
maakten daar deel van uit en waren bovendien nodig in verband met de 
overdracht van de Dienst Vastgoed Defensie (DVD) aan het Rijksvastgoedbedrijf 
(RVB) in 2014. 
 
53 
Kunt u aangeven hoeveel van de niet-gerealiseerde investeringen ter 
hoogte van 128 miljoen euro, zowel in absolute zin (euro’s) als relatief 
 Pagina 16 van 49
