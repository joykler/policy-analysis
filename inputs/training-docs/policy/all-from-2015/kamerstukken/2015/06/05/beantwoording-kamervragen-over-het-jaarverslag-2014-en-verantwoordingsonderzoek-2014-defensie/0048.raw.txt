DMO werkt aan het inrichten van een flexibele schil, maakt gebruik van tijdelijke 
 
 
contracten en zet reservisten, trainees en stagiaires in om tegemoet te komen 
aan veranderende arbeidsverhoudingen en een wisselende capaciteitsvraag.  
 
 
55 
Wanneer gaat u alsnog een strategische behoeftestelling formuleren voor 
het vastgoed van de mariniers? 
 
In de nota In het belang van Nederland heb ik aandacht besteed aan de 
ontwikkelingsrichting voor het Korps mariniers, inclusief de daarbij behorende 
huisvesting. Ook in het strategisch vastgoedbeleid (26 mei 2015, kenmerk 
2015Z09493) ga ik in op de eisen aan de vastgoedportefeuille voor het Korps 
mariniers, te weten: een kazerne in de nabijheid van zee en oefen- en 
schietterreinen op land. Ik heb in de nota aangegeven dat de bouw van een 
nieuwe marinierskazerne in Vlissingen Defensie in staat stelt zich te concentreren 
op minder locaties. Wel is inmiddels, op grond van een business case besloten de 
Van Ghentkazerne in Rotterdam te behouden. De gemeente Rotterdam en het 
Ministerie van Veiligheid en Justitie gaan medegebruik van deze kazerne maken 
(Kamerstuk 33 763, nr. 37). Bij de besluitvorming over de huisvesting voor de 
mariniers is rekening gehouden met de gewenste ontwikkelingsrichting van het 
Korps mariniers en zijn alle huisvestingslocaties van het Korps betrokken. Ik acht 
een aparte strategische behoeftestelling voor het vastgoed van de mariniers dan 
ook niet nodig. 
 
56 
Wat is uw reactie op het feit dat het aantal onvolkomenheden is 
gestegen? 
 
De Algemene Rekenkamer heeft haar focus verlegd van onderzoeken naar 
financieel en materieel beheer naar de bredere bedrijfsvoering. Voor Defensie 
betekent dit op het gebied van de bredere bedrijfsvoering vier nieuwe 
onvolkomenheden: logistieke keten reservedelen, datakwaliteit ERP, IT-beheer en 
toegangsbeveiliging informatiesystemen. Op het gebied van financieel beheer zijn 
de onvolkomenheden bij Defensie afgenomen van vijf naar drie. 
 
57 
Deelt u analyse over de ontwikkeling van de Defensieuitgaven: ‘op de 
lange termijn is sprake van een dalende trend’? 
 
Nee, op de lange termijn stabiliseren de defensieuitgaven. De maatregelen, zowel 
bezuinigingen als extra middelen, van de afgelopen jaren zijn verwerkt in de 
begroting. Op de lange termijn, na 2020, stabiliseert het totale defensiebudget. 
 
58 
Hoe moeten de Defensieuitgaven in reële termen zich in de jaren 2015 en 
verder ontwikkelen om tenminste gelijk te blijven als percentage van het 
BBP? Hoeveel extra middelen zijn daarvoor nodig? 
 
Voor 2014 kwamen de uitgaven aan Defensie als percentage van het BBP op 
afgerond 1,2%. Het CPB heeft in het Centraal Economisch Plan (CEP) van maart 
2015 geprognosticeerd dat het BBP in 2015 uitkomt op € 672,1 miljard en in 
2016 op € 690,1 miljard. Zoals bekend worden de prognoses periodiek 
 Pagina 48 van 49
