46 
 
 
Wat zijn de praktische gevolgen voor lopende en toekomstige missies 
van het niet behalen van operationele gereedheid voor alle  
wapensystemen? 
 
 
De gereedstelling en inzet van eenheden ten behoeve de lopende missies is niet 
in gevaar. De beperkingen voor de inzetbaarheidsdoelstellingen voor het CLAS 
betreffen onder meer de materiële gereedheid. Dit beïnvloedt wel de 
geoefendheid en het voortzettingsvermogen. Bij gebrek aan materieel (of 
personeel) kan bijvoorbeeld slechts een deel van de eenheden worden geoefend. 
De prioriteit ligt dan bij de eenheden die gepland staan voor missies. Het kan ook 
zijn dat bepaalde facetten van de oorlogsvoering niet aan bod kunnen komen. De 
operationele gereedheid voor de organieke taken die niet kunnen worden 
beoefend neemt af. Als deze taken van belang zijn voor de inzet in missies, 
neemt de benodigde voorbereidingstijd daarvoor toe. 
 
40 
Zijn de hogere uitgaven voor operationele toeslagen bij manoefendagen 
in de volgende begrotingen wel meegenomen? 
 
De operationele toelagen bij mensoefendagen zijn opgenomen in de post 
‘Apparaatsuitgaven operationele toelagen’ bij de beleidsartikelen 2, 3, 4, 5, 7 en 
8. De operationele toelagen worden vooraf geraamd. Op basis van de realisatie 
van voorgaande jaren wordt de planning aangepast.  
 
41 
Wanneer wordt de geplande verjonging van het personeel wel 
gematerialiseerd en welke gevolgen heeft het uitblijven van deze 
verjonging voor het toekomstige beleid en begroting? 
 
Uit de recent afgeronde beleidsdoorlichting FPS kan geconcludeerd worden dat de 
invoering van het Flexibel Personeelssysteem (FPS) heeft bijgedragen aan de 
doelstelling om te komen tot een evenwichtige personeelsopbouw. Daarbij is de 
invoering van de numerus fixus een effectief instrument gebleken om het 
personeelsbestand aan te passen aan de gewenste omvang per rangsniveau. Het 
beoogde verjongingseffect heeft echter nog niet kunnen plaatsvinden. Dit wordt 
voornamelijk veroorzaakt door het bij de invoering van het FPS overeengekomen 
overgangsbeleid, waardoor per 1 januari 2008 in totaal 50 procent van de 
militairen een FPS fase 3-aanstelling had. Daarnaast hebben de vele 
reorganisaties, de ophoging van de ontslagleeftijd (kabinetsbeleid) en de 
ontslagbescherming voor oudere militairen de directe sturingsmogelijkheden in 
sterke mate beperkt. 
 
De doorontwikkeling van het FPS is een belangrijk thema in de lopende 
arbeidsvoorwaarden-onderhandelingen en het eerste deelakkoord van 16 april 
2015. De gemaakte afspraken over (onder andere) het FPS worden in volgende 
deelakkoorden geconcretiseerd. De conclusies en aanbevelingen van de 
beleidsdoorlichting FPS – waaronder de conclusie dat voor de realisatie en 
handhaving van een evenwichtige personeelsopbouw een gecontroleerde 
instroom in FPS fase 3 van groot belang is - zullen worden meegenomen bij de 
doorontwikkeling van het FPS. 
 
 Pagina 14 van 49
