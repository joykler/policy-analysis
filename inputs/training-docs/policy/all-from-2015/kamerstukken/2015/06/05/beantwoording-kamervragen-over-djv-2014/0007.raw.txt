gediplomeerden? 
 
Alleen voor techniek is een indicator geformuleerd omdat deze indicator aansluit 
op het Techniekpact 2020 dat is opgebouwd rond drie speerpunten: 1. kiezen voor 
techniek, 2. leren in de techniek en 3. werken in de techniek. Richtinggevend 
daarbij is om voor elk van deze drie actielijnen uit te gaan van een toename van 
jaarlijks 15.000 extra mensen.  
 
Voor het verbeteren van de aansluiting van onderwijs op de vraag vanuit de 
arbeidsmarkt is de wet macrodoelmatigheid vastgesteld. Vanaf 1 augustus 2015 zal 
het wetsvoorstel Macrodoelmatigheid inwerking treden . Onderdeel van de wet is 
een aanscherping van de zorgplicht arbeidsmarktperspectief. Onderwijsinstellingen 
mogen alleen opleidingen aanbieden indien er sprake is van voldoende 
arbeidsmarktperspectief voor afgestudeerden. Daarnaast worden instellingen 
verplicht om de student objectieve informatie aan te bieden over .onder andere de 
kwaliteit en arbeidsmarktrelevantie van opleidingen. 
18 Kunt u toelichten of in het kader van de kwaliteitsafspraken gewerkt wordt aan een  49   
nulmeting en betere indicator voor de 'aansluiting onderwijs op behoefte 
arbeidsmarkt'? 
 
Een goede aansluiting van het onderwijs op de arbeidsmarkt wordt in belangrijke 
mate bepaald door de kwaliteit van de beroepspraktijkvorming. In het kader van de 
kwaliteitsafspraken wordt gewerkt aan een indicator voor de kwaliteit van de 
beroepspraktijkvorming. Het is de bedoeling dat deze indicator wordt gebruikt 
voor de verdeling van het resultaatafhankelijk budget vanaf 2017. Voor 
resultaatafhankelijke beloning van mbo-instellingen voor de aansluiting tussen het 
onderwijs en de arbeidsmarkt is niet gekozen omdat deze niet alleen wordt bepaald 
door de instellingen maar ook door ontwikkelingen in de conjunctuur op de 
arbeidsmarkt. 
19 Welke financiële gevolgen heeft de daling van het aantal leerlingen in de  49   
beroepsbegeleidende leerweg en de stijging van het aantal leerlingen in de 
beroepsopleidende leerweg voor de begroting? 
 
De referentieraming van het aantal mbo-studenten uitgesplitst naar leerweg wordt 
jaarlijks opgesteld. In de Voorjaarsnota worden jaarlijks de budgettaire 
consequenties meerjarig in de OCW-begroting verwerkt, waarbij in het algemeen 
geldt dat een stijging van het aantal leerlingen leidt tot een stijging van het 
macrobudget en een daling van het aantal leerlingen tot een daling van het 
macrobudget. Bij de bepaling van het macrobudget wordt gerekend met een prijs 
per leerling. De prijs per leerling voor een student in de beroepsopleidende 
leerweg is hoger dan voor een leerling in de beroepsbegeleidende leerweg. 
20 Kunt u toelichten welk deel van de acht miljoen euro aan incidentele middelen  51   
voor professionalisering van examenfunctionarissen in het mbo ook daadwerkelijk 
is besteed aan deze professionalisering? 
 
Het gaat hier om een overboeking van middelen, in totaal € 13 miljoen, voor het 
versterken centrale en uniforme toetsing van het instrument (aanvullende) 
bekostiging naar andere instrumenten. In 2014 is circa € 8 miljoen hiervan 
toegevoegd aan het instrument lumpsum. Over de inzet van deze middelen voor de 
professionalisering van examenfunctionarissen bij mbo-instellingen zijn, net als in 
de jaren 2012 en 2013, afspraken gemaakt met de instellingen. Omdat de lumpsum 
in principe vrij besteedbaar is wordt hier achteraf niet op afgerekend. 
 
Van de € 13 miljoen is verder ruim € 2 miljoen toegevoegd aan het instrument 
subsidies in het kader van examinering. Daarnaast zijn voor onder andere het 
ontwikkelen van examens een deel van de middelen voor het versterken centrale 
Totaallijst feitelijke vragen Jaarverslag Ministerie van Onderwijs, Cultuur en Wetenschap 2014 
(34200-VIII-1)  7/15
