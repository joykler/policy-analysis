€ 40 miljoen investeringsbudget en € 1 miljoen exploitatiebudget doorgeschoven 
 
 
naar 2015. Via de eindejaarsmarge van de HGIS is een bedrag van € 38 miljoen 
vanuit 2014 doorgeschoven naar 2015. Vanuit het begrotingsjaar 2014 zijn geen  
budgetten overgebracht naar 2016 en later. 
 
 
22 
Naar welke jaren zijn de op pagina 22 genoemde 'verschuivingen 
verkoopontvangsten' (48,5 miljoen euro) doorgeschoven? 
 
Een bedrag van € 48,5 miljoen aan verkoopopbrengsten van roerende goederen 
is niet in 2014 ontvangen. Deze verkoopopbrengsten worden nu voornamelijk in 
2015 voorzien.  
 
23 
Wat is het totaalbedrag van kosten bij missies die doorgeschoven zijn 
van 2014 naar begrotingsjaar 2015? 
 
In totaal is € 18,5 miljoen meegenomen naar 2015 via de eindejaarsmarge van 
de HGIS vanwege verplichtingen die in 2014 niet tot betaling zijn gekomen. Deze 
verplichtingen zullen in 2015 alsnog tot betaling leiden. 
 
24 
Is de trainingsmissie Capacity Building Mission in Iraq (CBMI) in 2015 
gestart? 
 
Voor de CBMI trainingsmissie zijn eind 2014 Nederlandse Planning & Liaison 
Teams naar Bagdad en Erbil vertrokken. Deze teams hebben de (logistieke) 
planning van de trainingen en afstemming met lokale- en coalitiepartners 
uitgevoerd. De eerste Nederlandse trainingsactiviteiten startten in Erbil in februari 
2015. De eerste Nederlandse trainingsactiviteiten in Bagdad startten in maart 
2015. 
 
25 
Kunt u toelichten waaruit de ‘uitgaven contributies’ bestaan? Kunt u 
daarbij toelichten aan welke organisaties er contributie is betaald, met 
welk doel, inclusief bijbehorend bedrag? 
 
De post ‘uitgaven contributies’ behelst onder meer de Nederlandse bijdrage aan 
de gemeenschappelijke financiering van EU-missies (€ 3,8 miljoen) en missies 
van de Navo (€ 15,7 miljoen). Dit zijn bijdragen aan de exploitatiekosten van 
crisisbeheersingsmissies die volgens een verdeelsleutel per lidstaat worden 
berekend. Daarnaast wordt uit deze post de bijdrage aan de SAC C-17 
gefinancierd (€ 19,2 miljoen). 
 
26 
Kunt u per missie aangeven of de geplande doelstellingen al dan niet zijn 
gehaald? 
 
Conform het toetsingskader heeft het Parlement een separate evaluatie over de 
inzet van Nederlandse militairen in 2014 ontvangen, opgesteld onder 
verantwoordelijkheid van de ministers van Defensie en van Buitenlandse Zaken 
(Kamerstuk 29 521 nr. 291). In deze verantwoording van Nederlandse militaire 
 Pagina 9 van 4
