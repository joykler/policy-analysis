Vraag 11
Hoeveel precies bedraagt de additionele bijdrage aan de NAVO-nieuwbouw?
Antwoord 11
Deze bedraagt 3,6 miljoen euro in 2014. Het ministerie van Buitenlandse Zaken heeft uw Kamer in de
Decemberbrief 2014 hierover geïnformeerd. Een deel van genoemde meerkosten kon binnen het
bestaande NAVO-budget op de begroting van Buitenlandse Zaken van 2014 worden gefinancierd,
waardoor per saldo de overschrijding 2,4 miljoen euro is.
Vraag 12
Kunt u de lagere Nederlandse contributie aan VN-crisisbeheersingsoperaties nader toelichten?
Antwoord 12
In de regel worden de budgetten voor VN-vredesmissies in het voorjaar bepaald voor begrotingsjaren
die lopen van 1 juli t/m 30 juni. Betalingen door lidstaten aan de VN vinden dan in de eerste helft van
het begrotingsjaar plaats, in het najaar. Vorig jaar is een aantal begrotingen slechts voor een half
jaar, voor de periode 1 juli t/m 31 december, vastgesteld, zoals bijvoorbeeld bij UNMISS het geval
was vanwege het oplaaiend geweld in Zuid-Soedan. De lidstaten werden vervolgens voor deze missies
voor de helft aangeslagen, namelijk alleen voor de tweede helft van 2014 in plaats van de
gebruikelijke (en geraamde) periode van een jaar, van 1 juli 2014 t/m 30 juni 2015. De betalingen
voor deze missies voor de eerste helft van 2015 zijn pas in 2015 betaald (na de aanname van de
resolutie op 29 december 2014), in plaats van in 2014, waarmee in de raming rekening was
gehouden. De totale uitgaven in 2015 worden later in het jaar bekend en zijn afhankelijk van de
resoluties die worden aangenomen voor het begrotingsjaar 2015-2016.
Vraag 13
Hoe wordt het verschil van 1,7 miljard euro in de BNP-afdracht verklaard? Welke rekensom ligt
hieraan ten grondslag?
Antwoord 9 en 13
Er zijn meerdere oorzaken voor de wijziging in de EU-afdrachten in 2014. In de eerste plaats is in
2014 reeds een aantal mutaties verwerkt in de raming van de Nederlandse afdrachten aan de
Europese Unie. Het betreft met name de vertraging van de ratificatie van het Eigen Middelenbesluit en
de naheffing uit oktober 2014. In het Eigen Middelenbesluit zit o.a. de Nederlandse korting op de
afdrachten verwerkt. Na ratificatie van het Eigen Middelen besluit zullen de nieuwe afspraken met
terugwerkende kracht gaan gelden. Nederland heeft de bruto-naheffing in 2014 in zijn geheel voldaan,
waardoor de afdrachten voor 2014 met 1,1 miljard euro zijn gestegen. Uw Kamer is hierover
geïnformeerd in respectievelijk de eerste en de tweede suppletoire begroting.
1
Hiernaast is in december 2014 een akkoord bereikt over de aanvullende begrotingen over 2014. De
uitkomsten van dit akkoord zijn opgenomen in het verslag van de Eurogroep/Ecofin van 8 december
2014. Het akkoord leidde tot een netto tegenvaller van 55 miljoen euro, tegenover hogere inkomsten
van 95 miljoen euro. De budgettaire effecten van dit akkoord zijn doorgeschoven naar het jaar 2015,
omdat de Raad en het Europees Parlement pas begin december een akkoord bereikten. De lagere
afdrachten als gevolg van de hogere inkomsten waren reeds verwerkt in de raming van de
Nederlandse afdrachten voor 2014 en zijn dus eveneens doorgeschoven naar 2015. Tot slot is sprake
van een aantal aanpassingen in de realisaties van o.a. de douaneheffingen. Hieruit volgt de
tegenvaller van 133 miljoen euro in de Slotwet.
1
Nederland heeft aangegeven in dit pakket niet in te kunnen stemmen met de derde aanvullende begroting;
Nederland heeft ingestemd met de overige aanvullende begrotingen.
4
