43 
 
 
Waarom heeft het verbeterplan om de toegangsbeveiliging van 
informatiesystemen op orde te brengen eind 2014 nog niet geleid tot de  
gewenste verbeteringen? Waarom is de uitvoering vertraagd en wordt er 
 
niet gerapporteerd over de voortgang? 
 
De huidige problematiek spitst zich toe op het autorisatiebeheer voor beheerders 
en de gebruikers van een aantal specifieke informatiesystemen. Hiervoor zijn in 
2013 intern bij Defensie acties geformuleerd die in 2014 in gang zijn gezet. Voor 
de gebruikersorganisatie van het financiële en personele domein zijn de geplande 
activiteiten al in een vergevorderd stadium. 
 
44 
Hoe beoordeelt u de constatering van de Auditdienst Rijksoverheid dat er 
binnen het ministerie nog te weinig bewustzijn bestaat dat ruime 
autorisaties een risico vormen voor de bedrijfsvoering en de 
betrouwbaarheid en integriteit van gegevens bedreigen? 
 
Naar mijn mening zijn op het gebied van autorisatiebeheer in 2014 grote stappen 
gezet. Zie ook het antwoord op vraag 43. Bij het toekennen van autorisaties 
wordt expliciet rekening gehouden met noodzakelijke functiescheiding op basis 
van risicoanalyses. In mijn brief van 23 februari 2015 over de Defensie Cyber 
Strategie (Kamerstuk 33 321, nr. 5) heb ik u nader geïnformeerd over de 
maatregelen die Defensie treft op het gebied van bewustwording van de 
mogelijkheden en de gevaren van het digitale domein. 
 
45 
Hoe beoordeelt u het feit dat de investeringsquote in 2014 opnieuw 
aanzienlijk lager uitviel dan geraamd? 
47 
Wat zijn de gevolgen voor Defensie van de dalende investeringsquote 
sinds 2010 en het sindsdien ook voortdurend lager uitvallen van de 
investeringen dan geraamd? Hoe groot is het boeggolf-effect? 
48 
Wat is uw reactie op de constatering van de AR dat ook de komende 
jaren de uitgaven en daarmee de investeringsquote lager zullen zijn dan 
geraamd? 
49 
Wat zijn de gevolgen van het feit dat de omvang van de aangegane 
verplichtingen in 2014 fors achtergebleven is bij de planning? Is uw 
ambitie om de investeringsquote op te schroeven naar rond de 20% nog 
wel haalbaar binnen de door u beoogde termijn? 
51 
Welke verdere stappen bent u bereid te nemen om de ontwikkeling van 
de investeringsuitgaven beter te beheersen? 
 Pagina 44 van 49
