40 
 
 
Kunt u ingaan op de bevinding dat medewerkers niet leren hoe ze 
moeten omgaan met foutieve invoer en andere knelpunten, dat  
aanvullende opleidingen gewenst zijn, maar de opleidingsbehoefte groter 
 
is dan de opleidingscapaciteit van het Opleidings- en Trainingscentrum 
Logistiek? Klopt het dat inmiddels noodgedwongen aanvullende 
opleidingen en trainingen lokaal door defensieonderdelen zelf 
georganiseerd worden? 
 
Werken met ERP vraagt kennis, kunde en inzicht van individuele medewerkers in 
de totale keten. Het verder opbouwen en consolideren van kennis kost tijd. Er 
wordt extra aandacht besteed aan de medewerkers die als vraagbaak dienen voor 
de organisatie. Daarnaast zijn aanvullende maatregelen getroffen, zoals 
ondersteuning via advies- & assistentieteams, kennissessies om ervaringen en 
best practices te delen, simulaties, training-on-the-job, en E-learning. Er is een 
positieve ontwikkeling zichtbaar. 
 
Tijdens de migraties kan het voorkomen dat er tijdelijk schaarste is aan 
opleidingscapaciteit bij het Opleidings- en Trainingscentrum Logistiek (OTCLog). 
Waar dat optreedt, wordt dat per geval opgelost. Trainen voor de specifieke 
werksituatie is onderdeel gemaakt van de migratieprojecten. Het OTCLog is 
begonnen met de voorbereidingen om deze opleidingen over te nemen. 
 
41 
Op welke wijze wil u extra aandacht gaan geven aan de verstoorde 
verhoudingen tussen de twee IT-uitvoeringsorganisaties? 
42 
Wanneer gaat u alsnog een bredere en ingrijpende aanpak starten, 
gericht op het verbeteren van gedrag, werkhouding en communicatie? 
 
Met het aantreden van de nieuwe directies van de twee IT-uitvoeringsorganisaties 
eind 2014 staat de samenwerking centraal. De communicatie met medewerkers is 
ge√Øntensiveerd en er zijn initiatieven om de samenwerking in de praktijk te 
verbeteren, bijvoorbeel door het toepassen van integraal projectmanagement, 
gebruik maken van elkaars capaciteit, kennis en kunde en personeelszorg als 
kerntaak van het lijnmanagement, zoals gericht sturen in de lijn door de 
lijnmanagers in beide bedrijven op aspecten als gedrag, ontwikkeling en 
mobiliteit. Voor samenwerking op de lange termijn is een plan ontwikkeld, op 
basis waarvan Defensie zal groeien naar een High Performance IT-organisatie. 
Onderdeel van dit plan is het naast elkaar huisvesten van afdelingen en het 
verder stroomlijnen van kernprocessen die beide organisaties raken. Voor alle 
veranderingen geldt dat er aandacht wordt besteed aan externe en interne 
communicatie en de medezeggenschapsraden van beide organisaties worden 
betrokken. Het hele traject wordt ondersteund en begeleid door het Expertise 
Centrum Leiderschap Defensie (ECLD). 
 
 Pagina 43 van 49
