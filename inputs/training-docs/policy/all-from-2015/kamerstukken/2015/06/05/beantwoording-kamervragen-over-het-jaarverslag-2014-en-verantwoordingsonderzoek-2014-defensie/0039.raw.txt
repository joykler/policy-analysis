25 
 
 
Hoe beoordeelt u de analyse dat uw verwachting dat Defensie na de inzet 
van F-16’s in het Midden-Oosten een jaar nodig zal hebben om weer  
volledig inzetbaar te zijn een ‘optimistische inschatting’ is voor het op 
 
niveau brengen van de materiële gereedheid en de geoefendheid, 
aangezien opleidings- en trainingstrajecten nagenoeg stil hebben 
gelegen en het groot onderhoud de nodige tijd zal kosten? 
26 
Klopt het dat de in Nederland achterblijvende F-16’s, die het 
voortzettingsvermogen vormen en nodig zijn voor training, nog maar 
weinig tot zeer weinig rest-uren hebben voordat zij aan onderhoud toe 
zijn? Wat zijn de gevolgen van de sterk verhoogde vraag naar 
onderhoud, nu er tevens sprake is van een tekort aan 
onderhoudscapaciteit op het Logistiek Centrum Woensdrecht? 
27 
Hoe is een eventuele verlenging van bijdrage met F-16’s in de strijd 
tegen ISIS mogelijk, in het licht van de vele ernstige problemen op het 
gebied van voortzettingsvermogen, materiële gereedheid en 
geoefendheid die de AR signaleert? Welke gevolgen zal een eventuele 
verlenging van de missie met een half jaar hebben? 
 
De Nederlandse bijdrage van F-16 jachtvliegtuigen aan de strijd tegen ISIS leidt 
tot beperkingen in het opleidings- en trainingsprogramma van de F-16 vliegers. 
De geoefendheid van de vliegers neemt hierdoor af. Om de effecten hiervan op de 
operationele gereedheid te minimaliseren, wordt een verhoging van het 
vliegurenplafond van CLSK bekeken. De ondersteuning door jachtvliegtuigen van 
opleidings- en trainingsprogramma’s van het CLAS en CZSK is met de huidige 
inzet beperkt mogelijk. Voor deze ondersteuning wordt internationaal en op de 
civiele markt naar alternatieven gezocht. Na het einde van de missie is een jaar 
nodig om de volledige operationele gereedheid te herstellen. 
 
Het intensieve gebruik als gevolg van de missie in Irak, in combinatie met ouder 
wordende toestellen, vergt een bovenmatige onderhoudsinspanning. Derhalve 
wordt een deel van het groot onderhoud uitbesteed aan een Belgisch 
onderhoudsbedrijf. Zie ook mijn brief van 22 mei jl. over de knelpunten in de 
materiële gereedheid (Kamerstuk 33 763, nr. 74). 
 
28 
Klopt het dat F-16 vliegers niet meer geoefend zijn voor het hoogste 
dreigingsniveau? Kan Nederland met dit te lage niveau van geoefendheid 
nog wel F-16’s voor air policing taken boven de Baltische Staten, of de 
NATO Responce Force (NRF) ter beschikking stellen? 
 
In verband met de huidige inzet en de geoefendheid zijn er voor 2015 en 2016 
geen F-16 jachtvliegtuigen aangeboden aan de (snelle) reactie-eenheden van de 
Navo of de EU. De aangeboden bijdrage voor Baltic Air Policing in 2017 kan 
gewoon doorgang vinden. Zie ook het antwoord op vraag 24. 
 
 Pagina 39 van 49
