capaciteit in de logistieke keten te zorgen. Defensie werkt nu aan veranderingen, 
 
 
gericht op het verbeteren van de logistieke keten als geheel. Het betreft zowel de 
verbetering in de verwervingsketen (van behoeftestelling tot en met  
overeenkomst), als de werving van technisch personeel en de aanvulling van 
 
reservedelen en voorraden. ERP is voor een groot deel ingevoerd, maar het duurt 
enige tijd voordat de organisatie daar volledig op is ingespeeld. De capaciteit voor 
begeleiding van personeel in het gebruik van ERP is uitgebreid om zo de kennis- 
en ervaringsopbouw te versnellen. In lijn met de aanbeveling van de AR streef ik 
ernaar om de druk op dit personeel te verminderen door veranderingen meer 
gedoseerd door te voeren en voorlopig alleen nieuwe veranderingen te starten die 
direct gericht zijn op verbeteringen van de keten zelf. Zie ook het antwoord op 
vraag 4. 
 
33 
Wanneer verwacht u de ernstige problematiek in de logistieke keten voor 
reserveonderdelen opgelost te hebben? 
 
De omvang van de problematiek verschilt per wapensysteem. In mijn brief van 
22 mei jl. over de knelpunten in de materiële gereedheid (Kamerstuk 33 763, nr. 
74) heb ik u een overzicht gegeven van de problemen bij de verschillende 
wapensystemen. De aanvulling van reservedelen kost echter tijd. Naar 
verwachting zijn de meeste problemen vanaf 2019 opgelost.  
 
34 
Wat is de oorzaak dat bij de aanschaf van de LC-fregatten niet de juiste 
reserveonderdelen zijn ingekocht? In hoeverre hebben financiële 
overwegingen hierbij een rol gespeeld? 
 
Uit doelmatigheidsoverwegingen en budgettaire overwegingen minimaal 
aangeschaft. Het beschikbare budget voor de initiële voorraad reservedelen van 
de LC-fregatten leek destijds voldoende voor de verwerving van de geplande 
soort en hoeveelheid reservedelen. Tegenvallende betrouwbaarheid, langere 
herstel- en levertijden en onvoldoende herbevoorrading hebben echter geleid tot 
tekorten en tot een lager dan geplande beschikbaarheid van systemen. 
 
In het geval van de reservedelen voor de radarsystemen is vanwege de hoge prijs 
van de onderdelen besloten tot gedifferentieerde reservedelenpakketten. Hierbij 
zijn alle LC-fregatten uitgerust met een basispakket dat voldoende is voor 
oefeningen en bij lage dreigingssniveau’s. Voor twee van de vier schepen zijn 
aanvullende pakketten aangekocht voor zwaardere missies.  
 
Als onderdeel van het onderhoudsconcept zijn voor de radars 
onderhoudsfaciliteiten voor het Marinebedrijf aangeschaft. In verband met de 
latere beschikbaarheid van de onderhoudsfaciliteiten is de reparatie van defecte 
onderdelen tot 2008 uitbesteed aan de industrie. Dit resulteerde in langere 
doorlooptijden en daarmee een lagere beschikbaarheid. Mede door de 
bestedingsstop vanwege de bezuinigingen van 2011 zijn de voorraden onder het 
gewenste niveau gebleven. 
 
Zie ook de vragen 18 en 19. 
 
 Pagina 41 van 49
