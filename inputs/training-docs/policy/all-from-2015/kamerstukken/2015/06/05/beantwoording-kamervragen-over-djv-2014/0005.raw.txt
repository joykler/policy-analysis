VO: 
In het voortgezet onderwijs geeft de groepsindeling een nog gedifferentieerder 
beeld dan in het basisonderwijs. Leerlingen in het voortgezet onderwijs krijgen 
veel verschillende vakken van verschillende leraren, en leraren geven les aan veel 
verschillende (jaar)groepen. De gemiddelde groepsgrootte in het voortgezet 
onderwijs zegt daarom weinig of niets over de feitelijke groepsgrootte die de 
leerling van lesuur tot lesuur ervaart. Anders dan in het basisonderwijs worden 
ontwikkelingen in de groepsgrootte in het voortgezet onderwijs niet structureel 
gevolgd. Om toch een beeld te krijgen van de situatie in deze sector is in 2013 
onderzoek uitgevoerd naar de groepsgrootte in het voortgezet onderwijs. Ik heb uw 
Kamer daarover op 9 december 2013 geïnformeerd  (Kamerstuk 31 293, nr. 189).  
 
De leerkracht/ leerling ratio is in onderstaande tabel opgenomen. Op de gegevens 
van 2014 wordt op dit moment nog een analyse gedaan om te bezien of hier sprake 
is van fouten in de aanlevering van de gegevens vanuit de administratiekantoren. 
Dit kan nog tot bijstelling van de gegevens leiden. De gegevens van 2015 zijn pas 
aan het einde van het kalenderjaar beschikbaar.  
VO 2010 2011 2012 2013 2014 2015 
Leerling/leraar 14,5 15,0 15,4 15,7 - - 
ratio 
Bron: DUO 
 
Wellicht ten overvloede: naar de relatie tussen klassengrootte en kwaliteit is veel 
onderzoek gedaan. Veel van deze onderzoeken vinden geen duidelijke relatie 
tussen klassengrootte en kwaliteit. Recentelijk heeft Andreas Schleicher van de 
OECD nog gepubliceerd over de ‘Seven big myths about top-performing 
2
schools’ . Een van de mythes die Schleicher adresseert is het belang van 
klassengrootte. Hij concludeert dat de omvangrijke Pisa-onderzoeken geen relatie 
aantonen tussen klassengrootte en kwaliteit. 
 
Uit effectiviteitsstudies is bekend dat vooral bepalend is dat leraren vakdidactisch, 
vakinhoudelijk en pedagogisch goed opgeleid, onderlegd en vaardig zijn, en zich 
daarin verder blijven ontwikkelen, specifiek gericht op de context waarin zij 
lesgeven.  
 
De kwaliteit van leraren vormt daarom ook een speerpunt van beleid. In de 
lerarenagenda en de bestuursakkoorden zijn afspraken gemaakt om deze kwaliteit 
verder te verhogen. Deze zaken krijgen op dit moment alle aandacht, door te 
investeren in meer master opgeleide leraren en blijvende professionalisering van 
leraren via de lerarenbeurs en het lerarenregister, en door verbetering van de 
lerarenopleidingen. 
 
13 Op welke wijze geven schoolbesturen aan wat de gemiddelde groepsgrootte is op  35 36  
scholen? Op welke wijze wordt dit precies geregistreerd? 
 
PO: 
Elke school in het basisonderwijs registreert in het Basisregister Onderwijs 
(BRON) van elke leerling in welk leerjaar en in welke groep hij of zij zit. Met deze 
informatie kan van elke school het aantal groepen en de grootte van elke groep 
worden bepaald. Voor het onderzoek naar de gemiddelde groepsgrootte heeft DUO 
een landelijk representatieve steekproef getrokken uit BRON. DUO heeft 
                                                           
2
 http://www.bbc.com/news/business-31087545, 4 februari 2015 
Totaallijst feitelijke vragen Jaarverslag Ministerie van Onderwijs, Cultuur en Wetenschap 2014 
(34200-VIII-1)  5/1
