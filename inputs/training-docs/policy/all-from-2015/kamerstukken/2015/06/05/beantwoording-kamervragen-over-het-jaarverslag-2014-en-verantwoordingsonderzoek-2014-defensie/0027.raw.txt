98 
 
 
Welke plannen zijn er om de verbruikte hoeveelheid brandstof – en 
daarmee de CO2-uitstoot – voor de voer-, vlieg- en vaartuigen van  
Defensie de komende jaren omlaag te brengen? 
 
 
Het brandstofverbruik van de voer-, vlieg- en vaartuigen van Defensie wordt 
voornamelijk bepaald door inzet, oefenen en opleiden. Defensie spant zich waar 
mogelijk in het brandstofverbruik van het materieel te reduceren door bij de 
aanschaf van nieuw materieel energiezuinigheid als één van de criteria te 
hanteren, een deel van het oefenprogramma in simulatoren te laten plaatsvinden 
en door programma’s uit te voeren als het Ship Energy Management Plan en Het 
Nieuwe Rijden bij de opleiding van chauffeurs. 
 
99 
Kunt u aangeven wat de vorderingen zijn met de ontwikkeling en 
uitvoering van de Operationele Energiestrategie van Defensie? 
 
Ik zal u in september 2015 informeren over de Operationele Energie Strategie 
van Defensie. Al eerder opgestarte energiemaatregelen, zoals het meenemen van 
duurzaamheid in behoeftestellingen voor materieel, lopen uiteraard door. 
 
100 
Kunt u met betrekking tot spoor 1 aangeven welke geplande 
reorganisaties nog niet zijn voltooid? 
 
De meeste reorganisatietrajecten in spoor 1, waaronder de staven van de 
defensieonderdelen, zijn in 2013 voltooid. De reorganisaties bij de Defensie 
Gezondheidszorg Organisatie (DGO) en de Divisie Personeel en Organisatie 
Defensie (DPOD) zijn nog niet (geheel) voltooid. De reorganisatie bij de Defensie 
Gezondheidszorg Organisatie heeft enige vertraging opgelopen doordat met de 
centrales van overheidspersoneel overeenstemming moest worden bereikt over 
het stelsel van medische zorg en het niveau van de geneeskundige voorzieningen. 
In enkele gevallen zijn hierdoor de reorganisatieplannen in lijn gebracht met het 
voorzieningenniveau. Inmiddels is het reguliere reorganisatietraject van de 
Defensie Gezondheidszorg Organisatie weer in gang gezet.  
 
De reorganisatie van de Divisie Personeel en Organisatie Defensie (DPOD) vindt 
plaats in twee delen. In de eerste fase zijn de uitvoerende elementen uit de 
Hoofddirectie Personeel, Defensie Personele Diensten (DPD) van het CDC, de 
Defensiestaf en delen van de P&O directies van de defensieonderdelen 
samengevoegd in de Divisie Personeel en Organisatie Defensie. Deze eerste fase 
is inmiddels afgerond en hierbij is de taakstelling behaald die vanuit spoor 1 bij 
de Divisie Personeel en Organisatie Defensie was belegd. De doorontwikkeling 
van de Divisie Personeel en Organisatie Defensie (ook wel fase 2 genoemd) 
betreft het realiseren van de resterende taakstelling vanuit spoor twee 
‘Personeelslogistiek’.  
 
Door afspraken met de bonden over het voorzieningenniveau wordt in de 
reorganisatie van de Defensie Gezondheidszorg Organisatie inmiddels voortgang 
geboekt. Het reorganisatietraject betreffende de Doorontwikkeling van de Divisie 
Personeel en Organisatie Defensie (fase 2) is op instigatie van de bonden 
 Pagina 27 van 49
