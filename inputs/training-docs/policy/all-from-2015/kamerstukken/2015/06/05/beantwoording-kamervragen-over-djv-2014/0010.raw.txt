aanpak. Het eindverslag bevat een overzicht van de werkzaamheden waarvoor 
subsidie is verstrekt en van de daarmee bereikte resultaten. Het verslag bevat, voor 
zover van toepassing, een analyse van verschillen tussen de voorgenomen 
activiteiten en beoogde resultaten, vermeld in het activiteitenplan, en de feitelijke 
realisatie. 
26 Op welke wijze wordt getoetst of samenwerkingen ook zonder het  52   
investeringsfonds mbo zouden blijven bestaan dan wel ontstaan zijn? 
 
In artikel 29 van de regeling staat dat uiterlijk in 2016 een evaluatie moet 
plaatsvinden waarbij gekeken gaat worden naar de doeltreffendheid en de effecten 
van deze regeling in de praktijk. 
27 Kunt u toelichten waardoor de verandering in liquiditeitsbehoefte is ontstaan bij de  55   
middelen voor het sectorplan mbo-hbo techniek 2011-2016? 
 
Voor het Sectorplan mbo-hbo techniek Centra voor  innovatief vakmanschap is 
een bijgestelde meerjarenraming opgesteld. Om de beschikbare OCW-budgetten 
hiermee in overeenstemming te brengen was een intertemporele compensatie 
noodzakelijk van 2014 naar 2015. Dit heeft verder geen gevolgen voor de 
uitvoering van het sectorplan in genoemde jaren. 
28 Wat heeft de verandering in liquiditeitsbehoefte betekent voor het realiseren van  55   
de doelstellingen uit het mbo-hbo techniekpact 2011-2016? 
 
De verandering in liquiditeitsbehoefte heeft geen effect op het realiseren van de 
doelstellingen van het sectorplan mbo-hbo techniek. Vanuit het sectorplan mbo-
hbo techniek is een gedeelte van de centers of expertise in het hbo en de centra 
voor innovatief vakmanschap in het mbo gefinancierd. Aan het eind van de 
looptijd van het sectorplan wordt gekeken of de doelstellingen ook daadwerkelijk 
behaald zijn. 
29 Hoe wordt de onderbesteding van middelen voor Loopbaanoriëntatie en - 55   
begeleiding verklaard, terwijl juist initiatieven als VMBO on Stage nauwelijks 
financieel ondersteund worden? 
 
In verband met een verandering in liquiditeitsbehoefte is een gedeelte van de 
middelen voor Loopbaanoriëntatie doorgeschoven naar 2015. Er is geen sprake 
van onderbesteding. 
30 Kunt u toelichten waar de grote verschillen tussen begrote en gerealiseerde  56   
uitgaven op de beide posten onder "bijdragen aan (inter)nationale 
organisaties/medeoverheden" vandaan komen? 
 
De gerealiseerde opdrachten en subsidies ten behoeve van de verbetering van de 
onderwijskwaliteit en de onderwijshuisvesting in Caribisch Nederland zijn onder 
de desbetreffende instrumenten gerealiseerd (€ 5,3 miljoen). Hierdoor is de 
realisatie ten opzichte van de begroting lager. Daarnaast hebben er kasschuiven (€ 
23 miljoen) naar latere jaren plaatsgevonden, met name vanwege vertraging in het 
masterplan onderwijshuisvesting waardoor betalingen pas later kunnen 
plaatsvinden. 
 
De middelen voor de RMC’s waren in de begroting 2014 voor een bedrag van  
€ 31,9 miljoen opgenomen onder het instrument Bekostiging. De realisatie van 
 € 32,2 miljoen heeft plaatsgevonden op het instrument Bijdrage aan 
medeoverheden, omdat de rmc-regio’s een medeoverheid zijn. De realisatie is dus 
€ 0,3 miljoen hoger dan het begrote bedrag in de begroting 2014. 
31 Waarom is het aantal aanvragen c.q. aangevraagde bedragen voor de  78   
impulssubsidie ter versterking van de samenwerking tussen lerarenopleidingen 
Totaallijst feitelijke vragen Jaarverslag Ministerie van Onderwijs, Cultuur en Wetenschap 2014 
(34200-VIII-1)  10/15
