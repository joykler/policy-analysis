bijdragen aan operaties, missies en samenwerkingsprogramma’s zijn zowel de 
 
 
militaire als de politieke aspecten beschreven. 
  
27 
 
Bent u, gezien de personele tekorten, in staat om bij grote nationale 
rampen op tijd steun te verlenen? 
 
Daar waar knelpunten ontstaan, zoals bijvoorbeeld bij artsen, zal bij grote 
nationale rampen herprioritering plaatsvinden waardoor naar verwachting aan de 
toegezegde steunverlening of militaire bijstand kan worden voldaan. 
 
28 
Wat zijn de totale operationele kosten per organiek component 
(manschappen plus wapensystemen) zoals deze in de lijst op pagina 35 
terug te vinden zijn? 
35 
Wat zijn de totale kosten per organiek component zoals afgebeeld op de 
tabel op blz. 39 (bijvoorbeeld: wat kost een verkenningsbataljon of 
bataljon van de luchtmobiele brigade of staf genietroepen)? 
 
De beleidsartikelen 2 tot en met 5 van de defensiebegroting geven informatie 
over uitgaven en ontvangsten per operationeel commando. De tabellen 
‘Budgettaire gevolgen van beleid’ op de pagina’s 36 en 40 maken daarbij 
onderscheid tussen apparaatsuitgaven en programma-uitgaven, maar zijn niet 
uitgesplitst naar de organieke componenten zoals opgenomen in de tabellen over 
de realisatie van operationele doelstellingen. De financiële administratie is niet 
ingericht om dit inzicht te kunnen verschaffen. 
 
Wel is in de nota In het belang van Nederland voor de eerste keer financiële 
informatie gegeven ingedeeld naar wapensystemen. In zogeheten 
wapensysteemsjablonen wordt inzicht gegeven in de met de wapensystemen 
samenhangende investeringen, materiële en personele exploitatie. In de 
defensiebegroting 2015 is dit inzicht vervolgens in bijlage 4.2 geactualiseerd en 
aangevuld met de aansluitingstabel die laat zien op welke wijze de 
wapensysteemsjablonen getalsmatig aansluiten op de (niet-)beleidsartikelen. 
 
29 
Wat is de oorzaak van de onderbezetting bij de Flag officer Sea Training 
(Fost) in Plymouth? 
 
De onderbezetting betreft vooral Engels personeel. Er is momenteel een tekort 
aan Engelse Sea riders. Defensie vult de Nederlandse functies bij FOST zoals 
overeengekomen. De onderbezetting hangt samen met de introductie van twee 
nieuwe Engelse vliegkampschepen. Deze schepen leggen een groter beslag op de 
trainingscapaciteit van FOST. De komende weken wordt onderzocht in hoeverre 
Nederland met aanvullend personeel kan bijdragen om de effecten voor het 
opwerken te beperken. 
 
 Pagina 10 van 49
