creatieve competitie leidend is en wordt samengewerkt vanuit één gezamenlijke 
visie. Nu gaan individuele belangen van omroeporganisaties nog te vaak boven 
een goede, evenwichtige programmering. Daarom worden de mogelijkheden van 
de NPO vergroot bij het bepalen en bewaken van de gezamenlijke koers van de 
publieke omroep. De omroeporganisaties behouden ook in de toekomst een 
belangrijke rol bij de uitvoering van publieke mediaopdracht. Zij geven namelijk 
met hun programma’s uiting aan hun eigen missie en identiteit, vertegenwoordigen 
hun leden, en houden daarmee een belangrijk aandeel in de diversiteit en 
pluriformiteit van het media-aanbod. 
11 Is de openstelling voor andere partijen dan de huidige omroepen nu niet het geval?  24 24  
Kunt u uitleggen hoe deze uitspraak zich verhoudt tot het door u aangehaalde ADR 
onderzoek (blz. 104) waaruit juist blijkt dat in de toegang voor externen op dit 
moment al is voorzien? 
 
De publieke omroep werkt nu ook al samen met een groot aantal externe 
producenten. Deze partijen kunnen nu echter enkel via de omroeporganisaties 
bijdragen aan de publieke programmering. Daardoor is de programmering als 
geheel afhankelijk van de programmatische identiteit en keuzes van de omroepen. 
Dit leidt niet altijd tot een optimale programmering. 
Producenten en makers kunnen straks ook direct bij de NPO terecht met hun 
programma-ideeën en voorstellen. Deze vorm van openheid vernieuwt het bestel 
en zorgt voor meer pluriformiteit en creativiteit. Het stimuleert ondernemerschap 
en biedt kansen voor meer innovatie bij de publieke omroep. Producenten, andere 
mediabedrijven, maatschappelijke en culturele instellingen kunnen zorgen voor 
nieuwe geluiden. Talentvolle makers kunnen meer kansen krijgen en de publieke 
omroep kan hiermee de creatieve industrie versterken. 
12 Wat is de gemiddelde klassengrootte in het basisonderwijs en het voortgezet  35 36  
onderwijs, wanneer intern begeleiders en remedial teachers en ander niet-
onderwijzend personeel niet worden meegerekend? Wat is met dezelfde wijze van 
berekenen de ratio leerling-leraar in het basisonderwijs en het voortgezet 
onderwijs? Kunt u een overzicht geven voor de jaren 2010, 2011, 2012, 2013, 
2014 en 2015? 
 
PO: 
De gemiddelde klassengrootte – de groepsgrootte zoals jaarlijks gerapporteerd aan 
de Tweede Kamer - wordt vastgesteld door het aantal leerlingen te delen door het 
aantal groepen. Intern begeleiders, remedial teachers en ander niet-onderwijzend 
personeel worden in de berekening van de gemiddelde groepsgrootte dus niet 
meegenomen. Voor elke groep staat een groepsleerkracht. Daarnaast kan 
onderwijs door andere personeelsleden gegeven worden, zoals vakleerkrachten. 
Deze personeelsleden worden meegenomen in de ratio leerling-leraar. Deze ratio 
ligt daarom ook lager dan de gemiddelde groepsgrootte. De cijfers voor de 
gemiddelde groepsgrootte en de leerling-leraarratio worden in onderstaande tabel 
vermeld. 
Zoals eerder aangegeven in het schriftelijk overleg over groepsgrootte (2014-2015, 
31 293, nr. 255) zijn de cijfers over personeel PO voor 2014 nog niet beschikbaar 
om voor dat jaar de leerling-leraar ratio vast te stellen. Ook zijn de cijfers voor 
2015 nog niet beschikbaar. Die zijn zoals ieder jaar pas aan het eind van het jaar 
beschikbaar. In 2010 is er voor het PO geen gemiddelde groepsgrootte vastgesteld. 
 
PO 2010 2011 2012 2013 2014 2015 
Gemiddelde - 22,6 22,8 23,3 23,3 - 
groepsgrootte 
Leerling- 17,7 18,3 18,7 18,9 - - 
leraar ratio 
Totaallijst feitelijke vragen Jaarverslag Ministerie van Onderwijs, Cultuur en Wetenschap 2014 
(34200-VIII-1)  4/15
