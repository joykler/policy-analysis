29 
 
 
Kunt u toelichten hoe het kan dat de brief aan de Kamer over de 
beleidsdoorlichting strategische luchttransportcapaciteit andere  
conclusies bevat dan het rapport zelf? 
 
 
Mijn brief aan de Kamer over de beleidsdoorlichting is toegespitst op de vier 
praktisch uitvoerbare aanbevelingen uit het rapport en niet zozeer op de 
conclusies. 
 
30 
Kunt u ingaan op de kritiek van de AR dat bij het strategisch 
luchttransport niet duidelijk is hoeveel capaciteit nodig is, wat het tekort 
was en of dit tekort nu is opgelost? 
31 
Kunt u ingaan op de kritiek van de AR dat de in de beleidsdoorlichting 
van het strategisch luchttransport besproken prestaties niet goed 
geoperationaliseerd zijn, dat onduidelijk is hoe de 
luchttransportcapaciteit wordt gemeten en wat meetelt bij deze 
capaciteit? 
 
EÃ©n van de aanbevelingen uit het rapport is om doelen meer SMART te 
formuleren, zodat het inzicht in de doelmatigheid en doeltreffendheid van het 
beleid verder kan worden vergroot en het beleid waar nodig eenvoudiger kan 
worden bijgesteld. In mijn aanbiedingsbrief heb ik deze aanbeveling 
onderschreven. Zoals ook in de samenvatting van de beleidsdoorlichting wordt 
aangehaald, is een beperkende factor van deze doorlichting dat er geen concrete 
en meetbare beleidsdoelen waren geformuleerd. Hierdoor is het niet goed 
mogelijk een uitspraak te doen over de doelmatigheid en doeltreffendheid van 
beleid en is het niet duidelijk hoe luchttransportcapaciteit wordt gemeten, wat het 
tekort was en wat meetelt. De richtlijn voor beleidsdoorlichtingen (Richtlijn 
Periodiek Evaluatieonderzoek) is inmiddels aangepast. Ook wordt de opzet en 
vraagstelling van beleidsdoorlichtingen met de Kamer gedeeld. Ik verwacht dat 
hierdoor de kwaliteit en duidelijkheid van beleidsdoorlichtingen hierdoor zal 
toenemen.  
 
32 
Wat gaat u doen aan de overbelasting van Defensieonderdelen die hard 
werken aan oplossingen voor de huidige problemen in de logistieke 
keten, door een stapeling van verandertrajecten? 
36 
In hoeverre neemt u de aanbeveling van de AR om ervoor zorg te dragen 
dat de belasting van het personeel, dat bezig is met onderhoud en 
materieel-logistiek afneemt door veranderingen meer gedoseerd door te 
voeren en voorlopig alleen nieuwe veranderingen te starten die direct 
gericht zijn op verbetering van de keten zelf, volledig over? Zo nee, 
waarom niet? 
 
Er is gereorganiseerd en de bedrijfsvoering wordt verder geoptimaliseerd om de 
doelmatigheid te vergroten, onder meer met ERP en de centralisatie van inkoop 
van artikelen. Deze veranderingen zijn noodzakelijk, maar leggen een extra 
beslag op hetzelfde schaarse personeel. Dat schaarse personeel wordt tevens 
ingezet voor missies. Dat maakt het extra moeilijk om snel voor aanvullende 
 Pagina 40 van 49
