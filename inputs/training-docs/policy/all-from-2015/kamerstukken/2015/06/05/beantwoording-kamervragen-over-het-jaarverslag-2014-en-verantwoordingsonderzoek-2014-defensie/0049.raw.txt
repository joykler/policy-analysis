geactualiseerd. Op basis van de huidige ramingen zouden de defensieuitgaven in 
 
 
2015 en 2016 ten opzichte van de standen bij ontwerpbegroting 2015 moeten 
toenemen met een bedrag in de orde grootte van  € 20 miljoen in 2015 en € 230  
miljoen in 2016, om op afgerond 1,2 procent BBP te blijven. Voor de periode na 
 
2016 zijn nog geen prognoses van het CPB beschikbaar en is dus ook geen 
feitelijk antwoord te geven. 
 
59 
Kunt u ten aanzien van de rechtmatigheid en deugdelijke weergave van 
de financiële informatie voor de verschillende begrotingsartikelen, waar 
sprake is van belangrijke fouten en onzekerheden, toelichten wat het 
‘niet naleven van contractvoorwaarden’ precies inhoudt, graag met 
voorbeelden? Kunt u tevens toelichten wat het ‘ontbreken van 
achterliggende documentatie’ precies inhoudt, eveneens graag met 
voorbeelden? 
 
Met het niet naleven van contractvoorwaarden wordt bedoeld dat op het moment 
van de betaling niet met zekerheid is vastgesteld of werd voldaan aan de gestelde 
contractvoorwaarden. Dit doet zich bijvoorbeeld voor wanneer een 
contractaanpassing nog niet was geformaliseerd op het moment van de betaling, 
en dus de voorgaande contractvoorwaarden nog van toepassing waren. 
 
Met het ontbreken van achterliggende documentatie wordt bedoeld dat in het 
betaaldossier niet alle benodigde documentatie beschikbaar was om bij de 
controle vast te stellen dat rechtmatig is betaald. Dit doet zich bijvoorbeeld voor 
wanneer een actuele prijslijst of contract niet aanwezig is, of onvoldoende 
onderbouwing is gegeven bij de afgegeven prestatieverklaring voor de geleverde 
goederen of diensten. 
 
 Pagina 49 van
