concessiebeleidsplan en de prestatieovereenkomst 2016-2020 met de NPO. 
45 Om welke redenen zijn de inkomsten van de Ster niet gestegen?  106   
 
Uit het jaarverslag 2014 van de Ster blijkt dat de netto afdracht van de Ster 
aanzienlijk hoger is dan verwacht namelijk circa € 218 miljoen.  
 
Het bedrag van € 196,571 miljoen in het OCW jaarverslag bij de kolom 
“realisatie” van het jaar 2014 betreft een bijgestelde verwachting ten opzichte van 
het bedrag ad € 197,5 miljoen dat in de Rijksbegroting 2014 is gecommuniceerd. 
De verwachting is destijds neerwaarts bijgesteld door de Ster, omdat keuzes in de 
programmering vanwege bezuinigingen mogelijkerwijs effect konden hebben op 
het te verwachten kijktijdaandeel en de Ster-inkomsten. Voor meer informatie, zie 
onderdeel “Inkomsten van de Stichting Etherreclame (Ster)” van de 
6
Mediabegrotingsbrief 2014. 
46 Acht u het denkbaar dat er ook in 2015 of 2016, met een verscherpte  107   
taakomschrijving, nog 13,5 miljoen euro extra wordt uitgegeven voor zogenaamde 
superevenementen, zijnde sportevenementen? 
 
De publieke omroep doet jaarlijks verslag van evenementen van nationaal belang, 
waaronder sportevenementen. In de even jaren vinden superevenementen plaats 
zoals het EK en WK voetbal en de Olympische spelen. De verslaggeving van dat 
soort evenementen past binnen de taakomschrijving van de publieke omroep.  
 
De NPO reserveert budget voor de extra kosten voor de superevenementen. 
Vanwege het maximum dat de NPO aan reserves mag aanhouden van de Europese 
commissie (10 procent), vloeien de reserves boven die norm terug naar de 
Algemene Media Reserve (hierna: AMR). Dit geldt ook voor de extra inkomsten 
van de Ster. Via de jaarlijkse meerjarenbegroting vraagt de NPO vervolgens extra 
budget aan voor de bekostiging van de superevenementen. Na goedkeuring wordt 
het budget vastgesteld in de mediabegroting.  
 
Gelet op deze systematiek is het denkbaar dat de NPO voor pieken in de 
programmering zoals superevenementen, ook met een verscherpte 
taakomschrijving, extra budget aanvraagt en daarmee mogelijk een beroep doet op 
het hiervoor gereserveerde budget in de AMR. 
47 Hoeveel is er uitgesplitst naar het WK-voetbal, Olympische Winterspelen en  107   
eventuele andere superevenementen extra uitgegeven en binnengekomen? 
 
Voor het jaar 2014 is een bedrag van circa € 13,5 miljoen toegekend aan de 
landelijke publieke omroep ter dekking van additionele kosten voor de super-
evenementen (zieKamerstuk 33 750 VIII). 
 
Het budget dat beschikbaar is voor de super-evenementen was in 2014 voor zowel 
het WK-voetbal als de Olympische Winterspelen bestemd. Van het € 13,5 miljoen 
is circa € 11,5 miljoen ingezet voor de kosten in verband met het WK-voetbal en 
circa € 2,0 miljoen voor de kosten in verband met de Olympische Winterspelen.  
 
De netto afdracht van de Ster over 2014 bedraagt € 218 miljoen. In vraag 45 is 
gerefereerd aan de eerdere raming van de Ster over 2014 van € 197,5 miljoen. De 
Ster heeft in 2014 een forse meeropbrengst gerealiseerd, onder meer door een 
groter totaalbereik vanwege het uitzenden van de super-evenementen. De Ster 
rapporteert een netto-afdracht en kan geen uitsplitsing geven van de inkomsten 
                                                           
6
 Kamerstuk 33 750 VIII, nr. 61 
Totaallijst feitelijke vragen Jaarverslag Ministerie van Onderwijs, Cultuur en Wetenschap 2014 
(34200-VIII-1)  14/15
