53 
 
 
Op welke wijze wilt u bij komende begrotingen de raming van het totaal 
aan investeringen structureel beter laten aansluiten bij de werkelijke  
kansen op realisatie, teneinde te voorkomen telkens relatief grote 
 
bedragen bij suppletoire begrotingen te moeten herbestemmen? 
 
Voor het herstel van het gerealiseerde investeringspercentage zijn twee zaken 
van belang. Ten eerste moet voldoende investeringsbudget beschikbaar zijn 
gemaakt. Dat is het geval: in de begroting 2015 is voor 2016 op basis van het 
investeringsbudget in relatie tot de totale begroting een investeringspercentage 
van 20 procent geraamd. Dit wil niet zeggen dat dit ook volledig kan worden 
gereraliseerd.  
 
In andere woorden, en ten tweede, de hele verwervingsketen (van behoeftesteller 
tot inkoper) moet in staat zijn om het beschikbare budget aan te wenden voor 
investeringsprojecten. In dit deel liggen vooral de uitdagingen. Om het gewenste 
percentage in de toekomst te realiseren, is het van belang om de gehele 
verwervingsketen te versterken. Daarom wordt de personele capaciteit bij DMO 
versterkt door extra tijdelijke formatie, meer inhuur op projecten en een betere 
vulling van de militaire functies. Bij de begroting 2015 is bovendien geïnvesteerd 
in specialistische functies op relevante plekken (smart buyers/specifiers). Positief 
is dat na de vele reorganisaties de organisatie in rustiger vaarwater lijkt te 
komen. Na jaren van veel kleinere projecten zijn de komende jaren voorts enkele 
grotere projecten gepland, zoals de F-35. Desondanks blijft het van groot belang 
om te kijken naar de vereenvoudiging van het verwervingsproces in samenhang 
met het Defensie Materieel Proces en het verkorten van de looptijd van 
investeringsprogramma’s. Om de verbetering en de realisatie van het 
investeringspercentage op de korte en de lange termijn te bewerkstelligen en te 
bewaken, is een taskforce opgericht en een onderzoek opgestart door een extern 
bureau. Dit onderzoek moet leiden tot verdere verbeteringen om onderrealisatie 
voor investeringsprojecten tegen te gaan.  
 
Let wel, de onderrealisatie zal vermoedelijk ook de komende jaren nog aan de 
orde zijn. Alle inspanningen zijn erop gericht om de komende jaren te groeien 
naar de realisatie van het gewenste investeringspercentage. De effecten daarvan 
moeten de komende jaren zichtbaar worden. Het behalen van het percentage is 
echter ook afhankelijk van externe factoren zoals tijdige en kwalitatief juiste 
levering door leveranciers, tijdige besluitvorming, de voortgang bij eventuele 
partnerlanden en een ongestoord verloop van het verwervingsproces. 
 
De operationele consequentie van een lage gerealiseerde investeringsquote is een 
potentieel latere aanschaf en invoering van een aantal (wapen)systemen. In het 
geval van vervangingsinvesteringen moet Defensie daardoor mogelijk langer de 
te vervangen systemen aanhouden. De operationele prestaties van de oude 
systemen zijn vaak minder dan de voorziene vervangers. Noodzakelijk geachte 
operationele vernieuwingen kunnen niet, of pas later, worden gerealiseerd. Als er 
bij inzet sprake is van een specifieke behoefte waarin (nog) niet is voorzien, kan 
dit eventueel na een versnelde procedure (fast track procurement) worden 
aangeschaft. 
 
Het is niet mogelijk om een boeggolf te kwantificeren. Vertraagde (geplande) 
projecten worden in de regel ingepast binnen het bestaande budget. De boeggolf 
 Pagina 45 van 49
