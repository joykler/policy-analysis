had tot gevolg dat medewerkers zich sterker dan voorheen gingen oriënteren op 
 
 
andere functies binnen en buiten Defensie. Dit past overigens bij het beleid dat 
een medewerker verantwoordelijk is voor zijn of haar eigen carrièrepad.  
 
 
93 
Welke maatregelen heeft u genomen om het capaciteitstekort op te 
lossen en de inhuur van externen bij dit onderdeel naar beneden te 
krijgen? 
 
DTO heeft geen maatregelen genomen om de capaciteitstekorten op te lossen 
omdat dit niet binnen de budgettaire kaders past. De inhuur was in 2014 ruimer 
dan begroot om de hoogst noodzakelijke tekorten op te vangen. 
 
94 
Hoeveel iPhones zijn er in 2014 aangeschaft? Hoeveel daarvan waren 
niet voorzien? 
 
In 2014 is Defensie begonnen met de versnelde vervanging van de Blackberry. 
Dit was nodig omdat eerder dan verwacht de ondersteuning voor de Blackberry 
niet meer aanwezig was, waardoor beveiligingsrisico’s zijn ontstaan. De 
vervanging wordt medio 2015 voltooid. In totaal zijn hiervoor ongeveer 5400 
iPhones aangekocht. Deze aanschaf was niet voorzien. 
 
95 
Kunt u toelichten waar de 105,6 miljoen euro aan externe inhuur vooral 
aan is besteed? Welke opdrachten hebben deze mensen die extern zijn 
ingehuurd vervuld? 
 
In 2014 is personeel ingehuurd op projectfuncties en functies op technisch, 
medisch en administratief terrein. 
 
96 
Kunt u verklaren waarom de uitgaven voor externe inhuur in 2014 - ter 
hoogte van 105,6 miljoen euro – ruim 26% zijn gestegen ten opzichte 
van 2013 (83,7 miljoen euro)? 
 
Bij DMO zijn de kosten voor inhuur gestegen ten opzichte van 2013 door de 
inhuur van meer adviserend personeel voor automatiseringsprojecten. Bij CZSK 
zijn de kosten voor inhuur gestegen ten opzichte van 2013 door de inhuur van 
meer technisch personeel.  
 
97 
Is het bedrag van 3,1 miljard euro aan uitgaven voor het ambtelijk 
personeel inclusief de pensioenen, wachtgelden en uitkeringen? Zo ja, 
welk deel van de uitgaven voor het ambtelijk personeel betreft dat? 
 
Het bedrag van € 3,1 miljard betreft de uitgaven voor ambtelijk personeel 
exclusief pensioenen, wachtgelden en uitkeringen. De uitgaven voor ambtelijk 
personeel van agentschappen zijn hierin wel opgenomen.  
 
De uitgaven voor pensioenen, wachtgelden en uitkeringen zijn opgenomen in het 
niet-beleidsartikel ‘Centraal Apparaat’ en bedroegen in 2014 € 1,4 miljard. 
 Pagina 26 van 49
