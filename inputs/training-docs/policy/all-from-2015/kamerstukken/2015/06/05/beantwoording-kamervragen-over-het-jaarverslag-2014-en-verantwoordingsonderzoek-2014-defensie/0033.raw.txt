Antwoorden op vragen van de vaste commissie voor Defensie over het 
 
 
rapport Resultaten verantwoordingsonderzoek 2014 bij het Ministerie 
van Defensie (X) ( ingezonden 28 mei jl. met kenmerk 34200-X- 
2/2015D19640) 
 
 
1 
Bent u, in het licht van de vele problemen die de Algemene Rekenkamer 
(AR) bij u signaleert, nog steeds van mening dat een Staatssecretaris 
niet nodig is, ook niet in een volgende kabinetsperiode? 
 
In het algemeen geldt dat het ministerschap geen baan is van negen tot vijf.  
 
2 
Wat is uw reactie op de conclusie van de AR dat de aanschaf van de F-35 
andere geplande investeringen dreigt te verdringen? 
 
Een belangrijk uitgangspunt in de nota In het belang van Nederland is de F-35 te 
verwerven zonder verdringing elders op de begroting. Ik meen dat aan dit 
uitgangspunt is voldaan. Defensie beoogt door reële indexatie van 
investeringsprojecten de koopkracht op peil te houden. Dit is één van de pijlers 
onder de financiële duurzaamheid die ik nastreef. Ook de Algemene Rekenkamer 
onderschrijft het belang daarvan. De indexatie van het project Vervanging F-16 
(van prijspeil 2012 naar 2014) heeft niet geleid tot verdringing elders bij de 
krijgsmacht. Defensie heeft dit aangetoond door inzichtelijk te maken dat alle 
materieelprojecten de benodigde prijsbijstelling hebben gekregen binnen de 
gereserveerde prijsbijstelling. 
 
3 
Wat is de reden dat geraamde uitgaven aan investeringen niet worden 
aangepast op basis van een ingeschatte stijging van het prijspeil? 
 
Voorheen werden investeringsplannen waarover nog besluitvorming moest 
plaatsvinden niet geïndexeerd. Defensie heeft inmiddels besloten om het volledige 
investeringsplan jaarlijks te indexeren en niet pas na de besluitvorming. Zie ook 
mijn reactie op de aanbeveling over realistisch en volledig indexeren in het 
rapport van de Algemene Rekenkamer.  
 
4 
Wat is uw reactie op het oordeel van de AR dat u ‘te veel tegelijk wil’? 
5 
Hoe gaat u de aanbeveling van de AR opvolgen om een gedoseerde en 
consistente aanpak te hanteren? 
6 
Bent u voornemens de planning van verandertrajecten aan te passen? 
7 
Op welke wijze wil u orde op zaken gaan stellen zodat de bestaande 
ambities gerealiseerd kunnen worden? 
 Pagina 33 van 49
