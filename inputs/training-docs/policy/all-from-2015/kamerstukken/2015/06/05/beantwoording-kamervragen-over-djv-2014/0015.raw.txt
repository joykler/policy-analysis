naar evenementen. De meerkosten van super-evenementen kunnen daarmee niet 
een-op-een afgezet worden tegen de (extra) Sterinkomsten. 
48 Wat zijn de resultaten van het door het ministerie van Onderwijs, Cultuur en  129   
Wetenschap gecoördineerde project ‘Terughalen en terugvorderen uit het 
buitenland’? 
 
Met de voortgangsbrief over de rijksbrede aanpak van fraude van 19 december 
2014 is uw Kamer geïnformeerd over de resultaten (Kamerstuk 17 050, nr. 496). 
Voor elke overheidsorganisatie is de invordering van openstaande boetes en 
vorderingen bij personen die in het buitenland verblijven een taaie opgave die 
relatief grote inspanningen vereist. Knelpunten zijn onder meer het traceren van de 
debiteur of veroordeelde. Een goede basis voor verbeteringen vormt de Registratie 
Niet Ingezetenen die begin 2014 is opgezet als onderdeel van de Basisregistratie 
Personen . Deze zorgt ervoor dat als een overheidsdienst de betreffende persoon 
heeft getraceerd, het adres via de RNI beschikbaar is voor alle 
overheidsorganisaties die daar toegang tot hebben. Daarnaast bestaat reeds de 
mogelijkheid om debiteuren op te nemen in het Register Paspoortsignaleringen, 
waardoor de aanvraag van een nieuw paspoort kan worden geweigerd zolang de 
vordering niet is voldaan. Om krachtiger op te treden tegen fraudeurs en 
wanbetalers die in het buitenland verblijven zullen UWV, SVB, DUO en de 
Belastingdienst vaker gebruik maken van de mogelijkheden die dit middel biedt. 
Met hetzelfde doel worden de voorwaarden voor opname in het Register 
Paspoortsignaleringen aangepast, in de zin dat de totale schuld in aanmerking 
wordt genomen, in plaats van de achterstallige schuld. Dit betekent dat met name 
DUO eerder gebruik kan maken van dit instrument, omdat niet meer gewacht hoeft 
te worden tot de maandelijks verschuldigde termijnen tot het drempelbedrag 
optellen. Tot slot zal het kabinet een wijziging van de Paspoortwet voorstellen die 
ervoor zorgt dat ook een vordering op het gebied van toeslagen kan worden 
opgenomen in het Register Paspoortsignaleringen. 
 
Totaallijst feitelijke vragen Jaarverslag Ministerie van Onderwijs, Cultuur en Wetenschap 2014 
(34200-VIII-1)  15/15
