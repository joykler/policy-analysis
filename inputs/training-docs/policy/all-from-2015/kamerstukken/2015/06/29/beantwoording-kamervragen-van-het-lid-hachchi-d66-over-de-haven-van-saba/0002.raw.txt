recreatie/duikactiviteiten en (beperkt) passagiersvervoer. Veel ruimte voor Ministerie van 
Infrastructuur en Milieu 
grootschalige ontwikkelingen is er niet. Gezien het delicate mariene milieu 
rondom het eiland moet de afwikkeling van het scheepvaartverkeer ook veilig 
Ons kenmerk 
zijn, en blijven. Om dit op een transparante wijze te bereiken is vorig jaar een 
IENM/BSK-2015/118352 
nautisch deskundige van Zeeland Seaports voor 6 maanden op de bovenwinden 
gedetacheerd geweest. Hij heeft de taakinvulling van het havenbedrijf 
geïdentificeerd en ingevuld, wat heeft geleid tot een nieuwe havenverordening 
en –reglement en tariefsverordening. Een eenmalige detachering is echter 
onvoldoende om de haven (logistieke) processen blijvend te optimaliseren, 
zodat thans wordt bezien hoe hier met de kennis en kunde van Nederlandse 
zeehavens verder invulling aan kan worden gegeven.  
b. De zorg voor een goede toegankelijkheid door middel van afdoende 
(haven)infrastructuur. Uit onderzoeken van aannemers komt naar voren dat de 
haveninfrastructuur, zowel de golfbrekers als de afhandelingspieren, in 
onvoldoende staat verkeren. Een nadere schouw mijnerzijds door RWS 
nuanceert dit beeld enigszins, maar toont wel aan dat reparatiewerkzaamheden 
in de komende tijd aan de orde kunnen zijn. Aangezien de haven beschouwd 
kan worden als de belangrijkste levensader van het eiland, ligt het in mijn 
bedoeling om de aard en omvang van eventueel noodzakelijke reparaties te 
gaan verkennen en uit te werken in een solide plan. Door de ligging van het 
eiland in een oceaan met altijd een behoorlijke deining en golfslag en 
daarnaast een aanzienlijke kans op schade aan infrastructuur door orkanen 
moet infrastructuur solide worden aangelegd en onderhouden blijven. 
 
Vraag 4 
Is er sprake van monitoring vanuit uw ministerie van zowel de problematiek 
rondom de haven van Saba als in hoeverre de toeristische sector hieronder lijdt? 
 
Antwoord 4 
Ja, de haven van Saba heeft mijn aandacht (zie ook mijn antwoord op vraag 3). 
Gezien de door de feitelijke omstandigheden sub optimale lay out van de haven, zal 
deze nooit dezelfde aantrekkelijkheid krijgen zoals sommige van de omringende 
eilanden. Er zijn ferrydiensten met St Maarten met een frequentie van 3 maal per 
week. Deze vervoert (dag)toeristen en Sabanen die goederen meenemen. 
 
Vragen 5 en 7 
Kunt u voorts specifiek ingaan op het effect van de kwaliteit van de zogenoemde 
‘mooring rubbers’ op het toerisme in Saba?  
Kunt u uw antwoord op vraag 5 vervolgens afzetten tegen de eerder genoemde 
berichtgeving over het effect van de staat van de haven op het toerisme van Saba? 
 
Antwoorden 5 en 7 
Deze mooring rubbers zijn vooral bedoeld om kleinere plezier- of visserijvaartuigen 
te verankeren buiten de feitelijke haven en golfbrekers zelf. De moorings worden 
aangelegd in beheer van het marine park, die de verankering ook dient 
onderhouden. Het eilandbestuur van Saba, dat hiervoor verantwoordelijk is, 
subsidieert een deel van de kosten, maar ook de zg. mooring dues dragen in de 
kosten bij. Indien er sprake is van onvoldoende dekking van de kosten, kan ik mij 
voorstellen dat de mooring dues omhoog zullen gaan. Met een betere verankering 
van de moorings zullen de kleinere vaartuigen en jachten minder snel op drift 
raken en daarmee zou de aantrekkelijkheid van het eiland voor onder andere 
toeristen kunnen verbeteren. Volledigheidshalve wil ik aangeven dat de mooring 
rubbers als zodanig geen directe relatie hebben met mijn verantwoordelijkheden in 
 
Pagina 2 van 3
