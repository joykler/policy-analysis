geweld per eiland. Tijdens de afgelopen Caribisch Nederland week (juni 2015) zijn 
deze plannen van aanpak besproken met alle drie de eilanden en zijn afspraken 
gemaakt over de implementatie van de plannen. Op Saba zal een projectleider 
worden aangesteld voor de aanpak van huiselijk geweld en kinderrechten. Op 
Bonaire zal men voor de speerpunten uit het actieplan kinderrechten een 
programma van eisen uitwerken, waarin ook de verbinding wordt gelegd met de 
aanpak van huiselijk geweld. 
 
3 
Deelt u de mening van Chris Palm, directeur van het Centrum voor Jeugd en Gezin 
(CJG) op Bonaire, dat slimme voorzorgsmaatregelen (zoals coaching en de Eigen 
Kracht methodiek, bespreekbaar maken van huiselijk geweld en meer aandacht 
voor interacties in het gezin i.p.v. aanpak richten op straffen huiselijk 
geweldplegers) beter passen bij een structurele aanpak van huiselijk geweld dan 
complex ingrijpen door het justitieel apparaat? Deelt u de mening dat deze 
preventieve aanpak rondom huiselijk geweld beter vandaag dan morgen ingezet 
kan worden? 
 
4 
Hebben de CJG’s voldoende financiële middelen om dit soort laagdrempelige hulp 
aan te bieden bij huiselijk geweld? 
 
Antwoord 3 en 4: 
Uit het hierboven genoemde rapport blijkt dat gebruik moet worden gemaakt van 
de kleinschalige infrastructuur van de eilanden door de zorgketen en de justitiële 
keten direct aan elkaar te koppelen. Verder is het noodzakelijk dat de 
hulpverleningsketen wordt versterkt. Dit betekent dat er onder andere 
geïnvesteerd moet worden in het professionaliseren van hulpverleners, het geven 
van voorlichting en het opzetten van preventieactiviteiten. In de plannen van 
aanpak voor huiselijk geweld is dit ook terug te vinden en de eilanden zijn 
voornemens om zich in te zetten voor het versterken van de preventie en 
hulpverlening.   
 
Om een impuls te geven aan het verbeteren van de kinderrechten in Caribisch 
Nederland is per amendement van uw Kamer op de begroting van Binnenlandse 
Zaken en Koninkrijksrelaties (BZK) een bedrag van € 3 miljoen beschikbaar 
gesteld  voor de jaren 2015 – 2017. Daarnaast zijn er voor de aanpak van 
huiselijk geweld door het ministerie van Volksgezondheid, Welzijn en Sport (VWS) 
structureel middelen begroot voor de aanpak van huiselijk geweld.  
 
5 
Bent u bereid samen met het CJG Bonaire een pilotproject vorm te geven dat het 
tweedelige doel heeft om 1. huiselijk geweld bespreekbaar te maken, en 2. bij 
incidenten van huiselijk geweld eerst de ‘zachte aanpak’ van bijvoorbeeld coaching 
of Eigen Kracht aan te wenden, alvorens tot complex ingrijpen over te gaan? Wilt 
u, mocht deze pilot ontwikkeld en succesvol zijn, dit project uitrollen over en 
aanbieden aan alle CJG’s van het Caribisch gebied? 
 
6 
Bent u bereid in de uitvoering van de twee aangenomen moties naar aanleiding 
van het Verdrag van Istanboel over samenwerking en trainingen 2) dit project 
Pagina 3 van 4
