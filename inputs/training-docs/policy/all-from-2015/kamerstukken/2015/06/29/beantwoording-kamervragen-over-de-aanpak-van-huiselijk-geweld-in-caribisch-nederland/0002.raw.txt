Antwoorden op Kamervragen van de Kamerleden Segers (CU) en Voordewind (CU) 
over de aanpak van huiselijk geweld in Caribisch Nederland (2015Z11372). 
 
 
1 
Heeft u kennisgenomen van het artikel ‘Betrek gezin bij oplossen huiselijk 
geweld’? 1) Wat vindt u van dit bericht? 
 
Antwoord 1: 
Ja, ik heb kennisgenomen van dit artikel. Bij een ketenaanpak van huiselijk 
geweld en kindermishandeling gaat het om voorkomen (preventie), signaleren, 
stoppen en beperken van de schadelijke gevolgen van de mishandeling. Bij een 
integrale aanpak past dat het gezin en het omringende netwerk wordt betrokken. 
 
2 
Kunt u uiteenzetten wat op dit moment in Caribisch Nederland het beleid is 
aangaande het tegengaan van huiselijk geweld? Klopt het dat de aanpak in de 
praktijk zich vooral focust op een justitiële aanpak? Hoe komt dit? 
 
Antwoord 2: 
Het rapport van Regioplan, die in opdracht van het Kabinet onderzoek hebben  
gedaan welke maatregelen in Caribisch Nederland getroffen moeten worden om te 
voldoen aan het op 11 mei 2011 te Istanboel tot stand gekomen Verdrag van de 
Raad van Europa inzake het voorkomen en bestrijden van geweld tegen vrouwen 
1
en huiselijk geweld (Verdrag van Istanboel), en die ik uw Kamer in mijn brief van 
2
d.d. 19 mei 2014  heb toegestuurd  maakt duidelijk dat de aanpak van huiselijk 
geweld niet los kan worden gezien van de brede aanpak van sociale problematiek 
op de eilanden. Pas wanneer ook op deze terreinen vooruitgang wordt geboekt, 
zal een investering in de aanpak van huiselijk geweld daadwerkelijk tot een 
structurele verbetering van de situatie in Caribisch Nederland kunnen leiden. Het 
gaat bij de aanpak van huiselijk geweld en kindermishandeling in Caribisch 
Nederland dus om een integrale aanpak, waarin naast justitiële maatregelen, ook 
aandacht uitgaat naar preventie en hulpverlening. Mede naar aanleiding van het 
eerder genoemde onderzoek zijn door de eilanden een aantal maatregelen 
genomen. Zo is er op Saba en Sint Eustatius een maatschappelijk werker 
aangesteld. En op Bonaire wordt met subsidie van het ministerie van Veiligheid en 
Justitie (VenJ) een veiligheidshuisconstructie ingericht. Daarnaast worden er in de 
integrale aanpak projecten uitgevoerd die gericht zijn op armoedebestrijding, een 
van de oorzaken van huiselijk geweld. Bonaire kent een integrale wijkaanpak, met 
wijkteams die de wijken ingaan en via de ‘achter de voordeur’ methodiek zicht 
krijgen op de problematiek in gezinnen. Tevens nemen alle drie de eilanden deel 
aan de WE CAN YOUNG campagne die zich richt op het vergroten van de 
relationele en seksuele weerbaarheid van jongeren. Verder zet het Kabinet samen 
met de eilanden in op het tot stand brengen van een basisaanpak huiselijk geweld 
op Caribisch Nederland. In juni 2014 is er tijdens de Caribisch Nederland week 
met de Openbare Lichamen gesproken over de uitkomsten van het eerder 
genoemde onderzoek en is er besloten tot het instellen van een Taskforce 
kinderrechten en huiselijk geweld Caribisch Nederland, die onder andere zorg 
draagt voor het opstellen van een plan van aanpak kinderrechten en huiselijk 
                                                
1
 Tractatenblad, jaargang 2012, nr. 233 
Pagina 2 van 4 
2
 Kamerstukken II, 2013-2014, 28 345, nr. 129
