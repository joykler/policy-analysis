de beleidsdoorlichting is in juli 2016 gepland. Tussentijds wordt een rapport 
opgeleverd over het regionaal arbeidsmarktbeleid en het Stagefonds omdat deze 
Kenmerk 
761823-136188-FEZ 
regelingen in de beleidscyclus al eerder geëvalueerd dienen te zijn. 
 
De start van de doorlichting van artikel 4.5 is tevens in juni 2015. Streven is om 
de doorlichting voor het zomerreces van 2016 op te leveren.  
 
25. Kan de commissie voor uitvoering van deze beide doorlichtingen alsnog een 
afzonderlijk en gedetailleerd plan van aanpak ontvangen? 
 
Voor de doorlichting van artikel 4.2 is het exacte uitgewerkte plan van aanpak 
afhankelijk van welke partij het onderzoek na gunning zal uitvoeren. In de bijlage 
vindt u het beschrijvend document waarin de verschillende thema’s van het 
begrotingsartikel verder uitgewerkt worden en de vraagstelling beschreven staat. 
Het is mogelijk het plan van aanpak, nadat gunning heeft plaatsgevonden en 
nadere afstemming heeft plaatsgehad, aan de Kamer te verzenden. 
 
Voor de doorlichting van artikel 4.5 zal het uitgewerkte plan van aanpak naar 
verwachting in september 2015 gereed zijn. Het kan op dat moment aan de 
Kamer worden aangeboden indien dit wordt gewenst. 
 
26. Waarom worden voor de beleidsdoorlichting van artikel 4.5 en de evaluatie 
van de Wet openbare lichamen Bonaire, Sint Eustatius en Saba (WolBES), aparte 
trajecten doorlopen? 
 
Streven was, en is, om de doorlichting van artikel 4.5 zoveel mogelijk aan te laten 
sluiten bij de rijksbrede evaluatie van de WolBES. Deze thans lopende evaluatie is 
echter niet overal congruent met de RPE, waarbij andere vragen dienen te worden 
beantwoord. Besloten is om de doorlichting van artikel 4.5 zodoende geen 
onderdeel te laten zijn van de evaluatie van de WolBES, maar bij de doorlichting 
zeker goed gebruik te maken van de informatie, onderzoeken en inzichten die uit 
de rijksbrede evaluatie beschikbaar zullen komen. Dit zal resulteren in een 
losstaande beleiddoorlichting. 
 
27. Waarom wordt -in het geval van gescheiden trajecten- dan gekozen voor 
uitstel van de doorlichting? 
 
Ik acht het wenselijk om optimaal gebruik te kunnen maken van de inzichten van 
de evaluatie van de WolBES. Om deze goed te kunnen verwerken in de 
doorlichting, dient de evaluatie te worden afgerond voordat de beleidsdoorlichting 
van artikel 4.5 kan worden gefinaliseerd. 
 
Pagina 8 van
