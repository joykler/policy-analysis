de gestelde maximumtarieven en het is hen vrij om met zorgaanbieders te 
onderhandelen en tarieven af te spreken die lager zijn dan het maximumtarief.  
 
De NZa houdt toezicht op het voldoen aan de zorgplicht door zorgverzekeraars.   
De NZa is op dit moment, in navolging op het rapport ‘Zorgcontracten in kaart – 
deel 1’ (april 2015), knelpunten bij branche- en patiëntenorganisaties aan het 
inventariseren. Mochten er in de sector logopedie knelpunten op het gebied van 
contractering in relatie tot de zorgplicht bestaan, dan zullen deze hierin naar 
voren komen en kan de NZa aanbevelingen doen hoe met eventuele knelpunten 
omgegaan kan worden. Ook wordt momenteel door de NZa en de ACM 
gezamenlijk gekeken naar andere inkoopmodellen, opdat het inhoudelijke gesprek 
tussen beroepsbeoefenaren en verzekeraars beter tot zijn recht komt. 
 
Vraag 197:  
Wat is de stand van zaken ten aanzien van de invoering van de maatregel 
'werelddekking zorg buiten de EU uit het basispakket'? 
 
Antwoord 197:  
Dit wetsvoorstel is in voorbereiding. Daarnaast dienen elf bilaterale verdragen 
inzake sociale zekerheid te worden aangepast. Het betreft de verdragen met 
Argentinië, Australië, Bosnië en Herzegovina, Kaapverdië, Kosovo, Macedonië, 
Marokko, Montenegro, Servië, Tunesië en Turkije. De verdragsonderhandelingen 
met die landen worden, waar van toepassing, meegenomen in een breder 
onderhandelingspakket van de Minister van Sociale Zaken en Werkgelegenheid. 
 
Vraag 198:  
2014 is het tweede jaar dat er sprake is van een onderschrijding van de 
zorguitgaven, wat is de invloed van de huidige onderschrijding voor het 
toekomstige groeipad van de zorg? 
 
Antwoord 198: 
De onderschrijdingen van het Budgettair Kader Zorg (BKZ) in de afgelopen jaren 
hebben via structurele verwerking in de ramingen reeds geleid tot een bijstelling 
van het huidige groeipad van de zorguitgaven naar een lager niveau. Het Centraal 
Planbureau (CPB) gaat in het Centraal Economisch Plan (CEP) 2015 (paragraaf 
3.3) in op de afvlakkende groei van de zorguitgaven, en merkt daarbij op dat door 
de hervormingen in de zorg een terugkeer naar een beter houdbaar groeitempo 
van de zorguitgaven binnen handbereik ligt. Zoals gebruikelijk zal het toekomstige 
groeipad van de zorguitgaven opnieuw worden bekeken in de 
middellangetermijnraming (MLT) van het CPB die voorafgaat aan de volgende 
kabinetsperiode. 
  
Vraag 199:  
Waarom was de forse onderschrijding van ruim 1,1 miljard euro sinds de tweede 
suppletoire wet 2014 niet voorzien? 
 
Antwoord 199:  
e
De onderschrijding in de 2 suppletoire wet 2014 betrof grotendeels de 
actualisatie van de zorguitgaven, gebaseerd op de informatie over de eerste twee 
kwartalen van 2014. Hierbij is aangetekend dat deze geraamde onderschrijding 
nog kon wijzigen op grond van de realisatiecijfers over geheel 2014 en dat 
daarover in het jaarverslag 2014 nader gerapporteerd zou worden. 
 
Voor het jaarverslag 2014 is inderdaad gebruikt gemaakt van cijfers over het 
volledige jaar 2014. Hierin zijn nog forse bijstellingen geconstateerd in de Zvw bij 
Pagina 64 van 72
