2014 is € 19.000 uitgegeven ten behoeve van het interventieteam, exclusief de 
ambtelijke inzet.  
 
Vraag 162:  
Kan de regering uiteen zetten en nader uitsplitsen waaraan de circa 11 miljoen 
extra t.a.v. stelselherziening is besteed? 
 
Antwoord 162:  
De extra uitgaven aan de stelselherziening bestaan voor het grootste deel uit de 
extra bijdrage die aan gemeenten is gedaan om de invoering in 2014 mogelijk te 
maken. Welk bedrag gemeenten daarvan aan de transitie hebben besteed wordt 
niet landelijk bijgehouden. 
 
Vraag 163:  
Kan de regering een totaaloverzicht geven van de gelden die besteed zijn aan het 
voorkomen en bestrijden van respectievelijk kindermishandeling en geweld in 
afhankelijkheidsrelaties, met daarin heldere verwijzingen naar de verschillende 
beleidsartikelen van het jaarverslag in het algemeen? 
En kan de regering in het bijzonder een verdeling van de middelen geven die 
worden besteed aan het voorkomen en bestrijden van respectievelijk 
kindermishandeling en geweld in afhankelijkheidsrelaties naar: 
1. Voorlichting; 
2. Bewustwording; 
3. Training van professionals; 
4. Signalering; 
5. Hulpverlening aan ouder(s); 
6. Hulpverlening aan kind(eren); 
7. Aanpak daders 
 
Antwoord 163:  
Het budget voor het voorkomen en bestrijden van kindermishandeling en geweld 
in afhankelijkheidsrelaties was in 2014 opgebouwd uit de volgende onderdelen. 
 Gedecentraliseerde middelen uit de Wet op de jeugdzorg van circa €1.620 
miljoen waarvan circa € 1.260 van het Ministerie van VWS en circa € 340 
miljoen van het Ministerie van Veiligheid en Justitie. Provincies maakten in 
2014 beleid over het gehele jeugdzorgdomein, waaronder bijvoorbeeld de 
Advies- en Meldpunten Kindermishandeling en de hulpverlening aan kinderen 
die slachtoffer zijn van kindermishandeling.   
 De Decentralisatie-uitkering Vrouwenopvang € 108 miljoen. 
 Middelen op de begroting van VWS en VenJ, waaruit onder andere de opvang 
voor specifieke groepen slachtoffers van geweld, het Actieplan Ouderen in 
veilige handen, de publiekscampagne, het actieplan Kinderen Veilig, 
compensatie slachtoffers seksueel misbruik in de jeugdzorg, het Nederlands 
Forensisch Instituut voor de trainingen van de regionaal werkende forensische 
artsen en de Taskforce Kindermishandeling en seksueel misbruik zijn betaald. 
Daarnaast worden er ook op andere manieren middelen ingezet die ook ten 
goede komen aan de aanpak van kindermishandeling en geweld in 
afhankelijkheidsrelaties, bijvoorbeeld voor inzet van de politie en het OM.  
 De inzet van middelen voor hulpverlening liep in 2014 zowel via 
zorgverzekeraars als vanuit provincie- en gemeentebudget. 
 
Gegeven het feit dat de meeste middelen via de decentrale overheden zijn 
ingezet, die bovendien bestedingsvrijheid hebben, is het niet mogelijk naar 
bestedingsdoel een onderverdeling te maken. 
 
Pagina 52 van 72
