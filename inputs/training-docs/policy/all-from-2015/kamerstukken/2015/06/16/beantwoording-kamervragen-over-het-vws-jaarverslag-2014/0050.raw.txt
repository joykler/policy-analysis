Antwoord 153:  
Het 'InVoorZorg!' programma helpt zorgaanbieders om vernieuwingen in te 
voeren die bij andere zorgaanbieders reeds succesvol zijn gebleken. De kennis en 
ervaringen van zorgaanbieders die reeds vernieuwingen hebben doorgevoerd 
worden verzameld en gedeeld met zorgaanbieders die ook willen vernieuwen. Via 
de 'InVoorZorg!' website, bijeenkomsten en publicaties worden de ervaringen van 
de voorlopers gedeeld met de andere zorgaanbieders.  
 
Vraag 154:  
Kan aangegeven worden welke resultaten er op het gebied van de aanpak van 
fraude behaald zijn? Waaraan is het beschikbare budget besteed en wat is er tot 
nu toe bereikt? 
 
Antwoord 154:  
Met de brief van 29 januari jl. (TK 25 657, nr. 113) is de Kamer geïnformeerd 
over de resultaten van de pgb-fraudeaanpak 2013-2014. Ook de NZa heeft 
onderzoek gedaan naar de effecten van de pgb fraudemaatregelen. Dit rapport is 
op 14 april 2015 aan uw Kamer aangeboden (TK 25 657, nr. 159 ). Aan de 
zorgkantoren is budget beschikbaar gesteld voor het verrichten van huisbezoeken 
bij budgethouders die zijn geselecteerd op basis van een risicoprofiel. Daarnaast is 
budget overgeboekt naar het Ministerie van Sociale Zaken en Werkgelegenheid 
ten behoeve van een speciaal team van de Inspectie SZW dat is belast met 
onderzoeken naar pgb fraude. Naar het Ministerie van Financiën (Belastingdienst) 
is budget overgeboekt voor het aanpassen van regelgeving pgb in verband met de 
vermogensbijtelling.  
 
Vraag 155:  
Waaruit bestaat de overschrijding op het Deltaplan Dementie? 
 
Antwoord 155:  
Bij de raming van het budget voor het Deltaplan Dementie (meer specifiek het 
onderzoeksprogramma Memorabel) per jaar is uitgegaan van een oplopend 
budget, resulterend in een totaalbedrag van € 32,5 miljoen in vier jaar. Omdat 
daarna met ZonMw is afgesproken dat direct bij de start van Memorabel een 
relatief grote subsidieronde zou worden uitgevoerd, is in 2014 een iets groter 
bedrag dan geraamd overgeboekt. Dit zal in de volgende jaren gecompenseerd 
worden, zodat het totaalbedrag van € 32,5 miljoen niet overschreden wordt. 
 
Vraag 156:  
De wet Zorg en dwang ligt nog ter behandeling in de Eerste Kamer, wanneer 
wordt deze daar behandeld? 
 
Antwoord 156:  
De Eerste Kamer heeft nog geen datum vastgesteld wanneer deze wet behandeld 
zal worden. 
 
Vraag 157:  
Kunt u nader ingaan waarom er 4,6 miljoen meer is begroot dan uitgegeven aan 
de verstrekking van de mantelzorgcomplimenten over 2013? 
 
Antwoord 157:  
In 2013 zijn 23.258 minder mantelzorgcomplimenten uitgekeerd (dit is 5,4% 
minder) ten opzichte van het geraamde aantal van 433.800. Daardoor is er  
€ 4,1 miljoen minder uitgegeven. Daarnaast heeft de SVB € 0,5 miljoen minder 
uitvoeringskosten gemaakt: € 0,3 miljoen door lagere portokosten als gevolg van 
Pagina 50 van 72
