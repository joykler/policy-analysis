Antwoord 108:  
Ik ben niet bekend met het door u genoemde aantal van 100 scholen. Ik kan u 
wel de meest actuele informatie verstrekken zoals deze bij de Gezonde 
Schoolkantine Brigade van het Voedingscentrum bekend is. Deze Brigade voorziet 
in de advisering op maat en ondersteuning die scholen graag willen bij het 
realiseren van een gezonde(re) schoolkantine. Een gezonde schoolkantine houdt 
in dat wordt voldaan aan de Richtlijnen Gezonde Schoolkantine. Dit betekent dat 
minimaal 75% van het voedingsaanbod op school gezond is en de resterende 25% 
uit extra’s bestaat. 
  
De Brigade heeft een overzicht met de laatste stand van zaken. Het algehele  
beeld met betrekking tot gezonde schoolkantines in het VO en MBO ziet er als 
volgt uit.  
69% van de schoollocaties in het VO is aan de slag met het realiseren van een 
gezonde(re) schoolkantine. Hiervan voldoet 15% aan de Richtlijn Gezonde 
Schoolkantine. 2% van de scholen heeft geen kantine en 9% van de scholen geeft 
aan geen behoefte te hebben aan een advies op maat van de Brigade. 
In het MBO is 45% van de schoollocaties aan de slag met het realiseren van een 
gezonde(re) schoolkantine. Hiervan voldoet 9% aan de richtlijn gezonde 
schoolkantine. 8% van de scholen heeft geen kantine en 4% van de scholen geeft 
aan geen behoefte te hebben aan een advies op maat van de Brigade. 
  
Sinds 2013 zijn intussen ruim 1.000 scholen bezocht en voorzien van een advies 
op maat en desgewenst ondersteuning. Van deze door de Brigade bezochte 
scholen voldoet 25% aan de Richtlijnen Gezonde Schoolkantine.  
 
Eind 2014 zijn alle scholen die nog niet bekend waren bij de Brigade 
aangeschreven. Daarin zijn ze geïnformeerd over de Gezonde schoolkantine en is 
het aanbod gedaan om advies op maat en ondersteuning te krijgen van de 
Brigade. Het is uiteindelijk aan de school zelf om te bepalen of ze aan de slag 
gaan met het gezond(er) maken van het aanbod in de schoolkantine. 
  
Voor oktober kom ik overeenkomstig de motie Wolbert en met de kennis en 
ervaring van voorgaande jaren met een plan van aanpak voor de komende jaren. 
Mijn ambitie is overeenkomstig de beide moties (Vendrik uit 2009 en Wolbert uit 
2015) dat uiteindelijk het voedingsaanbod in alle schoolkantines gezond is. 
 
Vraag 109:  
In hoeverre deelt de regering de mening dat gezien de minimumleeftijd van 18 
jaar, ieder schoolplein rookvrij zou moeten zijn en dat daar niets vrijblijvends aan 
is? 
 
Antwoord 109:  
Ik deel uw mening dat ieder schoolplein rookvrij zou moeten zijn, gezien het feit 
dat voor tabaksverkoop een minimum leeftijd geldt. Steeds meer scholen zijn ook 
rookvrij. In 2014 is 48% van de vo-scholen rookvrij, in 2013 was dit nog 34%.  
Ik realiseer me wel dat er een groep scholen is die moeilijk te bereiken is met dit 
onderwerp. Ik ondersteun daarom een tweejarig plan van de onderwijssectorraden 
(PO-, VO- en MBO-raad), het Longfonds, de GGD-en en het Trimbos-instituut om 
alle scholen, ook in het mbo rookvrij te maken. Scholen kunnen zich ook profileren 
op dit thema door een vignet Gezonde School te behalen. 
Gezien de positieve trend zie ik geen aanleiding voor aanvullende wetgeving, los 
van het feit dat ik betwijfel of wetgeving voor scholen effectief zal uitpakken. De 
keuze voor een rookvrij schoolterrein is aan de school zelf, waarbij de scholen wel 
verleid worden met een aanbod voor advies en ondersteuning.  
Pagina 36 van 72
