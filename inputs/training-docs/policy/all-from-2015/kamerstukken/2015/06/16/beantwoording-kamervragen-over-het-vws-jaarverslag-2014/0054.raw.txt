Van de overige in 2012 en 2013 afgesloten dossiers was in het merendeel van de 
gevallen ofwel geen sprake van mishandeling, was de mishandeling gestopt of  
kon mishandeling niet bevestigd worden.  
 
Uit de beschikbare cijfers van het AMK kan niet afgeleid worden welke soort hulp 
kinderen en hun ouders ontvangen hebben.  
 
Voor wat betreft jongeren die een delict hebben gepleegd is er in de WODC-cijfers 
over criminaliteit en rechtshandhaving 2013 over de jaren 2012 en 2013 de 
volgende informatie beschikbaar: 
 
 2012 2013 
Instroom jongeren in justitiële jeugdinrichtingen 1.869 1.469 
Gestarte taakstraffen minderjarigen 14.462 11.813 
Ingeschreven HALT-verwijzingen 17.600 16.840 
 
De jaarrapportages over 2014 met betrekking tot AMK en criminaliteit en 
rechtshandhaving zijn nog niet beschikbaar. Deze worden na de zomer verwacht. 
 
Vraag 166:  
Waarom is er bij VenJ 0 euro aan de aanpak van kindermishandeling uitgegeven 
terwijl er 665.000 euro op de oorspronkelijke begroting 2014 uitgetrokken was? 
Welke consequenties heeft dat gehad? Zijn deze consequenties niet onwenselijk? 
 
Antwoord 166:  
VWS heeft als bijdrage aan VenJ in 2014 € 730.000 voor de aanpak 
kindermishandeling beschikbaar gesteld. Dit betrof de bijdrage van VWS aan de 
Taskforce kindermishandeling en seksueel misbruik. VenJ fungeert als financieel 
bewindvoerder namens het Rijk en verantwoordt de kosten van aanpak 
kindermishandeling in het jaarverslag van VenJ. 
 
Vraag 167:  
Waarom is er circa 0,5 miljoen euro meer dan begroot uitgegeven aan de 
kijkwijzer? Wat is hier precies gebeurd, en wat is er bereikt? 
 
Antwoord 167: 
Het bedrag van € 752.000 dat in het jaarverslag wordt genoemd is niet alleen de 
jaarlijkse bijdrage vanuit het Ministerie van VWS aan de Kijkwijzer van € 188.250, 
maar ook een bijdrage aan het Ministerie van BZK voor de verzameluitkering en 
een opdracht aan CIBG. Er is dus niet meer uitgegeven aan de kijkwijzer dan 
begroot. Het was beter geweest om de post ‘kijkwijzer’ in de verantwoording 
breder te omschrijven. 
 
Vraag 168:  
Wat zijn de acties die vanuit het Topsport Netwerk in 2015 opgepakt gaan 
worden? 
 
Antwoord 168:  
Sinds de oprichting eind 2013 is het Topsport Netwerk drie keer bij elkaar 
gekomen. Met elkaar zijn we in gesprek over enerzijds laagdrempelige manieren 
om het beweeggedrag te stimuleren en anderzijds over kansen en belemmeringen 
in de topsport. 
 
Pagina 54 van 72
