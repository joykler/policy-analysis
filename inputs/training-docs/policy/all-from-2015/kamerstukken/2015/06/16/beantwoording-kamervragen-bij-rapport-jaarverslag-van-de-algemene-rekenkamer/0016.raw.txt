Vraag 58:  
Hoe kan het systeem van "high trust, high penalty" om de regeldruk in de langdurige zorg te 
verminderen, verder worden uitgerold in de Wlz en Wmo 2015? Welke doelstellingen heeft de 
regering op dit gebied? 
 
Antwoord 58:  
Eén van de onderdelen van de zorgvernieuwingsagenda, als uitvloeisel van de motie Van Dijk 
(Kamerstukken II 2013/14, 33 891, nr. 106), betreft “het tegengaan van regeldruk, 
administratieve lasten en bureaucratie”. Middels die agenda zal de Tweede Kamer over de verdere 
aanpak worden geïnformeerd. Verwezen zij ook naar het plan van aanpak kwaliteit 
verpleeghuiszorg en de 200 verpleeghuislocaties die de ruimte zullen krijgen om als best practice 
de sector te laten zien wat allemaal mogelijk is. Via een zwaan-kleef-aan-methodiek zullen zij de 
nieuwe regelarme werkwijzen verder brengen in de sector van de verpleging en verzorging.  
Ook in het kader van de Wmo2015 is het terugdringen van onnodige administratieve lasten één 
van de prioriteiten. Op mijn verzoek zijn gemeenten en zorgaanbieders momenteel bezig met de 
uitwerking van een werkagenda waarin ambities en activiteiten worden opgenomen voor de korte, 
middellange en lange termijn. Voorbeelden van activiteiten zijn rechtmatigheid, het verbeteren van 
ICT-voorzieningen en het modeleren van inkoopstandaarden. 
 
Vraag 59:  
Wordt ERAI verlengd na 2015? 
 
Antwoord 59:  
Er is niet voorzien in het verlengen van het experiment regelarme instellingen na 2015. Wel wordt 
in de aanpak kwaliteit verpleeghuizen Waardigheid en Trots ruimte gegeven aan 200 vernieuwende 
aanbieders. Tevens zal ik in de vernieuwingsagenda ingaan op ruimte voor innovatie in de Wet 
langdurige zorg. 
 
Vraag 60:  
Op basis van welke regels en verordeningen wordt vastgesteld hoe de regeldruk in de langdurige 
zorg worden tegen gegaan? Worden regels van partijen die een wettelijke taak uitvoeren 
meegenomen in berekeningen? Welke regels en verordeningen worden niet meegenomen? Waarom 
niet? 
 
Antwoord 60:  
Binnen het experiment regelarme instellingen is nadrukkelijk aandacht voor de (beleids)regels van 
de partijen die een wettelijke taak uitvoeren, zoals de IGZ, de NZa, het CIZ, het CAK, het ZiNL en 
de zorgkantoren. Zij zijn daarom ten nauwste betrokken bij de uitvoering van ERAI. Ook bij het 
uitvoeren van het plan van aanpak kwaliteit verpleeghuiszorg en de 200 verpleeghuislocaties, die 
de ruimte zullen krijgen om als best practice de sector te laten zien wat allemaal mogelijk is,  
zullen de genoemde uitvoeringsorganisaties actief zijn. Voorts is er ook aandacht voor de regeldruk 
die door gemeenten in het kader van de Wmo 2015 en de Jeugdwet kan ontstaan. Zo heeft het 
bureau SISA in 2014 een onderzoek gedaan naar de te verwachten veranderingen in de 
administratieve lasten door de hervorming van de langdurige zorg. Uw kamer is daarover bij brief 
van 11 april 2014 geïnformeerd (TK 30 597, nr. 431). Verwezen zij voorts ook naar het antwoord 
op vraag 57. 
 
Vraag 61:  
Hoe reageert de regering op de stelling van de Algemene Rekenkamer dat de regering onvoldoende 
inzicht heeft over de omvang van de regeldruk in de gehandicaptenzorg? 
 
Antwoord 61:  
De gehandicaptenzorg neemt deel aan de experimenten met regelarme instellingen. Van daaruit is 
er een goed zicht gekomen op wet- en regelgeving die ook in deze sector hinderend en 
belemmerend uitwerkt voor de dagelijkse werkzaamheden. Kortheidshalve wordt hier ook 
verwezen naar het antwoord op vraag 57. Ten slotte is er sprake van periodiek overleg van het 
Ministerie van VWS met de VGN en cliëntenorganisaties, waarin ook over de regeldruk en de 
administratieve lasten worden gesproken. Ook is de VGN één van de partijen binnen de Agenda 
16
