Het betreft de zorgkosten van verdragsgerechtigden. Dit zijn mensen die buiten 
Nederland wonen en niet Zvw-verzekerd zijn, maar op grond van Verordening 
(EG) nr. 883/2004 of een bilateraal sociale zekerheidsverdrag in hun woonland 
een “verdragsrecht” hebben op medische zorg ten laste van Nederland. Concreet 
gaat het om in het buitenland wonende pensioengerechtigden en hun gezinsleden 
of gezinsleden van in het buitenland wonende Zvw-verzekerden (bijvoorbeeld 
gezinsleden van grensarbeiders). Voor dit verdragsrecht op zorg betalen 
verdragsgerechtigden een verdragsbijdrage aan het Zorginstituut (voor het 
Zorgverzekeringsfonds).  
 
De kosten buiten macroprestatiebedrag fluctueren van jaar tot jaar doordat de 
afhandeling van het internationale declaratieverkeer lange termijnen kent. 
Daarnaast zijn deze zorgkosten van meer variabelen afhankelijk, zoals 
bijvoorbeeld wisselkoersen, stelselwijzigingen in andere landen of de wijze van de 
berekening van declaraties in het buitenland. Hierdoor zijn ramingen voor kosten 
buitenland per definitie met een grotere onzekerheid omgeven. De onderschrijding 
met betrekking tot het jaar 2014 is echter uitzonderlijk hoog. Dit komt doordat 
5
met een aantal landen wordt gewerkt met een ‘kostprijs’ voor zorg. De raming 
van de kostprijs voor zorg in enkele landen was hoger dan de definitieve kostprijs. 
Hierdoor moesten de kostprijzen over verschillende jaren achteraf naar beneden 
toe worden bijgesteld. Deze zijn verwerkt in de gerapporteerde kosten over 2014. 
Het betreft een incidentele bijstelling.  
 
Vraag 97:  
Welke gevolgen heeft de forse onderschrijding bij de grensoverschrijdende zorg 
voor de plannen van de minister om de werelddekking af te schaffen? 
 
Antwoord 97:  
Uit het antwoord op vraag 96 blijkt dat de kosten van grensoverschrijdende zorg 
van jaar tot jaar (sterk) fluctueren. Dit is ook een van de conclusies van het IBO 
Grensoverschrijdende zorg dat in 2014 is afgerond. Volgend jaar kan het beeld 
dus weer anders zijn. Specifiek met betrekking tot de kosten buiten 
macroprestatiebedrag over 2014 is sprake van een eenmalige aanpassing van 
zorgkosten van voorgaande jaren, waardoor de onderschrijding over 2014 
uitzonderlijk hoog is. 
 
De onderschrijding over het jaar 2014 kan daarom ook geen gevolgen hebben 
voor de plannen om de werelddekking in de Zorgverzekeringswet buiten de EU af 
te schaffen.  
 
Vraag 98:  
Wanneer wordt de Tweede Kamer geïnformeerd over de cijfers over 2014 met 
betrekking tot de instellingen voor de medisch-specialistische zorg en de GGZ nu 
die niet in het beeld zijn opgenomen? Lukt dit voor de begrotingsbehandeling van 
het jaar 2016? 
 
Antwoord 98: 
De voorlopige schadelastgegevens over 2014 die we van het Zorginstituut hebben 
ontvangen voor het jaarverslag 2014 bevatten voor wat betreft de instellingen 
voor medisch-specialistische zorg en de ggz nog grote onzekerheden. Zo gaat het 
                                                 
5
 Dit is een standaardprijs die wordt berekend voor de kosten van zorg in een bepaald land. 
Deze kostprijs wordt vastgesteld aan de hand van de gemiddelde uitgaven voor zorg voor 
een persoon ten laste van de sociale ziektekostenverzekering en wordt vermenigvuldigd met 
het aantal verdragsgerechtigden in het betreffende land. 
Pagina 32 van 72
