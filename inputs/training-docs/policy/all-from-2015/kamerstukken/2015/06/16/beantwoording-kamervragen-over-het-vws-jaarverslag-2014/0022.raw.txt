Vraag 64:  
Welke behandelingen op het gebied van de geestelijke gezondheidszorg zijn uit 
het pakket gehaald? 
 
Antwoord 64: 
Zoals in het jaarverslag vermeld is een versobering van het basispakket voor 2014 
niet aan de orde geweest. Er zijn dus ook geen behandelingen op het gebied van 
de geestelijke gezondheidszorg uit het pakket gehaald. 
 
Vraag 65:  
Wat was de omzetgroei van de overige behandelingen op het gebied van de 
geestelijke gezondheidszorg die wel onderdeel bleven van het basispakket? 
 
Antwoord 65: 
De uitgaven in de curatieve ggz zijn in 2013 met € 105 miljoen (2,5%) gestegen 
ten opzichte van 2012 (€ 4.224 miljoen - € 4.119 miljoen ); zie tabel 20 op pagina 
196 van het jaarverslag. 
 
Vraag 66:  
Wat was de ontwikkeling van de totale kosten op het gebied van de geestelijke 
gezondheidszorg in het basispakker? 
 
Antwoord 66:  
Zie het antwoord op vraag 65. 
 
Vraag 67:  
Worden de behaalde besparing in het geneesmiddelenbeleid ook verwerkt als 
structurele besparingen en dus verwerkt in de begroting van het erop volgende 
jaar? 
 
Antwoord 67:  
Ja, de neerwaartse bijstelling van € 607 miljoen is structureel verwerkt. 
 
Vraag 68:  
Voor wat voor bedrag aan gecontracteerde zorg hebben zorgverzekeraar 
ingekocht in de geestelijke gezondheidszorg? Neemt dit toe of juist af ten opzichte 
van voorgaande jaren? 
 
Antwoord 68:  
Voor het antwoord op deze vraag is de Marktscan GGZ van de NZa de enige bron. 
Uit de Marktscan Geestelijke Gezondheidszorg die de NZa december heeft 
gepubliceerd, blijkt dat verwacht wordt dat de contracteergraad curatieve ggz 
(cggz) in 2014 96,7% van de totale schadelast cggz bedraagt.  
Uit de gegevens van de NZa Marktscan GGZ, weergave van de markt 2009-2013 
die in april 2014 is uitgebracht, kan uit tabel 7.2 worden afgeleid dat de 
contracteergraad in de jaren 2011 t/m 2013 tussen de 96 en 97% lag van de 
totale schadelast cggz. 
Geconcludeerd kan worden dat de contracteergraad over deze jaren stabiel is, 
waarbij de kanttekening moet worden geplaatst dat deze percentages zijn 
gebaseerd op nog lopende, niet uitgedeclareerde jaren en dus een inschatting 
betreft.  
 
Pagina 22 van 72
