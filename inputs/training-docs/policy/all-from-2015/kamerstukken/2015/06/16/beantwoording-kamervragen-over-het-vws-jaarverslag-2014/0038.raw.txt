gevolg van het faillissement van de Schorerstichting activiteiten ondergebracht bij 
andere organisaties. Hiervoor was niet het gehele budget benodigd dat eerder 
voor de Schorerstichtng beschikbaar was. 
 
Vraag 113:  
Hoe valt de onderbesteding aan bevolkingsonderzoeken te verklaren?  
 
Antwoord 113:  
De onderbesteding wordt voor het grootste deel veroorzaakt door een afboeking 
e
bij 1 suppletoire wet van € 9,6 miljoen voor Antivirale middelen. Deze middelen 
zijn langer houdbaar dan de eerder aangegeven periode. De Gezondheidsraad 
gaat opnieuw adviseren over de eventuele aanschaf van antivirale middelen. In 
afwachting van dit advies (eind 2015) is in 2014 niet tot vervanging overgegaan. 
Verder is € 1,8 miljoen overgeheveld naar en ingezet via het instrument RIVM: 
Uitvoering Subsidieregeling Publieke Gezondheid. Via dit instrument worden onder 
ander de subsidies van de bevolkingsonderzoeken gefinancierd.  
 
Vraag 114:  
Hoe is het verschil tussen realisatie en begroting mbt de preventie van schadelijke 
middelengebruik (alcohol, drugs en tabak) te verklaren? 
 
Antwoord 114: 
Voor een groot deel is dit verschil te verklaren doordat een aantal bij de post 
‘Preventie van schadelijk middelengebruik ADT’ begrote uitgaven om financieel 
technische redenen ten laste van de post ‘Verslavingszorg’ is geboekt. Daarnaast 
is een aantal voorgenomen activiteiten niet of tegen lagere kosten uitgevoerd. 
Deze onderbesteding had echter geen gevolgen voor de resultaten van het beleid. 
 
Vraag 115:  
Waarom is er, zeker gezien het grote belang, onderbesteed op een gezonde 
leefstijl voor de jeugd? 
 
Antwoord 115:  
Een gezonde leefstijl voor de jeugd is – nog steeds - één van de prioriteiten van 
het preventiebeleid. Aan de geconstateerde verschillen liggen geen 
beleidsinhoudelijke wijzigingen c.q. beweegredenen ten grondslag: de structureel 
geïntensiveerde middelen voor de bestrijding van overgewicht bij kinderen die 
volgen uit het Begrotingsakkoord 2013 (TK 33 280, nr. 1) zijn in 2013 op de 
begroting opgenomen onder ‘Gezonde leefstijl jeugd’. In 2014 zijn deze middelen 
overgeheveld naar de post ‘Gezonde voeding en gezond gewicht / JOGG’, omdat 
deze activiteiten grotendeels gericht zijn op stimulering van een gezond gewicht 
bij kinderen. Vanaf deze post zijn deze gelden besteed en is geen onderbesteding 
opgetreden. 
 
Vraag 116:  
Hoe rijmt de ambitie vanuit het Nationaal Programma Preventie om in 2030 een 
daling van 19% van het aantal rokers van de volwassen bevolking te behalen met 
de onderschrijding van 2,1 miljoen euro op preventie van schadelijk 
middelengebruik? 
 
Antwoord 116:  
Dit betreft geen daadwerkelijk substantiële onderschrijding, zie het antwoord op 
vraag 114. 
De ambitie vanuit het Nationaal Programma Preventie is nog steeds actueel.    
 
Pagina 38 van 72
