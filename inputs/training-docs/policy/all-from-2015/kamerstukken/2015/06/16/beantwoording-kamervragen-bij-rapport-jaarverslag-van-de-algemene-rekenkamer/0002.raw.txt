In het door GGZ Nederland en zorgverzekeraars (in samenwerking met Zorgverzekeraars 
Nederland) opgestelde ‘Controleplan Onderzoek controles cGGZ 2013’ staat beschreven hoe 
zorgverzekeraars de uitkomsten van de omzetonderzoeken van instellingen betrekken bij hun 
1
controles over 2013. Volgens dit plan worden de betreffende controles uiterlijk eind april 2016 
afgerond, maar het streven is om bij de meeste ggz-instellingen deze controles al eerder af te 
ronden, namelijk voor 1 november 2015.  
 
Voor de ontwikkeling van de macro-uitgaven aan curatieve geestelijke gezondheidszorg zijn de 
cijfers van verzekeraars bepalend. Deze cijfers worden op reguliere basis aan VWS vertrekt. 
 
Als gevolg van de onderzoeken van de aanbieders en de controles door verzekeraars kunnen de 
macrocijfers voor de curatieve ggz over 2013 dus nog wijzigen. Over wijzigingen van de 
macrocijfers wordt de Tweede Kamer op de gebruikelijke momenten ingelicht, namelijk bij de 
presentatie van de Rijksbegroting en het Jaarverslag. 
 
Vraag 4:  
Wijst de grote onzekerheid omtrent de rechtmatige besteding van de zorguitgaven niet op een 
enorm fraudegevoelig zorgsysteem? 
 
Antwoord 4:  
Bij de beantwoording van deze vraag ga ik er van uit dat de reikwijdte van de vraag de medisch 
specialistische zorg (MSZ) en de curatieve GGZ betreft. De onzekerheid wordt veroorzaakt door de 
transitiefase waarin de MSZ en de ggz zich bevinden. In de brief over de jaarrekeningen van 
ziekenhuizen van 2 februari 2014  
(TK 32 620 nr. 108) heb ik u in dat kader geïnformeerd over de complexiteit in de MSZ vanaf 
2012. Ontwikkelingen die een rol spelen zijn onder andere de invoering van prestatiebekostiging en 
DOT, de daarmee samenhangende transitieafspraken, alsmede de nieuwe vormen van 
contractafspraken tussen verzekeraars en aanbieders. Om deze onzekerheden te redresseren is in 
nauw overleg met veldpartijen een aantal concrete maatregelen genomen.Hiermee wordt 
onzekerheid ten aanzien van  declaraties, transitiebedragen en jaarrekeningen te gemitigeerd. De 
ziekenhuissector heeft de handschoen zelf opgepakt om iedere twijfel over goede of verkeerde 
declaraties weg te nemen. Hetzelfde geldt voor de ggz. Over de uitkomsten van het 
jaarrekeningentraject MSZ heb ik uw Kamer geïnformeerd bij brief van 5 december 2014 (TK 32 
620, nr. 143). Ik heb uw Kamer geïnformeerd over het ‘Plan van aanpak jaarrekeningen GGZ’ per 
brief van 2 december 2014  
(TK 25 424, nr. 257). Op 28 mei 2015 heb ik u verslag gedaan van de stand van zaken van de 
uitvoering van het plan van aanpak voor de ggz.  Naar mijn mening is de onzekerheid door de 
genomen en aangekondigde maatregelen geminimaliseerd. Door dit zeer intensieve traject kan 
worden gesteld dat de controle nog nooit zo groot is geweest. 
 
Vraag 5:  
Hoe gaat de minister de onzekerheden rondom de uitvoerbaarheid en de effecten van de 
ouderbijdrage in de jeugdhulp wegnemen? 
 
Antwoord 5:  
Momenteel vindt een onderzoek naar de ouderbijdrage plaats. Dit onderzoek vergaart inzicht in de 
gevolgen van de ouderbijdrage voor het zorggebruik, de kosten en baten van de ouderbijdrage en 
de gevolgen van een eventuele wijziging van de ouderbijdrage. Naar aanleiding van dit onderzoek 
ga ik mij beraden of de uitkomsten aanleiding geven tot aanpassing van de regelgeving voor de 
ouderbijdrage.  
 
  
                                                 
1
 Zie: http://www.ggznederland.nl/actueel/gezamenlijk-onderzoek-controles-curatieve-ggz-2013
