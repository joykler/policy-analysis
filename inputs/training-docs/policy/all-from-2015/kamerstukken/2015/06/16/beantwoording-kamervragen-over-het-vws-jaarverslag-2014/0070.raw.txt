Vraag 222:  
Wat zijn de oorzaken dat de nominale premie Zvw voor 2014 door de 
zorgverzekeraars 128 euro lager vastgesteld dan geraamd is in de begroting 
2014? 
 
Antwoord 222:  
In de VWS-begroting 2014 is een raming gemaakt van de nominale premie 2014 
op basis van de raming van de Zvw-uitgaven uit die begroting en een inschatting 
van de reserveontwikkeling bij verzekeraars. De verzekeraars hebben hun premie 
vastgesteld op basis van hun eigen inschatting van de zorguitgaven en hun keuze 
rond de reserveontwikkeling. VWS kent de exacte inschattingen en keuzes van de 
verzekeraars niet. 
In het jaarverslag wordt een meevaller bij de Zvw-uitgaven gemeld van  
€ 1,6 miljard. Een flink deel van die meevaller voorzagen de verzekeraars al op 
het moment dat zij de premie 2014 bepaalden. Verzekeraars kenden op dat 
moment al meer realisatiecijfers (over 2013) dan VWS kende bij het opstellen van 
de begroting. Daarnaast hebben de verzekeraars er voor gekozen om meer 
reserves af te bouwen dan VWS in de begroting had voorzien. De lagere 
uitgavenraming plus de reserveafbouw hebben de lagere premies mogelijk 
gemaakt. 
 
Vraag 223:  
Wat is de omvang van de eigen betalingen uitgesplitst naar de Zvw, Wlz, Wmo en 
de jeugdzorg? Wat zijn de gevolgen hiervan op de zorguitgaven? 
 
Antwoord 223:  
De uitsplitsing van de opbrengst eigen betalingen die is verwerkt in het 
jaarverslag is als volgt: 
 
Eigen risico Zvw  € 3.098 miljoen  
Eigen bijdragen Zvw  €     27 miljoen 
Eigen bijdragen AWBZ  € 1.995 miljoen 
Totaal    € 5.120 miljoen (€ 382 per volwassene) 
 
De eigen bijdragen Wmo zijn inkomsten voor gemeenten. Die zijn daarom niet 
meegenomen bij de bepaling van de eigen betalingen in het jaarverslag. Deze 
eigen bijdragen bedroegen circa € 250 miljoen. 
 
Voor 2015 bestonden er in de jeugdzorg alleen eigen bijdragen in de provinciale 
en gesloten jeugdzorg. Die zijn daarom ook niet meegenomen bij de bepaling van 
de eigen betalingen in het jaarverslag. Deze eigen bijdragen bedroegen circa  
€ 10 miljoen. 
 
De eigen betalingen dienen ter (gedeeltelijke) dekking van de zorguitgaven. De 
eigen betalingen hebben (gegeven de hoogte van het netto-BKZ) hogere bruto-
uitgaven mogelijk gemaakt. 
 
Vraag 224:  
Welke bedragen horen bij de percentages van figuur 4? 
 
Pagina 70 van 72
