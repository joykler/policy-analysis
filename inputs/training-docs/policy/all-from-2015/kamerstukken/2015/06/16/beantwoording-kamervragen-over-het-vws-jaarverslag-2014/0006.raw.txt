over het voorbije jaar worden gemeld, waar in eerdere jaren sprake was van 
overschrijdingen. Daarmee lijkt een trendbreuk gerealiseerd. 
 
Vraag 14:  
Wat is de reden dat de begroting niet wordt aangepast op structurele meevallers? 
 
Antwoord 14:  
De vraag verwijst vermoedelijk naar de onderschrijding van het Budgettair Kader 
e
Zorg met € 2 miljard. Ten opzichte van de 2 suppletoire wet zijn de zorguitgaven 
met ruim € 1,1 miljard bijgesteld, voornamelijk als gevolg van nieuwe 
realisatiecijfers over de jaren 2012, 2013 en 2014 die begin 2015 zijn ontvangen 
van het Zorginstituut en de NZa. Voor zover deze onderschrijding structureel van 
karakter is, is deze ruimte betrokken bij de besluitvorming over de begroting 
e
2016. In de 1 suppletoire wet 2015 wordt gemeld dat de netto-BKZ-uitgaven 
ruim € 0,9 miljard in 2015 oplopend tot € 1,2 miljard in 2020 lager uitkomen dan 
geraamd in de ontwerpbegroting 2015. De begroting wordt dus wel degelijk 
aangepast op structurele meevallers.  
 
Vraag 15:  
Is er een budgettaire taakstelling gekoppeld aan de aanpak van fraude en 
verspilling? Zo ja, hoe groot is die? Zo nee, waarom niet? Kan een budgettaire 
taakstelling juist niet bijdragen aan een serieuze aanpak? 
 
Antwoord 15:  
De aanpak van zorgfraude, het tegengaan van verspilling en vergroten van 
doelmatigheid in de curatieve zorg zijn onderdeel van de afgesloten 
hoofdlijnenakkoorden 2014-2017. De te realiseren besparingen als gevolg van de 
aanpak van zorgfraude en verspilling zijn daardoor lastig zelfstandig te 
kwantificeren.  
De hoofdlijnenakkoorden in de curatieve zorg leveren een besparing op die 
oploopt tot structureel € 1 miljard van 2017.  
 
Vraag 16:  
Met hoeveel fte's is de capaciteit bij de I-SZW en de FIOD uitgebreid voor de 
aanpak van fraude? Wat is de totale capaciteit voor de aanpak van fouten en 
fraude in fte uitgesplitst naar opsporingsinstantie? Is die capaciteit gestegen of 
gedaald ten opzichte van voorgaande jaren? 
 
Antwoord 16:  
Met ingang van 2014 verricht de Inspectie SZW naast strafrechtelijke 
opsporingstaken op het gebied van het persoonsgebonden budget in de AWBZ 
(nu: Wlz) ook opsporingstaken op het gebied van declaratiefraude. De capaciteit 
van de Inspectie SZW is hiertoe uitgebreid naar circa 50 fte voor de opsporing van 
zorgfraude (pgb-fraude en declaratiefraude). Voor deze uitbreiding is voor 2014  
€ 1,7 miljoen en vanaf 2015 structureel € 3 miljoen aanvullend beschikbaar 
gesteld. Daarnaast ontvangt de I-SZW voor 2015 incidenteel € 392.000 aan extra 
middelen voor het versterken van haar financiële expertise.  
 
De FIOD rekent de opsporingscapaciteit niet in aantallen fte, maar in beschikbare 
uren. Voor opsporingsactiviteiten op het terrein van de zorg heeft de FIOD op 
jaarbasis net als voorgaande jaren 20.000 uren beschikbaar.  
 
Pagina 6 van 72
