mogelijk is en daarmee via een zwaan-kleef-aan-methodiek de nieuwe regelarme 
werkwijzen kunnen verder brengen in de sector. 
 
Voor de aanpak van regeldruk hanteert het kabinet het streefcijfer om de 
regeldruk voor bedrijven, burgers en professionals in de periode 2012- 2017 
structureel met € 2,5 miljard te verlagen. Specifiek voor VWS richt de inzet zich in 
deze periode op een vermindering van €351 miljoen. Overigens is de afgelopen 
jaren gebleken dat de ervaren regeldruk niet alleen door overheidsregulering 
wordt veroorzaakt, maar door meerdere factoren. Bijvoorbeeld door richtlijnen en 
kwaliteitsindicatoren of de registratielast door verschillende informatie-uitvragen. 
De gezamenlijke aanpak van regeldruk met de partijen van de Agenda voor de 
Zorg, die zich in beginsel richt op de medisch specialistische zorg, betreft dan ook 
de volgende onderdelen: 
 
1. Regeldruk door richtlijnen, kwaliteitsindicatoren en zorgstandaarden; 
2. Bekostigingsregels als gevolg van de Wet marktordening gezondheidszorg 
(Wmg); 
3. Registratielast door verschillende informatie-uitvragen.  
  
Voor al deze onderwerpen is het van belang dat de overheid, zorgaanbieders, 
zorgverzekeraars en zorgprofessionals daar samen de schouders onder zetten. 
Alleen dan kan de regeldruk in de zorg succesvol worden aangepakt. De taak voor 
VWS verschilt dan ook per onderwerp. Zo ben ik dit jaar met een zogenaamd 
Kafka-traject de concrete ervaren regeldruk op de werkvloer bij een ziekenhuis 
verder in beeld te brengen en door samen met de Agenda voor de Zorg aan de 
slag te gaan met hoe we meer ruimte kunnen bieden voor de bekostiging van 
zorg. Dit zal ook een onderwerp zijn van het “Weg met regels” congres dat dit 
najaar wordt georganiseerd met vermindering van de regeldruk als thema. Ook 
individuele leden van de Agenda voor de Zorg doen al veel om regeldruk aan te 
pakken. Zo hebben patiëntenverenigingen, zorgaanbieders en zorgverzekeraars 
voor veertien aandoeningen overeenstemming bereikt over de manier waarop ze 
de kwaliteit van zorg gaan meten, registreren en inzichtelijk maken, waarmee het 
totaal is gekomen op 37. Een ander voorbeeld is dat de NFU samen met Nictiz 
werkt aan eenduidige en eenmalige registratie aan de bron, op basis waarvan 
meervoudige gestandaardiseerde informatie-uitwisseling tussen specialisten en 
zorgverleners mogelijk wordt. In de brief over de aanpak van regeldruk zullen wij 
u nader informeren over deze trajecten. 
 
Vraag 25:  
Wat voor streefcijfers worden er gehanteerd bij het verminderen van de 
regeldruk?  
 
Antwoord 25:  
Zie het antwoord op vraag 24. 
 
Vraag 26:  
Welke taak heeft de minister in de uitvoering van de gezamenlijke aanpak die zich 
in beginsel richt op de medisch-specialistische zorg? Welke resultaten wil zij 
komende twee jaar bereiken? 
 
Antwoord 26:  
Zie het antwoord op vraag 24. 
 
Pagina 10 van 72
