Vraag 40:  
Wanneer stuurt de regering de langverwachte substitutiemonitor naar de Kamer? 
 
Antwoord 40:  
Op 9 april 2015 heb ik de Rapportage ‘Eerste resultaten substitutiemonitor’ 
aangeboden aan de Tweede Kamer (bijlage bij Kamerstuk TK 33 654, nr. 14). 
 
Vraag 41:  
Wat is de huidige status van het bestuurlijk akkoord ggz? 
 
Antwoord 41:  
Ik ben met ggz-partijen in overleg over de toekomstagenda voor de ggz. Ik hoop 
u daar in het najaar over te informeren. 
 
Vraag 42:  
Hoeveel tijd zit er gemiddeld tussen de behandeling en het beschikbaar komen 
van de goed leesbare nota voor de patiënt? 
 
Antwoord 42:  
Dat is van een aantal zaken afhankelijk. Ten eerste de doorlooptijd van een DBC. 
Om sneller duidelijkheid te krijgen over de hoogte van de kosten van een 
behandeling heb ik per 1 januari 2015 de maximale doorlooptijd van DBC’s 
verkort van 365 naar 120 dagen. Zo krijgt een patiënt sneller inzicht in de kosten 
van zijn behandeling. Ten tweede dient een DBC, nadat deze is afgesloten, door 
de zorgaanbieder en verzekeraar te worden verwerkt en dan wordt de nota voor 
de verzekerde inzichtelijk gemaakt in de ‘mijnomgeving’. Exacte gegevens over 
hoe lang het gemiddeld duurt voordat de nota in de ‘mijnomgeving’ komt worden 
niet verzameld. Aanbieders en zorgverzekeraars hebben mij wel aangegeven zich 
ervoor in te zetten deze afhandeling zo snel mogelijk te laten plaatsvinden.  
 
Vraag 43:  
Op welke onderdelen scoort Nederland minder dan gemiddeld bij de internationale 
vergelijking van kwaliteitsindicatoren opgenomen in de Zorgbalans 2014? 
 
Antwoord 43:  
Het RIVM concludeert in de Zorgbalans 2014 dat in Nederland de sterfte na een 
beroerte of myocardinfarct hoger dan gemiddeld is. Ook de perinatale sterfte ligt 
hoger dan gemiddeld. 
 
Vraag 44:  
Op basis van welke criteria worden slecht presterende zorgverleners 'de pas 
afgesneden' in kwaliteit loont? 
 
Antwoord 44: 
In de brief “Kwaliteit loont” wordt op een viertal manieren bevorderd dat het loont 
om kwaliteit te leveren: door contractering op kwaliteit te bevorderen, door 
verzekerden meer inzicht en invloed te geven, door de kwaliteit van het 
zorgaanbod te verhogen en het evenwicht tussen zorgverzekeraars en 
zorgaanbieders te verbeteren. 
 
In het bijzonder wil ik enkele extra waarborgen creëren voor de kwaliteit van de 
geestelijke gezondheidszorg. Zo wil ik verplicht stellen dat aanbieders van 
geestelijke gezondheidszorg uitkomstgegevens aanleveren voor een benchmark 
en dat zij een kwaliteitsstatuut hebben. De Inspectie voor de Gezondheidszorg zal 
deze verplichtingen handhaven. Ik ga er bovendien vanuit dat zorgverzekeraars 
Pagina 16 van 72
