Vraag 204:  
Wat zijn de exacte ontvangsten in 2013 als gevolg van het gestegen eigen risico 
en wat zijn de exacte ontvangsten als gevolg van eigen bijdragen? 
 
Antwoord 204:  
De raming van het eigen risico is volgens de ontwerpbegroting 2013  
€ 2.865,3 miljoen. Volgens het jaarverslag fondsen van het Zorginstituut is de 
voorlopige vaststelling van de normatieve opbrengst van het eigen risico  
€ 2.857,7 miljoen in 2013. Het is niet mogelijk om te specificeren wat de extra 
opbrengst is als gevolg van het gestegen eigen risico, en wat het gevolg is van de 
reguliere indexatie. 
De exacte opbrengst van de eigen bijdragen zijn niet bekend, omdat verzekeraars 
de uitgaven exclusief de eigen bijdrage opgeven aan het Zorginstituut. De raming 
van de ontvangsten die voortvloeien uit eigen bijdragen voor de 
Zorgverzekeringswet betreft momenteel alleen de eigen bijdragen voor 
hoortoestellen. Deze worden op € 27 miljoen geraamd. 
 
Vraag 205:  
Hoe valt de onderschrijding van 43 miljoen euro uit te leggen terwijl de 
huisartsenzorg 2,5% mocht groeien? 
 
Antwoord 205:  
Zie het antwoord op vraag 92. 
 
Vraag 206:  
Hoeveel is de onderschrijding van 80 miljoen euro op het totaal aan uitgaven voor 
de paramedische zorg? 
 
Antwoord 206:  
In totaal werd in 2014 € 626,4 miljoen aan paramedische zorg uitgegeven. De 
onderschrijding van € 80 miljoen betreft daarmee 12,8% op de totale uitgaven. 
 
Vraag 207:  
Hoe verklaart u de onderschrijding van de huisartsenzorg, tandheelkundige zorg, 
verloskunde en kraamzorg en dieetadvisering, fysiotherapie en logopedie? 
 
Antwoord 207:  
Voor zover er een verklaring bekend is, is deze verwoord in het Jaarverslag 2014 
(zie pagina’s 171 en 172). 
 
Vraag 208:  
Wat is de verklaring voor de lagere uitgave van 80,3 miljoen euro aan geriatrische 
revalidatiezorg? 
 
Antwoord 208:  
De lagere uitgave aan geriatrische revalidatiezorg blijkt uit actuele cijfers van het 
Zorginstituut Nederland. Deze onderuitputting is in lijn met signalen dat de 
aanspraak per 2013 is verduidelijkt ten opzichte van de geleverde zorg in de 
AWBZ in 2012. 
 
Vraag 209:  
Is het zo dat, gezien de opmerking dat de onderschrijding voor geneesmiddelen 
uit 2013 structureel doorwerkt, de huidge (extra) onderschrijding op dit gebied 
ook doorwerkt in 2015? Zo ja, is dit verwerkt in de huidige ramingen? Zo nee, 
waarom niet? 
Pagina 66 van 72
