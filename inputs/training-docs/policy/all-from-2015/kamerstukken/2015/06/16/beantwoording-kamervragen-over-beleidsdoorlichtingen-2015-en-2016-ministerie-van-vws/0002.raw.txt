Antwoorden op Kamervragen van de Commissie VWS inzake de opzet en 
vraagstelling van de beleidsdoorlichtingen die worden uitgevoerd in 2015 en 2016 
Kenmerk 
761823-136188-FEZ 
(2015Z07695). 
 
1. Wat is de reden dat vooralsnog uitsluitend beleidsdoorlichtingen worden 
aangekondigd op het niveau van een subartikel, in plaats van een volledig 
beleidsartikel? 
 
Hiervoor is om meerdere redenen gekozen. Vaak omvatten de vaak omvangrijke 
begrotingsartikelen grote beleidsterreinen, of meer dan één beleidsterrein, 
waardoor het meer in de rede ligt om deze beleidsterreinen per artikelonderdeel in 
samenhang door te lichten. Hiernaast is rekening gehouden met de uitvoeringslast 
die een doorlichting oplevert, en is gekozen voor een evenwichtige spreiding.  
 
2.  Hoe verhoudt zich dat tot de eisen uit de RPE dat een beleidsdoorlichting een 
integraal syntheseonderzoek op het niveau van een begrotingsartikel dient te zijn? 
 
De RPE bepaalt dat een beleidsdoorlichting een syntheseonderzoek is naar de 
doeltreffendheid en doelmatigheid van het beleid. Een beleidsdoorlichting bestrijkt 
in principe een heel beleidsartikel, maar in ieder geval een substantieel en 
samenhangend deel van een beleidsartikel. Voor de voorliggende 
beleidsdoorlichtingen is de keuze gemaakt om het beleid per artikelonderdeel door 
te lichten.  
 
3. Volgens de VWS-begroting 2015 volgt een beleidsdoorlichting van het gehele 
artikel 1 in 2017: Hoe en wanneer zijn integrale doorlichtingen van de overige 
artikelen van de VWS-begroting voorzien? 
 
Zoals wordt aangegeven in de VWS-begroting, is een doorlichting van het beleid 
op artikelen 3, 6 en 7 voorzien in 2018. De doorlichting van het beleid op artikel 8 
vindt in 2019 plaats. Voor het beleid op artikelen 2, 4 en 5 is geen integrale 
doorlichting gepland. 
 
4. Kan per genoemde beleidsdoorlichting worden aangegeven of de in de brief 
genoemde beschikbare (evaluatie)onderzoeken ook voldoende zijn om inzicht te 
geven in de doeltreffendheid en/of de doelmatigheid van het betreffende beleid? 
 
 Betreffende de beleidsdoorlichting Ziektepreventie (artikel 1.2) zijn de 
genoemde (evaluatie)onderzoeken voldoende om inzicht te geven in de 
doeltreffendheid en doelmatig van het gevoerde beleid. Het overzicht is 
opgesteld op het moment dat de beleidsdoorlichting in de afrondende fase 
zat, het opstellen van het eindrapport. Het is het overzicht van de 
relevante en beschikbare bronnen voor deze beleidsdoorlichting.  
 Bij de beleidsdoorlichting van artikel 2.3 worden de in de brief genoemde 
evaluaties gebruikt om tot een beleidsdoorlichting te komen, waarbij 
doelmatigheid en doeltreffendheid worden belicht. Waar nodig worden 
deze nog aangevuld met informatie die bij de betrokken organisaties 
wordt ingewonnen.   
 Aangaande de beleidsdoorlichting van artikel 4.1 is het in de brief 
genoemde beschikbare (evaluatie)onderzoek van PGOsupport (TK 29 214, 
nr. 68) niet voldoende om inzicht te geven in de doeltreffendheid en/of de 
doelmatigheid van het betreffende beleid. Zodoende wordt, zoals ik in 
mijn brief ook aangeef, nog nader onderzoek verricht ter ondersteuning 
 
Pagina 2 van 8
