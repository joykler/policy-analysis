voor jongeren immers ook makkelijker om NIX18 normaal te vinden en ernaar te 
handelen. Je kunt een sociale norm in de samenleving bovendien niet veranderen 
als je je op één doelgroep richt. Vandaar dat de campagne is gericht op een breed 
publiek. 
Uit een effectevaluatie blijkt dat steeds meer ouders achter NIX18 staan, maar 
daar nog niet altijd naar handelen en afspraken maken met hun kinderen. Ook 
onder jongeren zien we een positieve ontwikkeling, al zijn zij in vergelijking met 
ouders en het brede publiek minder positief over niet roken en niet drinken. 
In 2014 is via social media, uitgaansevenementen en lokale preventieactiviteiten 
ingezet op het bereik van jongeren. Dat spoor wordt in 2015 doorgezet. Hierbij zal 
nadrukkelijk ook aandacht uitgaan naar vmbo- en mbo-scholieren, aangezien zij 
bijvoorbeeld op het terrein van roken een significant hoger risico lopen met roken 
te beginnen, dan havo- en vwo-scholieren.  
 
Vraag 36:  
Welke inspanningen doet de regering om de handhaving en het toezicht van 
alcoholwetgeving te verbeteren? 
 
Antwoord 36: 
Er zijn diverse initiatieven die gemeenten ondersteunen in het verbeteren van hun 
handhavingstrategie. Zo wordt in september door het Trimbos-instituut een 
'studiedag alcohol toezicht' georganiseerd, waar handhavers en toezichthouders 
onderling ervaringen kunnen wisselen om zodoende in de eigen gemeenten de 
handhaving te verbeteren. Gemeenten kunnen bovendien voor tips over 
effectievere handhaving terecht bij het expertisecentrum Toezicht en handhaving, 
een kennisportaal voor gemeenten. Met gemeenten verken ik wat eventuele 
mogelijkheden voor verbetering zijn en welke instrumenten ontbreken en/of beter 
kunnen, bijvoorbeeld rond de inzet van testkopers. Begin 2016 zal ik een alcohol 
congres organiseren voor alle gemeenten om de opgedane bevindingen en laatste 
inzichten op het gebied van toezicht en handhaving met elkaar te delen. 
 
Vraag 37:  
Met ingang van 1 januari 2014 is de minimumleeftijd waarop aan jongeren alcohol 
en tabak mag worden verkocht verhoogd van 16 jaar naar 18 jaar. Heeft dit geleid 
tot minder gebruik onder jongeren van deze middelen? Zo ja, waaruit blijkt dit? 
 
Antwoord 37:  
Op dit moment kan ik nog niet zeggen of deze maatregel al heeft geleid tot 
minder gebruik. Dit jaar voert het Trimbos-instituut het Peilstationsonderzoek uit. 
Daaruit zal moeten blijken of het gebruik is afgenomen ten opzichte van het 
vorige meetmoment. Het Peilstationsonderzoek wordt in juni 2016 opgeleverd. 
Uit het HBSC-onderzoek dat vorig jaar is gepubliceerd bleek wel dat het alcohol en 
tabaksgebruik onder middelbare scholieren tot 16 jaar de laatste jaren aanzienlijk 
is gedaald. Dit onderzoek is echter uitgevoerd vóór de leeftijdsgrensverhoging. 
 
Vraag 38:  
In hoeverre maakt het gebruik van e-health toepassingen deel uit van de 
prestatieafspraken voor huisartsen, met name in het derde segement? Is de 
regering daar tevreden mee? 
 
Antwoord 38:  
Zorgverzekeraars maken prestatieafspraken over het gebruik en stimulering van 
e-health. Bijvoorbeeld over het gebruik van e-mental health bij behandeling van 
psychische klachten, in ruil voor een tariefsverhoging. Er is een duidelijke 
Pagina 14 van 72
