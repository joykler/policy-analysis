Antwoord 76:  
Op 1 december 2014 waren er ongeveer 58.200 mensen met een indicatie voor 
VV 1 t/m 4. In 2014 verbleven gemiddeld genomen over het jaar ongeveer 47.800 
mensen in een instelling.   
Voor de goede orde merk ik op dat ZZP VV 4 ook voor nieuwe cliënten binnen de 
Wlz recht geeft op een plek in een instelling. 
 
Vraag 77:  
Wat heeft de maatregel extramuraliseren ZZP 1 t/m 3 het afgelopen jaar 
opgeleverd? 
 
Antwoord 77: 
In 2014 bedroeg de ingeboekte besparing netto € 50 miljoen.  
  
Vraag 78:  
Wat levert de maatregel extramuraliseren ZZP 1 t/m 3 structureel op? 
 
Antwoord 78: 
De netto besparing van het extramuraliseren van de lichte ZZP’s is structureel  
€ 330 miljoen per jaar (zie voor specificatie EK 2014-2015, 33 891, F). 
  
Vraag 79:  
Het kabinet heeft in april 2014 een actieplan opgesteld om onnodige ontslagen in 
de zorg te voorkomen. Hoeveel mensen hebben hun baan nog dankzij de 
huishoudelijke hulptoelage? 
 
Antwoord 79:  
Zie het antwoord op vraag 6. 
 
Vraag 80:  
Het kabinet heeft in april 2014 een actieplan opgesteld om onnodige ontslagen in 
de zorg te voorkomen. Hoeveel mensen zijn er inmiddels ontslagen? 
 
Antwoord 80:  
Zie het antwoord op vraag 85. 
 
Vraag 81:  
100 miljoen is beschikbaar gesteld voor omscholingstrajecten om mensen aan de 
slag te kunnen houden. Op welke manier wordt er gebruik gemaakt van deze 
regeling? 
 
Antwoord 81:  
Het kabinet heeft € 100 miljoen beschikbaar gesteld voor de sectorplannen in de 
(langdurige) zorg. De sector en regio’s zelf dragen ook ten minste € 100 miljoen 
bij. In 2014 zijn deze trajecten gestart. De regionale sectorplannen zijn gericht op 
scholing. Tot 1 maart 2015 hebben zorginstellingen al ingetekend op ongeveer 
80.000 scholingstrajecten, die nu in gang gezet worden. Van de 
omscholingstrajecten in de regionale sectorplannen zorg wordt ruim de helft 
(55%) van deze trajecten ingezet in de verpleging, verzorging en thuiszorg, bijna 
25% in de gehandicaptenzorg, ruim 10% in de geestelijke gezondheidszorg en 
minder dan 10% in de overige zorgbranches. Geconcludeerd kan dan ook worden 
dat de regionale sectorplannen gericht op scholing in een duidelijke behoefte 
voorzien bij werkgevers en werknemers in de langdurige zorg.  
 
Pagina 26 van 72
