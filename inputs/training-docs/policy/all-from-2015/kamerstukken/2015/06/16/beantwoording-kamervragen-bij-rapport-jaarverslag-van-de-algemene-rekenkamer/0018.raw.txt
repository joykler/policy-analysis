Vraag 65:  
Hoe gaat de minister het financieel beheer van het Zorgverzekeringskantoor in Caribisch Nederland 
verder verbeteren? 
 
Antwoord 65:  
Van de acties uit het verbeterplan voor het financieel beheer van het Zorgverzekeringskantoor is 
alleen het verbeteren van de contracten met de zorgaanbieders nog niet gerealiseerd. Deze laatste 
actie zal, zoals de Rekenkamer terecht concludeert, alleen succesvol kunnen worden uitgevoerd 
door het Zorgverzekeringskantoor met medewerking van de zorgaanbieders. Als de zorgaanbieders 
onvoldoende meewerken aan het afsluiten van de contracten, biedt de regelgeving het 
Zorgverzekeringskantoor de mogelijkheid eenzijdig budgetten en tarieven vast te stellen. Ik 
verwacht dat het met deze stok achter de deur mogelijk moet zijn voor het 
Zorgverzekeringskantoor, om in de komende jaren de zorgaanbieders te kunnen bewegen in te 
stemmen met contracten, die voldoen aan de eisen van ordentelijk financieel beheer.  
 
Vraag 66:  
Op welke wijze gaat de minister om met de aanbeveling om de interne controle op inkopen onder 
de 25.000 euro ex. BTW te versterken? Overweegt zij hiervoor tijdelijk voorafgaand toezicht in te 
stellen? 
 
Antwoord 66:  
VWS implementeert de aanbeveling om de interne controle op inkopen onder de € 25.000 exclusief 
BTW te versterken door de inzet van structurele capaciteit en een vaste methodiek. Dit zal naar 
verwachting in de loop 2015 het beoogde effect sorteren. Daarnaast wordt in 2015 verder gewerkt 
aan de verbetering van de informatievoorziening over het inkoopproces en de inkoopprocedures en 
zal aan de hand van casuïstiek voorlichting worden gegeven aan de VWS-organisatie. 
 
Vraag 67:  
Waarvoor is in 2014 door het ministerie 4,2 miljoen euro aan het Maasstadziekenhuis betaald, wat 
door de Algemene Rekenkamer mogelijk als staatssteun wordt geclassificeerd? Is de Kamer 
hierover geïnformeerd? Zo ja, wanneer en zo nee, waarom niet? 
 
Antwoord 67:  
In 2003 zijn door VWS afspraken met het Maasstadziekenhuis gemaakt, waarbij VWS heeft 
verklaard het Maasstadziekenhuis voor maximaal € 4,2 miljoen schadeloos te stellen in het geval  
het Maasstad verlies zou lijden bij de verkoop van twee oude locaties (het Zuiderziekenhuis en het 
Claraziekenhuis), waarvan de verwachte opbrengst in de totale kostenraming was meegenomen. 
Het betrekken van (verwachte) opbrengsten en verliezen op af te stoten locaties in de  
investeringsbeslissing door de Minister was in 2003 de gangbare praktijk en verhield zich goed met 
het toenmalige aanbodgestuurde regime van ziekenhuiszorg en bekostiging daarvan (Wet 
Ziekenhuisvoorzieningen).  
 
In 2013 heeft zich, als gevolg van de ontdekking van asbest en het via juridische weg ontbinden 
van de oorspronkelijke verkoopovereenkomst, een aanzienlijk verlies gemanifesteerd op de 
verkoop van deze locaties. Het Maasstadziekenhuis heeft zich vervolgens op de afspraken uit het 
verleden beroepen. Hierop is besloten de afspraken die zijn gemaakt na te komen.  
 
e
De Kamer is hierover geïnformeerd in de 1 suppletoire wet 2014 (TK 33 940 XVI, nr. 1) Gemeld is 
dat een schadeloosstelling van € 4,2 miljoen beschikbaar is gesteld aan het voormalige Clara- en 
Zuiderziekenhuis in Rotterdam voor de afstoting van oude gebouwen als gevolg van het besluit van 
VWS uit 2003. De schadeloosstelling is ook opgenomen in de inventarisatie van specifieke 
financiële toezeggingen van 10 december 2014 (TK 34000 XVI, nr. 95). 
 
  
18
