werk naar werk- en mobiliteitstrajecten in de langdurige zorg tot op heden 
achterblijft. Per 1 maart waren er minder dan 1.000 mobiliteits- en van werk naar 
werk trajecten aangemeld. Het aantal aangemelde en gestarte trajecten zijn er 
inmiddels wel meer, maar blijft beperkt ten opzichte van het beoogde aantal van 
24.000 trajecten.  
Om de in het Raamwerk Sectorplannen afgesproken 100 miljoen toch optimaal te 
kunnen benutten voor de knelpunten op de arbeidsmarkt in de langdurige zorg, 
wordt nu samen met de minister van SZW en betrokken partijen in de zorg bezien 
op welke wijze achterblijvende realisatie in het landelijke plan alsnog benut kan 
worden voor (ex)- werknemers in de zorg. In een volgende voortgangsrapportage 
transitie HLZ na de zomer wordt uw Kamer hierover nader geïnformeerd. 
 
Vraag 85:  
Hoeveel zorgverleners uitgesplitst per functie zijn sinds aantreden van het Kabinet 
Rutte II hun baan verloren? 
 
Antwoord 85:  
De arbeidsmarkteffecten van de hervorming langdurige zorg worden nauwlettend 
in de gaten gehouden met de monitor sectorplannen zorg. Over de eerste 
uitkomsten van deze monitor bent u geïnformeerd in de voortgangsrapportage 
HLZ van april (TK 34 104 nr. 25).  
De monitor sectorplannen biedt gedetailleerde informatie over het aantal 
ontslagaanvragen en de instroom in de WW. De informatie uit de monitor 
sectorplannen is beschikbaar over het jaar 2014 en verder en wordt uitgesplitst 
naar branche. Gedetailleerde informatie over de periode voor 2014 is echter niet 
beschikbaar en een uitsplitsing naar functie is niet mogelijk.  
In heel 2014 zijn door werknemers in de langdurige zorg ruim 40.000 WW-
aanvragen bij het UWV ingediend, daarvan zijn er bijna 35.000 verleend. 
Tegenover deze instroom van 35.000 personen in de WW staat een uitstroom van 
30.000 personen uit de WW. Het aantal lopende WW-uitkeringen van werknemers 
uit de langdurige zorg is door deze in- en uitstroom met 5.000 personen gestegen, 
van 23.000 in januari 2014 naar ca. 28.000 in december 2014.  
Na de zomer verwachten wij meer gedetailleerde informatie over de 
achtergronden van de instroom in en uitstroom uit de WW. Deze zullen met uw 
Kamer worden gedeeld. 
 
Vraag 86:  
Hoeveel mantelzorgers en vrijwilligers telt Nederland en hoeveel mantelzorgers 
zijn overbelast? 
 
Antwoord 86: 
In 2008 waren er volgens het SCP ca. 3,5 miljoen mantelzorgers in Nederland 
waarvan er ca. 2,6 miljoen langdurig en/of intensief mantelzorgen. Dat jaar waren 
2
ca. 450.000 mantelzorgers in Nederland overbelast. 
 
In 2010 zouden in Nederland zo’n 450.000 mensen als vrijwilliger in zorg en 
ondersteuning actief zijn. Als het vrijwilligerswerk in andere sectoren dat ook 
bijdraagt aan het welbevinden van mensen wordt meegenomen, zijn er volgens 
3
het SCP ruim 5,5 miljoen vrijwilligers actief.  
 
                                                 
2
 Informele zorg in Nederland, een literatuurstudie naar mantelzorg en vrijwilligerswerk in de 
zorg, SCP, juni 2013. 
3
 Informele zorg in Nederland, een literatuurstudie naar mantelzorg en vrijwilligerswerk in de 
Pagina 28 van 72 
zorg, SCP, juni 2013.
