kasbetalingen verricht. Beleidsuitvoering, beleidstoezicht of de bedrijfsvoering kan dus ook door 
een ander dan de beleidsverantwoordelijke minister worden uitgevoerd. 
 
Vraag 37:  
Wat is de reactie van de minister op de stelling van de Algemene Rekenkamer dat de "Roadmap 
invoering trekkingsrechten" die de SVB heeft opgesteld niet voldeed aan de eisen die bij een goede 
uitvoeringstoets verwacht mogen worden? 
 
Antwoord 37:  
In de brief van de staatssecretaris van VWS aan de Kamer van 2 juni 2015 (TK 25 657, nr. 175) is 
toegelicht dat de roadmap voorziet in de relevante toetsingsaspecten die aan de orde zijn bij 
opdrachten die vanuit het Ministerie van SZW en andere departementen aan de SVB worden 
verleend.  
  
Vraag 38:  
Wat doet de regering met de aanbeveling van de Algemene Rekenkamer om bij ingrijpende 
beleidswijzigingen een goede uitvoeringstoets te doen en dit opnieuw te doen als er grote 
beleidswijzigingen zijn? 
 
Antwoord 38:  
Een uitvoeringstoets is een noodzakelijk instrument om uitvoeringsconsequenties in kaart te 
brengen en de uitvoerbaarheid van een beleidswijziging vast te stellen. Het is staand 
kabinetsbeleid om het Integraal Afwegingskader (IAK) toe te passen. De uitvoeringstoets, op te 
stellen en bestuurlijk goed te keuren door de beoogde uitvoeringsinstantie, is hier een onderdeel 
van. Deze aanbeveling van de Algemene Rekenkamer ziet de regering daarom als een 
ondersteuning van het beleid.  
 
Vraag 39:  
Ondanks een onvoldoende onderbouwing van de korting op het macrobudget Jeugd van 26,6 
miljoen euro werd de korting wel ingevoerd, welke stappen gaat de minister ondernemen als uit 
het onderzoek blijkt dat de korting onrealistisch is geweest? 
 
Antwoord 39:  
De resultaten van het onderzoek, dat ook inzicht moet bieden in het te innen bedrag voor 
gemeenten, zullen voor de zomer bekend zijn. Over de te ondernemen stappen zal ik na bekend 
worden van deze resultaten besluiten. 
 
Vraag 40:  
Kan alsnog worden aangeven wat de onderbouwing was van het uitgangspunt dat het 
inningspercentage van de ouderbijdrage zou stijgen van 75% in de oude situatie naar 85% vanaf 
2015? 
 
Antwoord 40:  
De onderbouwing dat het inningspercentage zou stijgen is dat in het nieuwe systeem de nieuwe 
financier, de gemeente, belang heeft bij het innen van de ouderbijdrage omdat hij ook de 
opbrengst ontvangt. In het oude systeem ging de opbrengst naar de schatkist en hadden de 
destijds betrokken partijen, de provincie en bureau jeugdzorg, geen financieel belang bij de inning. 
 
Vraag 41:  
Kan worden aangeven of het (tijdelijk) niet innen van de ouderbijdrage jeugdhulp niet gewoon 
contra legem is? 
 
Antwoord 41:  
De Jeugdwet regelt in welke gevallen een ouderbijdrage verplicht is. Gemeenten zijn verplicht om 
in het kader van de Jeugdwet onverwijld informatie te verstrekken aan het CAK over de start en 
het einde van jeugdhulp waarvoor een ouderbijdrage is verschuldigd. De opbrengsten van de 
inning van de ouderbijdrage gaan naar de gemeente die verantwoordelijk is voor het treffen van 
een voorziening voor de jongere. Indien een gemeente de informatie niet verstrekt dan belemmert
