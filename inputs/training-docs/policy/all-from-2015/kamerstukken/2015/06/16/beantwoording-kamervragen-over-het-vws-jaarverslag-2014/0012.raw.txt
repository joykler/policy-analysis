betrouwbaarheid van de realisatiecijfers toe. Op basis van tussentijdse 
rapportages van voorlopige uitgavencijfers en contracteringsinformatie vindt zo 
nodig overleg met de betrokken veldpartijen plaats. 
 
De verkorting van de DBC-duur in de medisch-specialistische zorg tot 120 dagen 
draagt bij aan de versnelling van de realisatiecijfers. Ook andere maatregelen, 
waaronder het verbeteren en versnellen van administratieve processen (sneller en 
correct declareren), het inzicht in het onderhanden werk en inzicht in de 
gecontracteerde zorg, dragen bij aan een versnelling van de realisatiecijfers en 
daarmee een betrouwbaarder raming van de zorguitgaven. Nog deze maand zal ik 
een volgende voortgangsrapportage over de verbetering van de 
informatievoorziening over de zorguitgaven naar de Kamer sturen.   
 
Vraag 30:  
Hoeveel meldingen komen er dagelijks binnen bij het Landelijk Meldpunt Zorg? Is 
dat aantal stijgend of dalend? Hoeveel klachten heeft het meldpunt tot nu toe 
ontvangen? 
 
Antwoord 30:  
Het Landelijk Meldpunt Zorg ontvangt dagelijks circa 20 klachten. Dit aantal is ten 
opzichte van de start op 17 juli 2014 licht stijgend. In de periode 17 juli 2014 tot 
en met 31 mei 2015 heeft het Landelijk Meldpunt Zorg circa 4.350 klachten 
ontvangen. 
 
Vraag 31:  
Hoeveel meldingen zijn er doorgeleid naar de Inspectie voor de Gezondheidszorg 
(IGZ) en in hoeveel gevallen heeft dit tot een onderzoek geleid? 
 
Antwoord: 31 
In de periode 17 juli 2014 tot en met 31 mei 2015 heeft het Landelijk Meldpunt 
Zorg ruim 900 klachten voorgelegd aan de Inspectie voor de Gezondheidszorg 
(IGZ). In ruim 350 gevallen heeft de IGZ in genoemde periode besloten een 
onderzoek in te stellen naar aanleiding van de burgerklacht. 
 
Vraag 32:  
Welke ruimte voor verbetering in de (gezonde) levensverwachting ziet de regering 
voor mensen met hogere gezondheidsrisico's, zoals lager opgeleiden? Welk 
ambities heeft de regering? In hoeverre is de regering bereid het ambitieniveau 
ten aanzien van sociaaleconomische gezondheidsverschillen uit het Nationaal 
Programma Preventie te verhogen? Wat vindt de regering van het feit dat in een 
welvarend land als Nederland zulke grote gezondheidsverschillen tussen arm en 
rijk bestaan? 
 
Antwoord 32: 
Gezondheidsverschillen tussen hoog- en laagopgeleiden zijn hardnekkig en 
complex. Dat blijkt ook in andere West-Europese landen. Deze verschillen lijken in 
de toekomst groter te worden. Dit vinden wij ongewenst. Vandaar dat we in het 
Nationaal Programma Preventie (NPP) een reële ambitie hebben geformuleerd: in 
2030 zijn deze verschillen gelijk gebleven of, beter, afgenomen.  Veel activiteiten 
in het programma zijn daarop gericht. In de Volksgezondheid Toekomstverkenning 
(VTV) 2018 van het RIVM wordt gepubliceerd hoe het met de verschillen staat. 
Mogelijk kan dit aanleiding zijn om de genoemde ambities te herzien. Vooralsnog 
houden wij vast aan de doelstellingen van het NPP. Over de voortgang van het 
NPP heb ik u reeds geïnformeerd (TK 32 793, nr. 164). 
 
Pagina 12 van 72
