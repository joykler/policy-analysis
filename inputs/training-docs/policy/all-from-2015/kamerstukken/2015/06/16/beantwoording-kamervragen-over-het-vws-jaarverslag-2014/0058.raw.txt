materiële uitgaven ten behoeve van de Projectdirectie Antonie van 
Leeuwenhoekterrein waren geraamd op beleidsartikel 1 (Volksgezondheid) en 
e e
artikel 9 (Algemeen). Door middel van technische schuiven bij 1 en 2 suppletoire 
wet zijn de middelen overgeheveld naar artikel 10. De materiële uitgaven zijn 
voor huurkosten Antonie van Leeuwenhoekterrein € 8,2 miljoen, inbesteding € 3,9 
miljoen, ICT Software € 1,1 miljoen en overig materieel € 24,3 miljoen (onder 
andere onderhoud infrastructuur en gebouwen, kosten labapparatuur, 
exploitatiekosten terrein en kosten gas, water en elektriciteit). 
 
Vraag 180:  
Hoeveel geld hebben gemeenten het afgelopen jaar uitgegeven als het gaat om 
het inhuren aan externen voor de decentralisatie jeugdzorg? 
 
Antwoord 180:  
Een registratie van de uitgaven door gemeenten aan het inhuren van externen 
voor de decentralisatie jeugdzorg is niet beschikbaar op landelijk niveau.  
 
Vraag 181:  
Hoeveel geld hebben gemeenten het afgelopen jaar uitgegeven als het gaat om 
het inhuren aan externen voor de decentralisatie Wmo? 
 
Antwoord 181:  
Ik beschik niet over de gegevens betreffende de inhuur externen van gemeenten 
voor de decentralisatie Wmo. 
 
Vraag 182:  
Hoeveel geld hebben gemeenten het afgelopen jaar uitgegeven als het gaat om 
het implementeren van nieuwe ICT voor de jeugdzorg? 
 
Antwoord 182: 
Een registratie van de uitgaven door gemeenten aan het implementeren van 
nieuwe ICT voor de jeugdzorg is niet landelijk beschikbaar. 
 
Vraag 183:  
Hoeveel geld hebben gemeenten het afgelopen jaar uitgegeven als het gaat om 
het implementeren van nieuwe ICT voor de Wmo? 
 
Antwoord 183:  
Op landelijk niveau zijn hier geen gegevens over beschikbaar. 
 
Vraag 184:  
Is er op dit moment al een eerste indicatie te geven wat de effecten zijn van de 
voorraaddaling voor het Rijksvaccinatieprogramma? 
 
Antwoord 184:  
Er zijn geen effecten op de uitvoering van het Rijksvaccinatieprogramma. Het 
RIVM is nog steeds gebonden aan een minimale veiligheidsvoorraad die doorgang 
van het Rijksvaccinatieprogramma te allen tijde waarborgt. 
 
Vraag 185:  
Waarom moet het ministerie van VWS in 2015 nog een bedrag van 50 miljoen 
euro betalen voor de afrekening met voormalige ziekenfondsen en particuliere 
ziektekostenverzekeraars? 
 
 
Pagina 58 van 72
