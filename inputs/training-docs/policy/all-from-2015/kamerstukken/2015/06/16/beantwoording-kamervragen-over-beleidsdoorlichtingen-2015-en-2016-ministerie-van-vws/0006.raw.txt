Ja. 
 
Kenmerk 
761823-136188-FEZ 
15. Waarom is het -ondanks de begrotingsherindeling- niet mogelijk om de 
onderzochte periode van de beleidsdoorlichting van artikel 2.3 (2013 en 2014) uit 
te breiden met een aantal jaar, zodat uitspraken kunnen worden gedaan over de 
doelmatigheid en doeltreffendheid van het beleid over een langere periode? 
 
Waar mogelijk – het betreffende instrument moet hebben bestaan – en relevant, 
wordt ook gekeken naar eerdere jaren. In de beleidsdoorlichting zal hier expliciet 
aandacht aan worden besteed. 
 
16. In hoeverre is het mogelijk om over een langere periode een 
beleidsreconstructie te laten uitvoeren, zodat er meer inzicht kan worden 
verkregen in de doeltreffendheid van het beleid? 
 
Voor bepaalde onderwerpen wordt verder teruggekeken, zoals de subsidiering van 
de stichting klachten en geschillen zorgverzekeringen (SKGZ), het onderzoek naar 
risicoverevening en de C2000. Voor bepaalde onderwerpen kan slechts in de 
genoemde periode worden onderzocht in hoeverre het gevoerde beleid 
doeltreffend en doelmatig is, zoals het project ‘Zinnig en Zuinig’. 
 
17. Is al bekend wie deze beleidsdoorlichting uitvoert (beleidsdirectie? externe 
partij?) en wie de onafhankelijke deskundige bij deze beleidsdoorlichting is? 
 
Zie het antwoord op vraag 10. De onafhankelijk deskundige is de heer J. Schutz, 
van Schutz Advies te Leiden, ervaren met evaluaties van instellingen en beleid. 
 
18. In de brief worden vijf grote evaluaties genoemd die bij deze 
beleidsdoorlichtingen worden betrokken. Kunt u een overzicht geven van wanneer 
de Kamer de kabinetsreacties op deze beleidsdoorlichtingen heeft, respectievelijk 
gaat ontvangen? 
 
De evaluaties van de Zvw en de Wet Opsporing en verzekering onverzekerden 
zorgverzekering zijn op 24 september 2014 tezamen aan de Kamer aangeboden 
(TK 29 689, nr. 545). De Kabinetsreactie is aan u verstuurd op 27 februari 2015 
(TK 29 689, nr. 591). De evaluaties van de NZa en de Wmg zijn op 2 september 
2014 aan uw kamer verzonden (TK 25 268, nr. 87). De Kabinetsreactie is op 2 
april 2015 aan de Kamer toegestuurd (TK 25 268, nr. 112). De evaluatie van het 
Zorginstituut Nederland is op 22 oktober 2014 aangeboden (TK 25 268, nr. 99). 
De Kabinetsreactie is op 16 december 2014 aan u gestuurd (TK 25 268, nr. 104). 
 
19. Waarom is de uitvoering van de doorlichting van artikel 4.1 met een jaar 
versneld ten opzichte van wat in de VWS-begroting is vermeld? 
 
Het Beleidskader subsidiëring patiënten- en gehandicaptenorganisaties is 
laatstelijk bijgesteld per 1 januari 2012 en dient op grond van de Algemene wet 
bestuursrecht tenminste eenmaal in de vijf jaar geëvalueerd te worden. Het 
Beleidskader is het belangrijkste financiële instrument bij artikel 4.1 van de VWS-
begroting. Ik hecht er dan ook aan om de evaluatie van het Beleidskader te 
combineren met de beleidsdoorlichting. Een eventuele wijziging van het 
Beleidskader subsidiëring patiënten- en gehandicaptenorganisaties zal beslag 
krijgen per 1 januari 2017. Ik acht het wenselijk dat over een dergelijke eventuele 
wijziging tijdig kan worden gecommuniceerd richting de patiënten- en 
gehandicaptenorganisaties. Hiernaast loopt de opdracht aan de organisatie 
 
Pagina 6 van 8
