worden gemaakt van door de zorgaanbieder zelf uitgevoerd controleonderzoek. Alle verzekeraars 
hebben zich aan dit controleplan gecommitteerd. 
 
Het ‘Plan van aanpak jaarrekeningen ggz’ bevat ook enkele procesafspraken die niet direct van 
belang zijn voor de jaarrekeningen 2014, maar die primair dienen om nieuwe problemen rond de 
jaarrekeningen in de ggz te voorkomen. Hieraan wordt momenteel uitvoering gegeven. De 
gesprekken die over deze punten worden gevoerd, verlopen constructief. 
 
VWS houdt het overzicht en voert regie over het proces om tot jaarrekeningen 2014 met 
goedkeurende controleverklaringen te komen en nieuwe problemen met de jaarrekeningen in de 
toekomst te voorkomen. VWS bespreekt daartoe op regelmatige basis met alle betrokkenen de 
voortgang van afgesproken acties. 
 
Vraag 22:  
Wanneer worden de controleprotocollen en handreikingen opgeleverd die door de werkgroep 
"verantwoording en rechtmatigheid in de hervorming langdurige zorg en Jeugdwet" worden 
opgesteld? 
 
Antwoord 22:  
De eerste onder auspiciën van de werkgroep opgestelde handreiking is op 22 april 2015 door de 
VNG in de vorm van een modeloplegger aan haar leden verstuurd*. De modeloplegger is bedoeld 
als een landelijke handreiking welke ondersteunend kan zijn in het stroomlijnen van de afspraken 
in lokale contracten tussen gemeenten en zorgaanbieders en het maken van afspraken over de 
rechtmatigheidvereisten in de uitvoering van de Wmo 2015 en de Jeugdwet. In de brief over de 
eerste maanden van het nieuwe Jeugdstelsel (Tweede Kamer, vergaderjaar 2014–2015, 31 839, 
nr. 465) is dit al toegelicht. Momenteel wordt door de werkgroep onderzocht welke handreikingen 
en/of protocollen eventueel verder nodig zijn voor medio 2015. 
 
* Zie http://www.vng.nl/onderwerpenindex/maatschappelijke-ondersteuning/wmo-
2015/brieven/modeloplegger-rechtmatigheid-wmo-en-jeugd. 
 
Vraag 23:  
Is de minister bereid de Kamer per ommegaande te informeren als blijkt dat de GGZ-sector er niet 
in slaagt op tijd een goed gekeurde jaarrekening 2014 op te leveren? 
 
Antwoord 23:  
In het ‘Plan van aanpak jaarrekeningen ggz’ (dat op 2 december 2014 aan de Tweede Kamer is 
aangeboden) werd de verwachting geuit dat een substantieel aantal instellingen er niet in zou 
slagen om voor 1 juni 2015 de jaarrekening 2014 te kunnen deponeren met een goedkeurende 
controleverklaring. Ik heb u inmiddels een brief gestuurd (d.d. 28 mei) met de stand van zaken 
van de uitvoering van het ‘Plan van aanpak jaarrekeningen ggz’. Daaruit blijkt dat een klein aantal 
instellingen voor 1 juni de jaarrekening 2014 met goedkeurende controleverklaring kan deponeren. 
De overige instellingen hebben meer tijd nodig. In overleg met GGZ Nederland, Zorgverzekeraars 
Nederland (ZN), de Nederlandse Beroepsorganisatie van Accountants (NBA) en de Nederlandse 
Vereniging van Banken (NBV) heb ik daarom besloten de uiterste termijn voor het deponeren van 
de jaarrekening 2014 voor de ggz-sector te verschuiven tot 1 december 2015. 
 
De verwachting is evenwel dat zeker niet elke ggz-instelling tot 1 december nodig heeft om de 
jaarrekening te deponeren. Een klein aantal instellingen kan, zoals gezegd, de jaarrekening al voor 
1 juni deponeren met goedkeurende controleverklaring. De overige ggz-instellingen 
(uitzonderingen daargelaten) zullen hun jaarrekening tussen 1 juni en 1 december 2015 
deponeren, waarbij het voor hen haalbare tijdpad varieert. 
 
Vraag 24:  
Tot welke datum heeft de minister generiek uitstel verleend voor het deponeren van de 
jaarrekeningen 2014 van GGZ-instellingen? 
 
  
8
