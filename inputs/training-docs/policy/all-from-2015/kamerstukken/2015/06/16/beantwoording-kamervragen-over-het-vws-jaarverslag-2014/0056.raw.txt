Antwoord 172:  
Zie het antwoord op vraag 170 
 
Vraag 173:  
Houdt de toelichting op pagina 98 over de WTCG in dat mensen niet de WTCG 
hebben ontvangen, terwijl ze er wel recht op hadden? Zo nee, wat wordt dan wel 
met die passage bedoeld? 
 
Antwoord 173:  
Wtcg-rechthebbenden waarvan de gegevens correct en volledig zijn hebben in 
2014 hun tegemoetkoming ontvangen. De uitgaven zijn lager uitgekomen dan de 
raming, doordat er van een aantal rechthebbenden de gegevens nog niet volledig 
of correct waren. Grotendeels lag dit aan het ontbreken van de juiste 
rekeningnummers waarop het CAK de tegemoetkoming kan uitkeren. Indien het 
CAK geen beschikking heeft over het juiste rekeningnummer, kan de 
tegemoetkoming niet worden uitbetaald. Het CAK vraagt deze rechthebbenden het 
juiste rekeningnummer door te geven, met behulp van een antwoordkaart. 
Wanneer het juiste rekeningnummer bekend is bij het CAK, zal het CAK de 
tegemoetkoming zo spoedig mogelijk uitbetalen. Dit betekent dat sommige 
rechthebbenden hun Wtcg-tegemoetkoming over 2013 niet in 2014 hebben 
ontvangen, maar hebben ontvangen (of nog zullen ontvangen) in 2015. In 2014 
hebben ruim 1,2 miljoen rechthebbenden de tegemoetkoming Wtcg 2013 
ontvangen. Voor circa 50.000 rechthebbenden is dit niet gelukt.   
 
Vraag 174:  
Met welke reden is een deel van de wtcg- tegemoetkomingen niet uitbetaald door 
het ontbreken van juiste rekeningnummers? Wat is hier mis gegaan? 
 
Antwoord 174:   
Zie het antwoord op vraag 173. 
 
Vraag 175:  
Hoeveel- en welke gemeenten verstrekken een tegemoetkoming in hoge 
zorgkosten ter vervanging van de wtcg en welke gemeenten verstrekken dit niet? 
 
Antwoord 175:  
Dit wordt niet centraal bijgehouden. Wel toont onderzoek van bureau BS&F in 
opdracht van Ieder(in) aan dat bijna 80% van de 300 gemeenten waar het 
onderzoek op is gebaseerd met behulp van het aanvullende budget dat zij hebben 
ontvangen, hun gemeentelijke collectiviteiten hebben uitgebreid en hun bijdrage 
in de premie hebben verhoogd ter tegemoetkoming in hoge zorgkosten. Burgers 
die hiervan gebruik maken genieten per saldo gemiddeld een financieel voordeel 
van bijna € 460,- per jaar ten opzichte van wat deze zorgverzekering normaliter 
zou kosten zonder bijdrage van de gemeente en zonder uitonderhandelde 
collectiviteitkorting. De gemiddelde gemeentelijke bijdrage in de premie is 
verdrievoudigd tot € 340,-. Eigen bijdragen en het eigen risico zijn meestal 
opgenomen in de collectieve regeling. Uit het onderzoek blijkt ook dat meer dan 
de helft van de onderzochte gemeenten de toegang tot de gemeentelijke 
collectiviteiten hebben verruimd naar een inkomensgrens van 120% van het 
sociaal minimum of hoger. Dat impliceert dat circa 1,4 miljoen Nederlanders 
toegang hebben tot de collectiviteit al dan niet met een bijdrage van de 
gemeente. Gegevens over het aantal gemeenten dat op grond van artikel 2.1.7 
van de Wmo 2015 een tegemoetkoming verstrekt voor personen met een 
beperking en daarmee verband houdende aannemelijke meerkosten zijn 
onbekend.  
Pagina 56 van 72
