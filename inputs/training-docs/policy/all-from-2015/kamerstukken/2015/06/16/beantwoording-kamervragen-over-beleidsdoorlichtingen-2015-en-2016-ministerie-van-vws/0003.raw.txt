van de beleidsdoorlichting. 
 Voor wat betreft de doorlichting van het beleid vallend onder artikel 4.2 
Kenmerk 
761823-136188-FEZ 
loopt op dit moment de aanbesteding van het onderzoek. In de 
aanbesteding is aangeven dat bestaande (evaluatie-)onderzoeken moeten 
worden gebruikt, zodat geen dubbel werk wordt verricht. Daarnaast is 
aangegeven dat waar nodig dit aangevuld moet worden met onderzoek 
om zo voldoende input te krijgen voor een overkoepelend oordeel over de 
doeltreffendheid en de doelmatigheid van het beleid vallend onder artikel 
4.2. 
 Ten aanzien van de beleidsdoorlichting voor artikel 4.5 is de op dit 
moment voorhanden zijnde beleidsinformatie beperkt. Uit de aangehaalde 
onderzoeken blijkt ook dat het tot dusver moeilijk is om zeer concrete 
uitspraken te doen over de doeltreffendheid en doelmatigheid van het 
gevoerde beleid. Inmiddels komen vanuit het zorgverzekeringskantoor CN 
en het CBS meer en betrouwbaarder gegevens beschikbaar. Met deze 
informatie zal een zo goed mogelijk inzicht worden gegeven in de 
doelmatigheid en doeltreffendheid van het gevoerde beleid. 
 
5. Zijn of worden er op onderdelen ook nog aanvullende onderzoeken gedaan? Zo 
ja, in welke gevallen? 
 
 Bij de doorlichting van artikel 1.2 zijn en worden geen aanvullende 
onderzoeken gedaan. Deze doorlichting is afgerond. 
 Voor de doorlichting van artikel 2.3 wordt geen aanvullend onderzoek 
voorzien. 
 Zoals ik in mijn brief heb aangegeven wordt bij de doorlichting van artikel 
4.1 nog aanvullend evaluatieonderzoek gedaan. Tevens wordt de werking 
van het Landelijk Meldpunt Zorg (LMZ), kortgeleden opgericht, in 2015 
geëvalueerd, waarbij de klantervaring en de samenwerking met de IGZ 
belangrijke thema’s zullen zijn. De resultaten van deze evaluatie worden 
separaat aan de Kamer verzonden, maar leveren naar verwachting ook 
input voor de beleidsdoorlichting. 
 Voor wat betreft de doorlichting van het beleid vallend onder artikel 4.2 
wordt bij bijna alle thema’s aanvullend onderzoek gedaan. 
 Voor wat betreft de doorlichting van artikel 4.5 zal, in het licht van 
moeilijk verkrijgbaar betrouwbaar cijfermateriaal, nog nader worden 
bezien of aanvullend onderzoek opportuun is. 
 
6. Wordt aanvullend meta-onderzoek gedaan om de doelmatigheid en 
doeltreffendheid van het geheel aan instrumenten op het betreffende artikel met 
elkaar in verband te kunnen bezien? 
 
 Bij de doorlichting van artikel 1.2 is het artikel in samenhang bezien: hier 
is geen aanvullend meta-onderzoek voor gedaan. Deze beleidsdoorlichting 
is inmiddels afgerond. Overigens staat er, zoals in vraag 8 ook wordt 
aangegeven, voor 2017 een beleidsdoorlichting gepland die het 
leeuwendeel van het beleid van begrotingsartikel 1 integraal beziet. 
 Bij de beleidsdoorlichting van artikel 2.3 wordt getracht het gevoerde 
beleid ter bevordering van de werking van het stelsel te bezien in relatie 
tot het andere beleid op het terrein van de curatieve zorg. Aanvullend 
meta-onderzoek wordt hier niet verricht. 
 Veruit het belangrijkste (financiële) instrument op artikel 4.1 is het 
Beleidskader subsidiering patiënten- en gehandicaptenorganisaties. Ik zal 
 
Pagina 3 van 8
