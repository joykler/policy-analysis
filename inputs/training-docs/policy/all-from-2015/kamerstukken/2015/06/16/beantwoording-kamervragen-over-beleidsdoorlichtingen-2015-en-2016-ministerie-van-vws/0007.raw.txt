PGOsupport voor de ondersteuning van cliëntenorganisaties tot eind 2016. Het 
aflopen van de opdracht en de hernieuwde aanbesteding van deze taken zorgt er 
Kenmerk 
761823-136188-FEZ 
tevens voor dat het opportuun is om de doorlichting van artikel 4.1 met een jaar 
te versnellen ten opzichte van wat in de VWS-begroting 2015 is gemeld. 
 
20. Waarom bestrijkt deze doorlichting slechts drie jaren? Hoe verhoudt zich dit 
tot de versnelde uitvoering en is overwogen een langere periode te nemen om dit 
beleid door te lichten? 
 
Zie het antwoord op vraag 19. 
 
21. Betreft de beleidsdoorlichting over artikel 4.1. dit niet feitelijk een 
instrumentevaluatie? Wanneer zal de doorlichting op het gehele artikel(onderdeel) 
plaatsvinden? 
 
De beleidsdoorlichting van artikelonderdeel 4.1 behelst een doorlichting van al het 
beleid dat valt onder artikel 4.1. Dat een enkel (financieel) instrument hier veruit 
het grootste deel van uitmaakt, betekent niet dat het hier om een 
instrumentevaluatie gaat, hoewel de evaluatie van dit instrument een belangrijk 
onderdeel van de doorlichting zal vormen. Ik ben voornemens om bij deze 
doorlichting beleidsvarianten in kaart te brengen die op de middellange termijn de 
positie van de cliënt verbeteren. Ik teken hierbij aan dat een beleidsvariant ook 
iets anders kan zijn dan een financieel instrument. 
 
22. Welke partij voert dit onderzoek uit en wie zijn de andere betrokkenen (VWS-
ambtenaren, Financiën, onafhankelijke deskundigen en vertegenwoordigers van 
koepels) en welke rol en invloed hebben zij bij deze doorlichting? 
 
Zoals vermeld in het antwoord op vraag 10 zal Ecorys deze beleidsdoorlichting in 
samenwerking met het Verweij-Jonker Instituut ter hand nemen. Een 
klankbordgroep wordt samengesteld met vertegenwoordigers vanuit enkele 
koepelorganisaties zoals NPCF/Ieder(in) en LPGGZ, PGOsupport, het ministerie 
van Financiën en het ministerie van VWS, en een onafhankelijk deskundige. Deze 
klankbordgroep begeleidt en geeft tussentijdse feedback op het onderzoek. De 
onafhankelijk deskundige geeft achteraf zijn oordeel over de kwaliteit van de 
beleidsdoorlichting, en een toelichting op de betrokkenheid en inbreng van de 
onafhankelijk deskundige bij de totstandkoming van de doorlichting. 
 
23. Hoe en waarom worden in het kader van deze doorlichting ook 
beleidsvarianten verkend? Hoe verhoudt zich dat tot het karakter van een 
beleidsdoorlichting, of wordt hiermee de doorrekening van 
doelmatigheidsvarianten (20 procent) bedoeld? 
 
Hoewel de beleidsdoorlichting van artikel 4.1, evenals de andere 
beleidsdoorlichtingen, de vereisten van de RPE zal volgen, is mijn streven om met 
de beleidsinformatie uit het onderzoek beleidsvarianten in kaart te brengen. 
Hieronder vallen, conform de RPE, een variant waarbij 20% minder middelen 
beschikbaar zijn, en een variant waarbij 20% meer middelen beschikbaar zijn. 
 
24. Wanneer is de start, respectievelijk de oplevering van de beleidsdoorlichting 
van artikel 4.2 en artikel 4.5 precies voorzien? 
 
De start van de doorlichting van artikel 4.2 is in juni 2015, en de oplevering van 
 
Pagina 7 van 8
