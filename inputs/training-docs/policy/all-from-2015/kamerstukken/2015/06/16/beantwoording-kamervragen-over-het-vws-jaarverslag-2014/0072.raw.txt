Vraag 228:  
Wat zijn de totale kosten van de Ebola-crisis geweest in 2014 en kunnen deze per 
onderdeel worden uitgesplitst? 
 
Antwoord 228:  
Naast de kosten voor de Nederlandse hulpinspanning bij de bestrijding van ebola 
in West-Afrika, waarvan u door de Minister van BHOS op de hoogte bent 
gehouden, zijn ook in Nederland kosten gemaakt. De kosten voor de 
voorbereiding op mogelijke bestrijding van ebola, waaronder oefeningen en 
aanpassingen, zijn gemaakt door verschillende partijen. Ik heb geen inzicht in de 
kosten die gemaakt zijn door ziekenhuizen, huisartsen en GGD-en. 
 
Het RIVM heeft een belangrijk deel van de voorbereiding binnen Nederland 
gefaciliteerd. Het Centrum infectieziektebestrijding (Cib) van het RIVM heeft 
expertmeetings voor de academische ziekenhuizen georganiseerd en een outbreak 
management team (OMT). Zij hebben triagerichtlijnen opgesteld voor de eerste 
lijn (ambulancedienst, huisartsen, spoedeisende hulp). Daarnaast hebben zij 
richtlijnen opgesteld voor behandeling, werkwijze in geval van een (overleden) 
patiënt, reiniging en desinfectie van ruimte waar een patiënt heeft verbleven en 
afvoer van besmet materiaal. Bij 61 potentiële gevallen heeft het Cib advies 
gegeven aan de behandelend arts of GGD. Het Cib heeft één repatriëring 
gecoördineerd (2 artsen in september) en één medische evacuatie van een 
bevestigde patiënt (Nigeriaanse militair uit Liberia). Voor deze patiënt zijn een 
aantal responsteams georganiseerd met behandelaren, Erasmus laboratorium, 
GGD en communicatiemedewerkers om behandeling, communicatie, repatriëring 
en desinfectie af te stemmen. Deze inzet van het RIVM behoort tot hun reguliere 
taken en is gefinancierd binnen de RIVM-begroting voor het Cib. De totale kosten 
van deze inzet worden geraamd op € 825.000.   
 
Het RIVM heeft steeds gezorgd voor actuele informatie over de uitbraak in West-
Afrika voor het publiek, inclusief wekelijkse surveillance overzichten. Daarnaast 
heeft het RIVM een informatiepunt voor burgers opgezet (€ 125.000). Tenslotte 
heeft het Cib samen met de GGD Kennemerland voorlichting voor passagiers uit 
endemische gebieden opgesteld (Informatievoorziening Schiphol € 36.600) en zijn 
verschillende niet-medische organisaties (Scheepvaartinspectie, COA, NS) van 
informatie voorzien over ebola en mogelijke besmettingsrisico's. In totaal heeft 
het RIVM ruim 300 adviezen op maat gegeven aan GGD'en, behandelaren, 
overheid en private organisaties. Voor de BES-eilanden zijn materialen 
aangeschaft (€ 60.000).  
 
Pagina 72 van
