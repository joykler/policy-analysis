volumegroei van het aantal spoedritten de afgelopen jaren. Op 26 maart 2015 heb 
ik uw Kamer per brief geïnformeerd over een trendanalyse die het RIVM op mijn 
verzoek heeft gemaakt van de stijging van het aantal spoedritten in de 
ambulancezorg (TK 29 247, nr. 202). Deze analyse van het RIVM maakt helder 
dat de waargenomen groei van het aantal spoedritten in Nederland op basis van 
de beschikbare gegevens slechts ten dele kan worden verklaard uit de in het 
rapport beschreven trends en ontwikkelingen. Een groot deel van de groei en van 
de waargenomen verschillen in groei tussen de regio’s blijft vooralsnog 
onverklaard. Voor een uitgebreidere toelichting op de RIVM-analyse verwijs ik u 
naar mijn brief met bijlage van 26 maart 2015. Zoals ik in die brief ook heb 
aangegeven is het vanuit uw Kamer geopperde verband tussen de groei van het 
aantal spoedritten en het op de meldkamers gebruikte uitvraagsysteem nog niet 
goed te analyseren. Het gebruik van geautomatiseerde uitvraag- en 
triagesystemen op de meldkamers is daarvoor nog te pril.  
 
Vraag 215:  
Ligt het in de bedoeling om de overschrijding bij de instellingen voor medisch-
specialistische zorg in 2013 terug te halen via het MBI? 
 
Antwoord 215: 
Conform de afspraken in het ‘Bestuurlijk hoofdlijnenakkoord 2012-2015’ voer ik 
met partijen constructief overleg over zowel de wijze waarop het resterende 
bedrag over 2013 kan worden geredresseerd als over de hoogte van de 
uiteindelijke overschrijding. Veldpartijen hebben aangegeven in geval van 
redressering een voorkeur te hebben voor eenmalige verlaging van het 
beschikbare macrokader 2017. Gezien de bijzondere situatie in 2012 en 2013, 
namelijk overgangsjaren naar prestatiebekostiging en invoering DOT, sta ik daar 
in beginsel positief tegenover, maar wil voor een definitief besluit daarover 
duidelijkheid hebben over de wijze waarop veldpartijen gevolg geven aan de 
eenmalige verlaging van het kader 2016 met € 70 miljoen ter redressering van de 
overschrijding 2012 en de uitgavenontwikkeling in meer recente jaren. In mijn 
brief aan de NZa van 31 maart 2015 (TK 29 248, nr. 282) heb ik aangegeven dat 
de besluitvorming over de mogelijke inzet van het MBI over 2013 in het voorjaar 
van 2016 definitief zal plaatsvinden. 
  
Vraag 216:  
Is de onderschrijding van 1,1% op de uitgaven op GGZ-zorg structureel? Kan de 
ruimte die hiermee vrij komt voor de GGZ-zorg ingezet worden voor innovatieve 
behandelingen, dan wel anderszins? 
 
Antwoord 216 
In het cGGZ akkoord is afgesproken dat in het geval dat er sprake is van een 
onderschrijding het cGGZ kader hier niet voor wordt aangepast. Een lagere groei 
dan afgesproken in het ene jaar geeft dan ruimte voor een hoger groeipercentage 
in het daaropvolgend jaar, mits het cGGZ kader daarmee niet wordt 
overschreden. Ondanks het opzeggen van het cGGZ akkoord ben ik vooralsnog 
bereid om vast te houden aan deze afspraak. 
 
Het is niet raadzaam om na een grote aanpassing in de bekostigingssystematiek 
op basis van de uitkomst van één jaar een structureel effect te veronderstellen. 
Daarnaast is door het opzeggen van het akkoord met de ggz-partijen er 
onzekerheid ontstaan over de ontwikkeling van de uitgaven in de toekomstige 
jaren.  
 
Pagina 68 van 72
