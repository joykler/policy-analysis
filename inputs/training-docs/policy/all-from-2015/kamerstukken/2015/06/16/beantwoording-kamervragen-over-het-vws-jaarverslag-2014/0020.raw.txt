Dit betekent dat de huisarts de organisatie van deze zorg aan andere aanbieders 
kan overlaten, en alleen zorginhoudelijk betrokken blijft bij deze 
ondersteuningsfunctie. Daarmee blijft de zorg in samenhang met de 
huisartsenzorg (c.q. in de huisartsenpraktijk) en ten dienste van de huisarts 
staan. 
 
Vraag 56:  
In hoeverre vindt de regering, gezien de conclusie van het iBMG dat met het 
huidige tempo realisatie van uitkomstbekostiging per 2020 onhaalbaar is, dat zij 
op de goede weg is met het belonen van uitkomsten in plaats van verrichtingen in 
de zorg? 
 
Antwoord 56:  
Uitkomstbekostiging zie ik niet als doel op zich, maar als een belangrijk 
instrument om kwaliteit en doelmatigheid te stimuleren. Op het gebied van 
uitkomstbekostiging is er binnen de huidige bekostiging al het nodige mogelijk. 
Het is dus niet zo dat de hele bekostiging op de schop moet voordat uitkomsten 
kunnen worden bekostigd. 
Daarom wil ik nu inzetten op meer transparantie en op het stimuleren van partijen 
om uitkomsten te bekostigen en niet op een majeure wijziging in de bekostiging. 
Ondertussen wordt bezien of er knelpunten in de bekostiging zijn die moeten 
worden weggenomen. In de brief die ik deze zomer stuur zal ik een meer 
uitgebreide reactie op het rapport van iBMG geven. 
 
Vraag 57:  
Wat is het verloop van de stijging van het aantal zelfdodingen in Nederland en de 
ons omringende landen? Wat is het verloop van de crisis (afname economische 
groei, toename werkeloosheid) over diezelfde periode in desbetreffende landen? 
 
Antwoord 57:  
Het Centraal Bureau voor de Statistiek (CBS) heeft op 8 december 2014 de cijfers 
over het aantal suïcides in Nederland (gegevens 2013) gepubliceerd. 
Ik heb u bij brief van 19 maart 2015 hierover geïnformeerd. Uit deze cijfers blijkt 
dat in 2013, ten opzichte van 2012, het aantal suïcides is gestegen met 6%.  
  
Van andere Europese landen zijn gegevens beschikbaar over de periode 2000-
2011. Hieruit blijkt dat in Griekenland, Ierland, Duitsland, Slowakije, Italië, Polen 
en Noorwegen (over de periode 2000-2011) ook sprake is van een stijging van het 
aantal suïcides. In Oostenrijk, Slovenië, Zwitserland, België, Bulgarije en Finland 
is het aantal suïcides gedaald. In de overige landen is het aantal suïcides stabiel 
[1]
gebleven . In de landen waarin de suïcides zijn gestegen is in de meeste gevallen 
ook sprake van economische crisis. 
 
Vraag 58:  
Hoe staat het met het integreren van HAP's en SEH's? 
 
Antwoord 58:  
Met subsidie van VWS loopt er op dit moment een project bij InEen ter 
verbetering van de samenhang en samenwerking binnen de keten van acute zorg. 
Zij constateert dat er de afgelopen jaren veel goede stappen zijn gezet. HAP’s en 
SEH’s zitten vaker met elkaar op dezelfde locatie en hebben vaker contact met 
elkaar over bijvoorbeeld gezamenlijke triages. Aan de andere kant is er ook nog 
ruimte voor verdere ontwikkeling van samenwerking tussen HAP en SEH. VWS 
                                                 
Pagina 20 van 72 
[1]
 British Journal of Psychiatry, 30 Oktober 2014
