Vraag 122:  
Heeft de onderuitputting van 1,3 miljoen euro voor de uitgaven voor de Stichting 
Q-koort en de bijdrage aan de Wereldbank voor The Economic Cost of 
Antimicrobial Resistance nog effecten voor de uitgaven die in 2015 en verder 
worden gedaan op dit product? 
 
Antwoord 122: 
De onderuitputting heeft geen effect op de hoogte van uitgaven voor de stichting 
Q-koorts en de bijdrage aan de Wereldbank voor The Economic Cost of 
Antimicrobial Resistance. Deze uitgaven vinden alleen later plaats dan eerder 
verwacht. 
De bijdrage aan de Wereldbank is inmiddels verstrekt en komt ten laste van 2015. 
De stichting Q-koorts heeft onlangs voor de aanvullende activiteiten een 
aanvulling op de eerdere subsidieaanvraag aangevraagd. Deze zal binnenkort 
worden verleend en komt ten laste van de jaren 2015-2018. 
 
Vraag 123:  
Waarom is het eigen vermogen van het RIVM met 18.2 miljoen euro afgeroomd?
  
Antwoord 123:  
Conform de Regeling Agentschappen 2013 (Artikel 27.4.c) is het eigen vermogen 
van een baten-lastenagentschap gebonden aan een maximumomvang van 5% 
van de gemiddelde jaaromzet, berekend over de laatste drie jaar. Tot 2013 stond 
het ministerie van Financiën het RIVM toe om een hoger eigen vermogen aan te 
houden ter financiering van de vaste kern van de vaccinvoorraad. Deze 
uitzonderingspositie is ingaande 2013 geschrapt, zodat het gedeelte boven de 5% 
van de omzet norm zoals vastgelegd in de Regeling Agentschappen  
(€ 18,2 miljoen) is afgeroomd. 
 
Vraag 124:  
Wanneer krijgt de Kamer het onderzoek van de Universiteit Maastricht mbt het 
gebruik van populatiekenmerken in bekostigingssystemen?  
 
Antwoord 124:  
Het rapport ‘Kenmerken van individuen als voorspellers van zorgvraagzwaarte op 
populatieniveau: een verkennend onderzoek’ is op 19 mei 2014 (bijlage bij  
TK 33 578, nr. 6) aan de Kamer gezonden. 
 
Vraag 125:  
Wat zijn de resultaten van de substitutiemonitor van Zorgverzekeraars Nederland?
  
Antwoord 125:  
Op 9 april 2015 is de rapportage ‘Eerste resultaten substitutiemonitor – 
Uitkomsten van de ex-ante afsprakenmonitor 2015’ uw Kamer toegezonden 
(bijlage bij TK 33 654, nr. 14). Het gaat in deze eerste rapportage om voorlopige 
resultaten, op basis van ramingen. Sommige verzekeraars en aanbieders waren 
op het moment van de uitvraag nog met elkaar in gesprek over 
substitutieafspraken over 2015. In de rapportage zijn substitutieafspraken in 
beeld gebracht met een omvang van minimaal € 45 miljoen. Deze afspraken gaan 
over een breed scala aan onderwerpen, zoals KNO, dermatologie, 
cardiologie/CVRM, diabetes mellitus type II, COPD/astma, bewegingsapparaat, 
POH GGZ en kwetsbare ouderen. Kortom, we zien dat partijen gezamenlijk een 
belangrijke beweging in gang hebben gezet, naar betaalbare zorg en naar zorg 
dichtbij. Op die beweging kan de komende jaren voortgebouwd worden. We zijn er 
Pagina 40 van 72
