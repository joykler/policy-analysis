project is verlengd tot en met 2015 omdat de resultaten van het Europese project 
waar het deel vanuit maakt ook in de loop van 2015 worden gepresenteerd.  
 
Vraag 132:  
Wat houdt PALGA, de registratie en uitwisseling van zorggegevens in? 
 
Antwoord 132:  
PALGA staat voor Pathologisch Anatomisch Landelijk Geautomatiseerd Archief en 
heeft als doel de communicatie en informatievoorziening binnen en tussen 
laboratoria voor pathologie in Nederland en hun omgeving te bevorderen en de 
opgedane kennis ter beschikking te stellen aan anderen in de gezondheidszorg. 
 
Er zijn twee landelijke databanken. Een voor patiëntenzorg, hierbij functioneert de 
databank als centraal archief voor pathologen en één volledige geanonimiseerde 
databank voor wetenschap die onder strikte voorwaarden toegankelijk is voor 
epidemiologisch en wetenschappelijk onderzoek. 
 
Vraag 133:  
Waarom is er circa 669.000 euro onderbesteed aan eerstelijnsvoorzieningen in 
Vinex-wijken? 
 
Antwoord 133:  
Voor deze subsidie wordt structureel een bedrag gereserveerd van € 2 miljoen per 
jaar. De subsidie is een financiering van tekorten bij de investeringen voor 
opstartende geïntegreerde eerstelijnscentra in nieuwbouwwijken. Het is hierbij 
van te voren niet goed te bepalen hoe groot de tekorten onder de lopende 
subsidieontvangers zullen zijn en hoeveel nieuwe partijen zich zullen aanmelden 
en welk bedrag hiermee gemoeid zal gaan. De algemene tendens is dat de 
bouwcrisis door zijn dieptepunt heen is en dat de bouw weer zal aantrekken. 
 
Vraag 134:  
Waarom is er circa 910.000 euro onderbesteed aan de financiering van anonieme 
e-healthtoepassingen? 
 
Antwoord 134:  
Voor het verkrijgen van subsidie om anonieme e-mental health aan te bieden, 
moeten organisaties een aanvraag indienen die voldoet aan de voorwaarden van 
het Beleidskader anonieme e-mental health. In totaal hebben tien organisaties 
een aanvraag ingediend. Helaas voldeden niet alle aanvragen aan de gestelde 
voorwaarden.  
 
Vraag 135:  
Hoe is het verschil, gezien het belang van dit onderwerp, tussen begrote en 
gerealiseerde uitgaven rondom het programma Verspilling in de zorg te verklaren?
  
Antwoord: 135  
Voor mij is en blijft het programma Verspilling in de zorg een speerpunt. Hiervoor 
is jaarlijks € 425.000 beschikbaar. Er zijn in 2014 uitgaven geweest voor onder 
andere het Landelijk Meldpunt Verspilling in de zorg en de website 
www.verspillingindezorg.nl. Voor 2014 zijn niet alle gereserveerde gelden nodig 
gebleken, met name omdat het beoogde congres nog niet is georganiseerd. Dat 
congres vindt plaats op 16 juni 2015. 
 
Pagina 44 van 72
