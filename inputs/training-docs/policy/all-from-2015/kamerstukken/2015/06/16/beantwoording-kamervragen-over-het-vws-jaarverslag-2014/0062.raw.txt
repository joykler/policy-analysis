Vraag 189:  
Wat is de omvang van de winsten en reserves van alle zorgverzekeraars 
uitgesplitst naar budgetpolis, naturapolis en restitutiepolis? 
 
Antwoord 189:  
Op basis van cijfers 2013 van DNB bedragen de reserves van alle 
zorgverzekeraars samen € 9,3 miljard. Het voorlopige resultaat 2014 van DNB van 
alle zorgverzekeraars samen bedraagt ruim € 1 miljard. Een uitsplitsing van deze 
cijfers naar type polis is niet te maken. 
 
Voor 1 juli zullen alle zorgverzekeraars hun jaarcijfers 2014 – waaronder het 
resultaat en reservestand – bekend maken. In mijn brief over Solvabiliteit II voor 
zorgverzekeraars (TK 32 013/29 689, nr. 95) heb ik toegezegd uw Kamer te 
informeren over deze cijfers zodra deze bekend zijn.  
 
Vraag 190:  
Welke besparingen worden er momenteel gerealiseerd door de substitutie van 
tweedelijnszorg naar de eerste lijn? 
 
Antwoord 190:  
De inzet op substitutie naar de eerstelijn, waarvan de substitutiemonitor een 
onderdeel is, is belangrijk om het in het Hoofdlijnenakkoord MSZ afgesproken 
groeipad te realiseren. De substitutiemonitor brengt de substitutieafspraken in 
beeld, niet de besparingen die met de substitutie gerealiseerd worden. De 
komende tijd wordt met partijen bekeken hoe de substitutiemonitor verder 
doorontwikkeld kan worden. Voor de volgende rapportage van de monitor wordt 
aan zorgverzekeraars gevraagd om expliciet aan te geven wat zij in de kaders 
willen verschuiven ten behoeve van substitutie, conform de afspraken in het 
bestuurlijk akkoord. Zorgverzekeraars en aanbieders zullen in ieder geval 
gedurende de looptijd van het akkoord (2014-2017) eventuele door substitutie 
behaalde besparingen ook gebruiken om ervoor te zorgen dat de uitgaven binnen 
de afgesproken kaders blijven. Ik zal u te zijner tijd op de hoogte stellen van de 
uitkomsten van de overleggen over de opzet van de substitutiemonitor. 
 
Vraag 191:  
Wanneer zijn de besparingen die gepaard gaan met de subsitutie van tweedelijns 
zorg naar de eerste lijn zodanig dat er op macroniveau hierover uitspraken 
kunnen worden gedaan? 
 
Antwoord 191:  
Zie het antwoord op vraag 190 
 
Vraag 192: 
In hoeverre is de besparing van 250 miljoen euro daadwerkelijk terug te voeren 
op de verschillende ingezette maatregelen, terwijl de cijfers over 2014 nog 
onzeker zijn en daarmee deze conclusie niet direct rechtvaardigen? 
 
Antwoord 192: 
In de hoofdlijnenakkoorden zijn afspraken gemaakt over een totaalpakket aan 
maatregelen die samen moeten zorgen voor een verdere matiging van de groei 
vanaf 2014. Voor de medisch-specialistische zorg en de ggz gaat het om 1,5% in 
2014 en 1% vanaf 2015. Voor de huisartsen is 2,5% beschikbaar. De maatregelen 
in de bestuurlijke akkoorden dragen daarmee bij aan de beoogde besparingen 
voor 2014. Zoals te zien in het jaarverslag gaat het in 2014 om € 250 miljoen. Ik 
ga ervan uit dat met de maatregelen uit het bestuurlijk akkoord deze besparing 
Pagina 62 van 72
