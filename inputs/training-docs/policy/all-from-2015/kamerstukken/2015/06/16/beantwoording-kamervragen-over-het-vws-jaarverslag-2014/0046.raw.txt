het programma € 1,1 miljoen overgeboekt aan ZonMw. Dit bedrag is afgestemd 
op de meerjarige uitfinanciering van het programma tot en met 2019. 
 
Het programma “Meer tijd voor de cliënt” is uitgevoerd met ambtelijke inzet 
vanuit VWS en ten laste gekomen van de reguliere budgetten die daarvoor binnen 
het ministerie beschikbaar waren. Ook zijn er enkele onderzoeken uitgevoerd in 
het kader van het reduceren van de administratieve lasten in (het proces) van de 
inkoop langdurige zorg en voor de totstandkoming van de tussenevaluatie ERAI. 
Het totaalbedrag dat in het verslagjaar 2014 daarvoor tot betaling is gekomen, 
was € 112.782.  
 
Vraag 141:  
Kan nader aangegeven worden welk aanbevelingen en actiepunten van de 
Toekomstagenda informele zorg en ondersteuning nader navolging krijgen bij 
gemeenten en partijen in de zorg- en welzijnsector in 2015? 
 
Antwoord 141: 
Voor de zomer staat een voortgangsbrief over de informele zorg gepland, waarin 
ik uw Kamer informeer over de in 2014 getroffen maatregelen om de 
ondersteuning van de informele zorg te verbeteren. Daarvan maakt onderdeel uit 
de laatste stand van zaken met betrekking tot de acties van de Toekomstagenda 
Informele Zorg en Ondersteuning, waaronder die van gemeenten en partijen in de 
zorg- en welzijnketen.    
 
Vraag 142:  
Op welke wijze gaat mogelijk gemaakt worden dat bij de zorginkoop meer 
rekening gehouden wordt met de voorkeur van een client voor een bepaalde 
zorginstelling in de Wlz? 
 
Antwoord 142:  
Zorgkantoren willen bij de zorginkoop 2016 meer ruimte bieden aan de wensen 
van de cliënt. Dit is mogelijk door, anders dan bij de zorginkoop 2015, de 
contracteerruimte niet al voorafgaand aan het jaar volledig uit te zetten. Zo 
houden zij immers de ruimte om gedurende het jaar tegemoet te blijven komen 
aan de keuze van nieuwe cliënten. De zorgkantoren zullen wel de zorg van 
bestaande cliënten blijven contracteren, zodat voor cliënten die reeds in zorg zijn 
de continuïteit van zorg gewaarborgd blijft. 
 
Vraag 143:  
In 2014 zijn maatregelen getroffen om de ondersteuning van de informele zorg en 
de balans tussen informele en formele zorg te verbeteren. Welke zijn dit, en wat 
hebben deze maatregelen opgeleverd? 
 
Antwoord 143:  
In 2014 zijn er diverse maatregelen getroffen om de ondersteuning van de 
informele zorg en de balans tussen informele en formele zorg te verbeteren. 
Voorbeelden zijn de Toekomstagenda Informele Zorg en Ondersteuning die ik met 
partijen heb opgesteld, het programma “In voor Mantelzorg” voor 
zorgprofessionals en het versterken van de positie van mantelzorgers in de Wmo 
2015 en de Wlz. In de voortgangsbrief van 11 november 2014 (TK 30 169, nr. 38) 
heb ik u hier over geïnformeerd. Voor de zomer staat er opnieuw een 
voortgangsbrief over de informele zorg gepland, waarin ik uw Kamer over de 
laatste stand zal informeren. 
 
Pagina 46 van 72
