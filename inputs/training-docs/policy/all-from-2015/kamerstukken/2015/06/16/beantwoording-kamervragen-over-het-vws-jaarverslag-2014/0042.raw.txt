Vraag 127:  
In hoeverre is er zicht op de implementatie van de best practices die binnen zijn 
gekomen bij het meldpunt verspilling en de, op termijn, daarmee gepaard gaande 
besparingen? 
 
Antwoord 127: 
Via het Meldpunt Verspilling in de zorg en de website www.verspillingindezorg.nl 
zijn goede voorbeelden binnengekomen. Op de website worden die goede 
voorbeelden uit de praktijk beschreven. Hierbij is, waar mogelijk, ook aangegeven 
of implementatie van dit voorbeeld tot een besparing leidt.  
 
Vraag 128:  
Wat is de kosten/baten verhouding van het totaal aan investeringen in de 
fraudebestrijding? 
 
Antwoord 128:  
Het is lastig om de kosten en baten van de aanpak van fouten en fraude in de 
zorg te kwantificeren. Opbrengsten kunnen zich op verschillende manieren en in 
verschillende domeinen voordoen. De aanpak van fouten en fraude, zoals 
beschreven in het programmaplan Rechtmatige Zorg dat op 27 maart 2015 aan 
uw Kamer is aangeboden (TK 28 828), richt zich op de hele keten van preventie, 
controle en handhaving. Door deze aanpak wordt de pakkans bij fraude verhoogd 
en wordt voorkomen dat onrechtmatigheden zich voordoen. Dit kan gepaard gaan 
met lagere zorgkosten met meerjarige doorwerking.  
 
De aanpak van fouten en fraude zijn ook onderdeel van de bestuurlijke 
hoofdlijnenakkoorden binnen de curatieve zorg van 16 juli 2013. Als gevolg van 
deze akkoorden zijn besparingen ingeboekt die oplopen tot structureel € 1 miljard 
vanaf 2017.  
 
Vraag 129:  
Op welke wijze geeft de IGZ concreet aandacht aan de onvoldoende bestuurlijke 
aandacht die ziekenhuizen geven aan het veilig gebruik van medische 
technologie?  
 
Antwoord 129:  
In 2013 heeft de Inspectie voor de Gezondheidszorg (IGZ) onderzoek gedaan naar 
de implementatie van het convenant ‘Veilig gebruik van medische technologie in 
het ziekenhuis’. Op 5 juni 2014 publiceerde de IGZ de resultaten daarvan in haar 
rapport ‘Veilig gebruik van medische technologie krijgt onvoldoende bestuurlijke 
aandacht in de ziekenhuizen’.  
De IGZ heeft deze hoofdconclusie rechtstreeks overgebracht aan de raden van 
bestuur van alle ziekenhuizen en aan de ziekenhuiskoepels. Tevens heeft de IGZ 
het onderzoek gepresenteerd en toegelicht op een door de koepels georganiseerde 
themaconferentie over medische technologie.  
 
In de ziekenhuizen die onvoldoende scoorden nam de inspectie maatregelen. De 
uitkomsten van het onderzoek waren voor de IGZ aanleiding om meer 
ziekenhuizen onaangekondigd te bezoeken om de implementatie van het 
convenant te toetsen. Daarbij zijn bestuurders van individuele ziekenhuizen 
aangesproken om geconstateerde tekortkomingen op korte termijn op te lossen 
en daarover bij de inspectie te rapporteren. Bij enkele ziekenhuizen heeft de IGZ 
een herinspectie uitgevoerd. Ook in 2015 toetst de IGZ de implementatie van het 
convenant door middel van onaangekondigde inspecties. De bevindingen 
bespreekt de IGZ met de betrokken bestuurders. Waar nodig legt de IGZ 
Pagina 42 van 72
