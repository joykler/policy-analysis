goedgekeurde jaarrekening? Welk percentage van het totale aantal ziekenhuizen 
en ZBC's betreft het? 
 
Antwoord 19: 
Op basis van gedeponeerde jaarrekeningen (www.jaarverslagenzorg.nl) hebben 
inmiddels ruim 50 ziekenhuizen een goedgekeurde jaarrekening 2013. Dit betreft 
circa 65% van de ziekenhuizen die hun jaarrekening 2013 hebben gedeponeerd. 
In dit kader moet worden opgemerkt dat het aan individuele ziekenhuizen zelf is 
om in overleg met relevante stakeholders – bijvoorbeeld banken – te kiezen voor 
het moment waarop de jaarrekening wordt gedeponeerd, binnen de wettelijke 
termijnen die daarvoor gelden. Alhoewel er voor het deponeren van de 
jaarrekeningen 2013 uitstel was gegeven tot 15 december 2014, kan het een 
bewuste keuze zijn geweest de jaarrekening 2013 eerder te publiceren, ondanks 
dat er op dat moment een accountantsverklaring met beperking werd afgegeven. 
De meeste ziekenhuizen die geen goedkeuring bij de jaarrekening hebben 
gekregen, hebben de jaarrekening ingediend vóór het afronden van het plan van 
aanpak jaarrekeningen. 
 
Voor de zelfstandige behandelcentra is gekeken naar de gedeponeerde 
jaarrekeningen van ZBC’s die in 2014 hebben meegedaan aan het 
omzetonderzoek. Op basis van een eerste analyse is het beeld dat 65% van die 
ZBC’s een goedkeurende controleverklaring heeft. Van de resterende ZBC’s heeft 
een groot aantal geen controleverklaring, maar een beoordelingsverklaring. Dit is 
bijvoorbeeld het geval voor kleinere ZBC’s die op basis van wettelijke bepalingen 
geen controleverklaring hoeven op te leveren.    
 
Vraag 20:  
Hoeveel ZBC's zijn er eigenlijk in Nederland en is dat aantal stijgend of dalend? 
Wat is het gemiddeld aantal fte wat in dienst is bij ZBC's en is dat aantal stijgen of 
dalend? 
 
Antwoord 20:  
Volgens de Marktscan Medische Specialistische Zorg van de NZa (december 2014) 
is het aantal ZBC’s actief in het A- en/of B-segment van de Medisch Specialistische 
Zorg in de periode van 2010-2014 eerst toegenomen en vervolgens gedaald:  
 
2010: 241 ZBC’s;  
2011: 258 ZBC’s;  
2012: 288 ZBC’s;  
2013: 274 ZBC’s;  
2014: 258 ZBC’s.  
(stand oktober 2014).  
 
Het gemiddeld aantal fte wat in dienst is bij ZBC’s blijkt bij navraag niet bekend 
bij NZa of CBS. 
 
Vraag 21:  
Wat is het gemiddelde salaris van een specialist in dienst bij een ZBC en hoe 
verhoudt zich dit tot specialisten in een maatschap en tot specialisten in 
loondienst? 
 
Antwoord 21:  
Het CBS publiceert geen specifieke statistieken over de salarissen of omzet van 
specialisten in dienst van ZBC’s. Ook de NZa heeft hier geen informatie over. 
 
Pagina 8 van 72
