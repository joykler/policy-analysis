verdrag is formeel nog altijd van kracht en op basis daarvan zijn op gezette tijden 
 
 
bilaterale besprekingen gevoerd en afspraken gemaakt. 
 
 
Met Venezuela bestaat sinds 1997 een bilaterale samenwerkingsovereenkomst op 
 
het gebied van SAR. In het kader van deze overeenkomst wordt jaarlijks een 
SAR-oefening gehouden. De jaarlijkse oefening Open Eyes heeft door de politieke 
situatie in Venezuela dit jaar nog niet plaatsgevonden, maar deze is voorzien in 
het najaar van 2015. 
 
5 
Wat is de reden dat er geen vooruitgang is ten aanzien van Franse 
plannen voor een walradarsysteem op Sint Maarten?  
 
De Franse plannen voor een walradarsysteem op Sint Maarten verkeren nog in de 
voorbereidende fase. De Kustwacht volgt dit proces met belangstelling. In mijn 
gesprek met minister Le Drian zullen ook de Franse plannen omtrent een 
walradarsysteem aan de orde komen. Hierbij teken ik aan dat de begroting van 
de kustwacht op dit moment geen ruimte biedt om aan een dergelijk systeem bij 
te dragen. 
 
6 
Welke concrete voordelen zou een dergelijk systeem opleveren voor de 
Kustwacht?  
7 
Heeft het uitblijven van het systeem gevolgen voor de Kustwacht?  
 
De walradar is een detectiesysteem, dat permanent een actueel beeld geeft van 
de scheepvaartbewegingen nabij de kust. Een dergelijk systeem zal de Kustwacht 
nog beter in staat stellen om informatiegestuurd op te treden op de Bovenwindse 
Eilanden.  
 
De Kustwacht beschikt over diverse middelen om haar taken uit te voeren. Een 
walradarsysteem op de Bovenwindse Eilanden vormt daarop een nuttige 
aanvulling die de effectiviteit verhoogt. Het uitblijven van het systeem heeft 
echter geen negatieve gevolgen voor de huidige inzet van de Kustwacht. 
 
8 
Wat zijn voor de inzet van Unmanned Aircraft Systems (UAS) door de 
Kustwacht momenteel geloofwaardige alternatieven voor de Raven? 
9 
Op welke termijn is het waarschijnlijk dat een goed werkend UAS 
operationeel is bij de Kustwacht? 
10 
Kunt u toelichten welke opties er worden overwogen, nu is 
geconcludeerd dat de Raven niet voldoet aan de gewenste toekomstige 
luchtverkenningscapaciteit? 
 
Globaal zijn er drie soorten UAS te onderscheiden: kleine UAS (zoals de Raven die 
bij Defensie in gebruik is), middelgrote UAS (zoals de Scan Eagle die bij Defensie 
 Pagina 3 van 5
