Aanvullende begrotingen 2014  
3 Hogere boete-inkomsten van 2,4 miljard euro  -115 
4 Beroep op solidariteitsfonds van 47 miljoen euro +2 
Herziening BTW/BNI-grondslagen voorgaande jaren en hogere 
5 +1103-209=894 
invoerrechten (420 mln) 
6 Beroep op solidariteitsfonds van 80 mln euro +4 
7 Verwerken van het surplus begrotingsjaar 2013 van 1 mld -48 
 
De eerste aanvullende begroting betrof een technische aanpassing van de EU-begroting, zonder 
gevolgen voor de nationale afdrachten, die in juli 2014 door de begrotingsautoriteit is aanvaard. 
Alle andere aanvullende begrotingen zijn betrokken bij de onderhandelingen van de Raad en 
Europees Parlement over de begroting 2015. Partieel bezien zijn de kosten voor Nederland van 
afzonderlijke aanvullende begrotingen ca 4,8% van de kosten op EU-niveau. De aanvullende 
begroting waarin de herziening van de BTW/BNI-grondslagen (EU-naheffing) is opgenomen, vergt 
nadere toelichting: deze bevat de bruto nabetaling voor Nederland van 1103 mln euro die 
voortvloeit uit de relevante EU-verordening. Daarnaast zijn hierin de bruto-nabetalingen 
opgenomen van alle lidstaten die geen gebruik maken van de uitstelregeling van de betaling van 
de bruto-naheffing tot 2015. In deze aanvullende begroting is tevens de teruggave aan de lidstaten 
verwerkt van deze bruto-nabetalingen in 2014 alsmede de hogere invoerrechten op EU-niveau van 
420 mln aan de lidstaten naar rato van de bni-verdeelsleutel. Het totaal van deze teruggave 
bedraagt voor Nederland 209 mln euro, maar Nederland ontvangt dit bedrag pas in 2015 vanwege 
de late aanname van deze aanvullende begroting door de begrotingsautoriteit in december 2014. 
Nederland ontvangt het overige deel van de teruggave van de bruto-nabetalingen wanneer de 
lidstaten, die gebruik maken van de uitstelregeling, hun bruto-nabetaling voldoen, dat wil zeggen 
eveneens in 2015. Daarmee komt de totale teruggave op 460 mln euro.  
 
Van belang is op te merken dat de Raad en het Europees parlement pas in december 2014  een 
akkoord bereikten over vrijwel alle aanvullende begrotingen. Het gevolg daarvan is dat de 
budgettaire effecten (met uitzondering van de EU-naheffing) niet neerslaan in 2014, maar 
doorschuiven naar 2015. Over de uitkomsten van het begrotingsakkoord is de Kamer ge√Ønformeerd 
in het verslag van de Eurogroep/Ecofin van 8 december 2014. Bovenstaande getallen wijken af van 
de daar genoemde cijfers omdat een deel van de effecten voortvloeiend uit deze aanvullende 
begrotingen reeds in het budgettaire beeld was opgenomen. Met name de hogere uitgaven voor 
structuurfondsen (aanvullende begroting 2) was eerder niet in het beeld verwerkt, omdat 
Nederland tegen deze hogere uitgaven was. Nederland heeft dan ook tegen deze aanvullende 
begroting gestemd. 
 
Vraag 25 
Kan de regering aangeven wanneer en hoe het de deelkaders (SZA, BKZ en RBG-eng) en het totale 
kader binnen een regeerperiode kan wijzigen? 
 
Antwoord 25 
In de begrotingsregels wordt beschreven wanneer de kaders mogen worden aangepast. 
Begrotingsregel 8 ziet toe op statistische correcties. Dit zijn aanpassingen van het uitgaven- en/of 
inkomstenkader waarbij als randvoorwaarde geldt dat per saldo geen negatief effect ontstaat op 
het EMU-saldo. Statistische correcties kunnen, wanneer deze voldoen aan begrotingsregel 8, 
worden toegepast bij schuiven tussen inkomsten en uitgaven, enveloppe-middelen en 
systeemwijzigingen.  
 
Begrotingsregel 28 stelt dat het uitgavenkader ook kan worden aangepast bij Publiek Private 
Samenwerking (PPS). Ingeval van PPS vindt een budgettair neutrale omzetting plaats van het 
(kas) budget (van een departement) in (meerjarige) beschikbaarheidbudgetten van een
