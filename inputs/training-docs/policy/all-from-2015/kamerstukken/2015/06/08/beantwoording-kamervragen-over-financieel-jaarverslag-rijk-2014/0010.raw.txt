Vraag 23 
Kunt u een compleet overzicht geven van het verloop van de EU-afdrachten in 2014 
(ontwerpbegroting, 1e en 2e suppletoire begroting en financieel jaarverslag van het Rijk) en tevens 
aangeven wat er aan eventuele veranderingen ten grondslag lag? 
 
Antwoord 23 
Onderstaande tabel geeft een overzicht van de omvang van de netto EU-afdrachten in 2014 bij de 
afzonderlijke budgettaire nota’s; de mutaties tussen de afzonderlijke nota’s zijn eveneens 
opgenomen.  Met netto EU-afdrachten wordt bedoeld de uitgaven aan de EU bestaande uit 
landbouwheffingen/invoerrechten, BTW-afdracht en BNI-afdracht gesaldeerd met de ontvangsten 
van de EU uit hoofde van de inningskostenvergoeding voor de invoerrechten. 
De standen en mutaties in onderstaande tabel zijn terug te vinden in de verticale toelichtingen, die 
worden gepubliceerd bij de budgettaire nota’s. Tijdens het Verantwoordingsdebat (dinsdag 26 mei 
jongstleden) heeft het lid Van Dijck eveneens gevraagd naar een overzicht van de standen van en 
de mutaties in de Nederlandse afdrachten voor het jaar 2014. De Minister-president heeft tijdens 
het debat toegezegd dit overzicht aan de Kamer te sturen. Met het beantwoorden van deze 
schriftelijke vraag wordt invulling gegeven aan deze toezegging. 
 
Standen en mutaties netto EU-afdrachten (miljoenen euro) 
    2014 
Miljoenennota 2014 6.951 
MFK en herfstraming 2013 -286 
 
Vertraagde ratificatie EMB 890 
 
Voorjaarsnota 2014 7.554 
   V ierde aanvullende begroting 2014, surplus, lenteraming -165 
Miljoenennota 2015 7.389 
    Naheffing grondslagen eigen middelen 1.103 
Najaarsnota 2014 8.492 
    Begrotingsakkoord, realisaties 115 
Financieel Jaarverslag van het Rijk 2014 8.607 
 
Miljoenennota 2014 – ontwerpbegroting Buitenlandse Zaken 2014 
In de ontwerpbegroting van Buitenlandse Zaken voor het jaar 2014 is een Nederlandse netto 
afdracht aan de Europese Unie opgenomen met een omvang van 6.951 miljoen euro. De eerste 
vier componenten zijn opgenomen op artikel 3.1 van de begroting (samen 7.645 miljoen euro); de 
vergoeding voor de inningskosten is opgenomen op artikel 3.10 van de begroting (minus 694 
4
miljoen euro).  
 
Voorjaarsnota 2014 – eerste suppletoire begroting Buitenlandse Zaken 2014 
In de eerste suppletoire begroting van Buitenlandse Zaken is ten eerste de vertraagde ratificatie 
van het Eigen Middelenbesluit (EMB) verwerkt. Het EMB, waarin onder meer verlenging van de 
Nederlandse korting op de EU-afdrachten is geregeld, treedt in werking na ratificatie door alle 
lidstaten. Aangezien het in het voorjaar 2014 niet waarschijnlijk werd geacht dat dit zou zijn 
afgerond voor het einde van 2014 zorgt de vertraagde ratificatie voor hogere Nederlandse 
afdrachten van 890 miljoen euro in 2014. 
 
                                                
4
 Zie hiertoe: http://www.rijksbegroting.nl/2014/voorbereiding/begroting,kst186605_10.html
