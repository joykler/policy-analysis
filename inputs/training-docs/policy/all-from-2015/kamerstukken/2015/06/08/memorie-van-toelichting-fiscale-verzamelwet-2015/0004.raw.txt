Uitvoeringsinstituut Werknemersverzekeringen (UWV) op de gebruikelijke wijze worden 
gecommuniceerd. 
 
2.2. Afschaffen van banksparen voor uitvaartkosten 
Met ingang van 1 januari 2010 is een bankspaaralternatief geïntroduceerd voor als 
uitvaartverzekering gebruikte overlijdensverzekeringsproducten. Dit hing samen met de wens om 
waar mogelijk een gelijk speelveld te creëren tussen banken en verzekeraars. Sinds de invoering in 
2010 zijn er echter geen banken geweest die het product banksparen voor uitvaartkosten hebben 
aangeboden. Navraag bij de Nederlandse Vereniging van Banken (NVB) leert dat dit samenhangt 
met de geringe bedragen die in dat kader belastingvrij gespaard kunnen worden, waardoor de 
vraag naar dit product door klanten volgens de NVB gering zal zijn. Tegelijkertijd zijn voor banken 
de kosten voor de introductie en het onderhoud van de voor dit product benodigde administratieve 
systemen hoog. Omdat het banksparen voor uitvaartkosten niet wordt aangeboden, wordt de 
vrijstelling in box 3 voor de bankspaarvariant geschrapt. Deze aanpassing is aangekondigd in het 
2
antwoord op schriftelijke Kamervragen van het lid Van Hijum (CDA). De vrijstelling in box 3 voor 
de uitvaartverzekeringen blijft wel bestaan. 
 
2.3. Bronheffing Luxemburg 
In het kader van toenemende internationale transparantie op het gebied van financiële gegevens 
heeft Luxemburg besloten om per 1 januari 2015 het fiscale bankgeheim voor rekeningen van 
inwoners van andere lidstaten van de Europese Unie (EU-lidstaten) op te heffen. Dit betekent dat 
sinds deze datum geen bronheffing in Luxemburg meer geheven wordt op de rente-inkomsten en 
dat Luxemburg op automatische basis informatie verstrekt over de banktegoedhouders die wonen 
in de overige EU-lidstaten. Om deze reden is het niet meer nodig om bij de vaststelling van de in 
Nederland verschuldigde inkomstenbelasting een verrekening te verlenen voor de geheven 
bronheffing door Luxemburg. 
 
2.4. Houdsterverliesregeling 
In september 2014 heeft de Hoge Raad een viertal arresten gewezen over de zogenoemde 
3
houdsterverliesregeling. De houdsterverliesregeling is een beperking van de reguliere 
verliesverrekeningsregels in de Wet op de vennootschapsbelasting 1969 en bepaalt dat verliezen 
van houdster- en financieringsmaatschappijen alleen mogen worden verrekend met winsten uit 
jaren waarin de vennootschap ook als houdster- en financieringsmaatschappij is aangemerkt. De 
4
regeling is in 2004 ingevoerd ter (gedeeltelijke) dekking van de gevolgen van het Bosal-arrest en 
beoogt te voorkomen dat verliezen geleden in een periode waarin voornamelijk vrijgestelde 
winsten worden gerealiseerd, kunnen worden afgezet tegen niet-vrijgestelde operationele winsten 
in Nederland door latere taxplanning. 
Door de uitleg die de Hoge Raad aan de regeling geeft, worden verliezen geleden in het jaar van 
aanvang en beëindiging van houdsteractiviteiten in veel gevallen niet als houdsterverlies 
                                                      
2
 Aanhangsel Handelingen II 2013/14, nr. 2502. 
3
 HR 19 september 2014, nr. 13/03611, ECLI:NL:HR:2014:2680; HR 19 september 2014, nr. 13/03973, ECLI:NL:HR:2014:2679; HR 19 
september 2014, nr. 13/03975, ECLI:NL:HR:2014:2682, en HR 19 september 2014, nr. 13/03979, ECLI:NL:HR:2014:2683. 
4 
HvJ EU 18 september 2003, C-168/01, ECLI:EU:C:2003:479. 
 4
