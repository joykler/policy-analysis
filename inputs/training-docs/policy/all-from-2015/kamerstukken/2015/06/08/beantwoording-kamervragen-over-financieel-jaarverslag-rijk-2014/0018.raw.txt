ACM heeft daarvoor verschillende instrumenten, zoals een bindende gedragslijn, een last onder 
dwangsom of een bestuurlijke boete. 
 
Vraag 43 
Waarom moet de ACM de gevolgen van de uitspraak van het College van Beroep voor het 
bedrijfsleven (CBb) niet zelf betalen en oplossen in haar eigen begroting? 
 
Antwoord 43 
De ACM had een tegenvaller naar aanleiding van de uitspraak van het CBb over de lantaarnpalen in 
Amsterdam. Gedeeltelijk zijn de negatieve gevolgen daarvan verrekend met meevallers op andere 
terreinen. Dat laat onverlet dat de ACM een overschrijding heeft moeten rapporteren. Het kabinet 
heeft besloten het budget van de ACM vanwege deze tegenvaller achteraf eenmalig navenant te 
verhogen. Dit met het oog op het belang van de ACM om bij te dragen aan goed functionerende 
markten en een goed functionerende economie.  
 
Vraag 44 
Hoe gaat u voorkomen dat in 2015 weer bijna de helft van de beleidsdoorlichtingen vertraagd 
raakt? 
 
Antwoord 44 
De tijdige oplevering van individuele beleidsdoorlichtingen is in eerste instantie een 
verantwoordelijkheid van de afzonderlijke departementen. Uiteraard deel ik de zorgen van de 
Kamer dat veel beleidsdoorlichtingen niet op tijd worden aangeboden. Het aantal vertraagde 
beleidsdoorlichtingen was vorig jaar wel lager dan het jaar ervoor, mede omdat er meerdere 
instrumenten worden ingezet om vertraging in de uitvoering van de beleidsdoorlichtingen zoveel 
mogelijk te voorkomen. Zo moeten departementen sinds vorig jaar een vertraging in de 
programmering van de beleidsdoorlichting terstond en met redenen omkleed per brief aan de 
Kamer melden. Ook moet sinds dit jaar voor het starten van een beleidsdoorlichting de opzet en 
vraagstelling met de Tweede Kamer worden gedeeld. En tenslotte spreek ik mijn collegaâ€™s 
regelmatig aan op de voortgang van de uitvoering van de geplande beleidsdoorlichtingen. 
Vraag 45 
Welke beleidsdoorlichtingen waren er in de Begroting 2014 wel gepland, maar zijn uiteindelijk 
(nog) niet uitgevoerd en waarom niet? 
 
Antwoord 45 
Van de beleidsdoorlichtingen die in de begroting 2014 gepland waren, zijn er tien op dit moment 
nog niet aangeboden aan de Tweede Kamer. Het betreft Bevordering Internationale Rechtsorde;   
Mensenrechtenbeleid; en Nabuurschap van het Ministerie van Buitenlandse Zaken, Hernieuwbare 
energie in ontwikkelingssamenwerking; Genderbeleid; en Humanitaire Hulp bij het Ministerie van 
Buitenlandse Handel en Ontwikkelingssamenwerking, Wijziging samenstelling Koninklijke Marine en  
Flexibel Personeelssysteem bij het Ministerie van Defensie en Een excellent ondernemingsklimaat; 
en Concurrerende, duurzame en veilige agro-, visserij- en voedselketens bij het Ministerie van 
Economische Zaken. 
 
De verantwoordelijkheid voor de uitvoering van deze beleidsdoorlichtingen ligt bij de betrokken 
departementen. Zij hebben conform de afspraak de vertraging inclusief toelichting tijdig gemeld 
aan de Tweede Kamer. 
 
Vraag 46 
Heeft een vermindering van de gasbaten enig effect op het accres van het gemeente- en 
provinciefonds?
