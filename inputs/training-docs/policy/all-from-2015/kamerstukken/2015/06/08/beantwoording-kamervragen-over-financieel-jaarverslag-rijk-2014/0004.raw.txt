In deze rapportage over 2010, samengevat in onderstaande tabel, zijn ook de effecten van de 
revisie aangegeven voor de EMU –saldo en –schuld. Voor andere verslagjaren is een dergelijke 
analyse niet beschikbaar en wordt deze ook niet gemaakt. 
 
Revisie-effect in 2010 verdeeld naar oorzaak 
Mln. euro Voor revisie Na revisie Verschil   
   Totaal Methode Bronnen 
(ESA2010) 
BBP 586.789 631.512 44.723 17.482 27.241 
BNI 577.787 635.504 57.717 19.623 38.094 
EMU-saldo -30.109 -31.866 -1.757 -574* -2.331 
EMU-schuld 372.028 372.627 599 - 599 
*Betreft het effect van de definitiewijziging van het EMU-saldo (swaps tellen niet meer mee in het 
EMU-saldo)  
Vraag 11 
Kunt u de verbetering van het EMU-saldo met 0,3% vanwege kas-transactieverschillen nader 
toelichten? 
 
Antwoord 11 
Kas-transactieverschillen betreffen verschillen tussen het moment van betalen/ontvangst (de 
kasmutatie) en het moment van de transactie. De internationale richtlijnen van het ESR2010 
bepalen het moment waarop een transactie verwerkt moet worden voor de Nationale Rekeningen. 
Aangezien het EMU-saldo als onderdeel van de Nationale Rekeningen op transactiebasis bepaald 
wordt, dienen bij sommige kasbetalingen en –ontvangsten correcties aangebracht te worden om de 
overheidsuitgaven en -ontvangsten van kasbasis om te zetten naar transactiebasis. Een voorbeeld 
hiervan betreft het vooruitbetalen van de OV-jaarkaart aan de vervoersbedrijven. Deze is in 2014 
deels vooruitbetaald voor 2015. Voor het EMU-saldo moeten deze kosten echter wel aan 2015 
worden toegerekend. Deze toerekening vindt plaats middels een correctie van het zogenoemde 
kas-transverschil (KTV). Dit KTV belast het EMU-saldo van 2015 en ontlast het EMU-saldo in 2014. 
 
Vraag 12 
Hoe hoog is het begrotingstekort (in %) in andere EU-landen t.o.v. Nederland? 
 
Antwoord 12 
In het Financieel Jaarverslag Rijk is gebruik gemaakt van de begrotingstekorten uit de Winter 
Forecast van de Europese Commissie. De meest recente actualisatie van Eurostat staat in 
onderstaande tabel. 
 
EMU-saldo (in procenten bbp) 2014 
België -3,2 
Bulgarije -2,8 
Tsjechië -2,0 
Denemarken 1,2 
Duitsland 0,7 
Estland 0,6 
Ierland -4,1 
Griekenland -3,5 
Spanje -5,8 
Frankrijk -4,0 
Kroatië -5,7 
Italië -3,0 
Cyprus -8,8
