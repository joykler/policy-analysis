Antwoord 5 
1
De economische groei voor 2014 bedraagt in de meest recente realisatie van het CBS 0,9% . In de 
eerste raming van het CBS voor de gerealiseerde economische groei in 2014 bedroeg de groei 
0,8%. Dit cijfer hanteerde het CPB voor het maken van de ramingen in het CEP 2015 en was op 
dat moment het meest recente cijfer. Van het CEP 2015 is gebruik gemaakt bij hoofdstuk 1 van het 
Financieel Jaarverslag (Het economische beeld).  
 
Vraag 6 
Hoeveel huizen staan nog onder water? Wordt bij het bepalen van de vraag of een huis onder 
water staat, gekeken naar de brutolening, of wordt de lening gesaldeerd met een eventuele 
bankspaarrekening of kapitaalverzekering eigen woning? 
 
Antwoord 6 
De Loan Level Data van DNB geven het beste zicht op de onder water problematiek, omdat ze 
rekening houden met de meeste aan de eigen woning verpande spaartegoeden, waaronder 
2
kapitaalverzekeringen . Uit deze data blijkt dat op het moment iets minder dan één miljoen 
3
hypotheken onder water staat .  
Vraag 7 
Kan de regering een overzicht geven van het aantal werkenden in de afgelopen 10 jaar? 
 
Antwoord 7 
Tabel 2 toont de omvang van de werkzame beroepsbevolking voor de periode van 2005 tot en met 
2014. 
 
Tabel 2. Werkzame beroepsbevolking in periode 2005 – 2014 
 
Jaar Aantal personen jaar Aantal personen 
(duizenden) (duizenden) 
2005 7818 2010 8278 
2006 7938 2011 8280 
2007 8169 2012 8330 
2008 8358 2013 8266 
2009 8361 2014 8214 
Bron: CBS Statline (Enquête Beroepsbevolking) 
 
 
 
 
 
 
 
 
 
 
 
                                                
1
 Bron: persbericht CBS van 26 maart 2015.  
2
 De spaartegoeden eigen woning (sew) en kapitaalverzekeringen eigen woning (kew) worden meegenomen. 
De beleggingsrechten eigen woning (bew) zitten echter niet in de cijfers van DNB. Niet aan de hypotheek 
gekoppelde spaarrekeningen of beleggingen worden niet meegenomen. 
3
 Volgens DNB is 28% van de Nederlandse hypotheken hoger dan de waarde van het onderpand. Aangezien er 
zo’n 3,5 miljoen huishoudens met een hypotheekschuld zijn, betekent dit dat net iets minder dan een miljoen 
hypotheken onder water staat.
