in gebruik is) en grote UAS (zoals de MALE UAV die Defensie overweegt te 
 
 
verwerven).  
 
 
In technisch opzicht kunnen al deze UAS een bijdrage leveren aan het uitvoeren 
 
van de kustwachttaken voor het aspect luchtverkenning. De mate waarin de 
behoefte kan worden afgedekt is per type verschillend. Voor de Raven is 
geconstateerd dat deze niet voldoende de behoefte afdekt. Middelgrote UAS, 
zoals de Scan Eagle, hebben een langere vliegduur dan de kustwachthelikopters 
en het kustwachtvliegtuig, maar vliegen langzamer en hebben een korter 
vliegbereik. Grote UAS, zoals de MALE UAV, overtreffen de helikopters en het 
vliegtuig in vliegduur en vliegbereik en zouden naar verwachting een groot deel 
van de waarnemingsbehoefte kunnen afdekken. Hierbij moet rekening worden 
gehouden met het feit dat ook de grote onbemande systemen geen, of slechts 
zeer beperkt, SAR-taken kunnen uitvoeren. 
 
Op basis van de binnen Defensie aanwezige kennis en ervaring, wordt in de 
tweede helft van 2015 door Defensie verder onderzocht in hoeverre het 
structureel inzetten van onbemande systemen voor luchtverkenning doeltreffend 
en doelmatig is in vergelijking met de inzet van de huidige middelen van de 
Kustwacht. Dit mede in het licht van het LTP 2019-2027, dat de in de toekomst 
benodigde middelen van de Kustwacht in samenhang beziet. 
 
11 
Zijn de jaarlijkse schommelingen in de hoeveelheid onderschepte drugs 
te verklaren? Graag een toelichting.  
 
Het beeld van de inbeslagnames is wisselend. Enerzijds zijn de laatste jaren 
vooral kleinere partijen drugs aangetroffen en worden voor de smokkel meer 
lokale kleine vaartuigen gebruikt. Dit lijkt te duiden op risicospreiding. Anderzijds 
heeft de marine samen met de Kustwacht in mei 6.000 kilo marihuana 
onderschept. Dat is de grootste vangst ooit. Eén dergelijke vangst kan het beeld 
van een jaar dus in belangrijke mate bepalen. 
 
12 
Welke mogelijke verklaringen zijn er voor de forse daling in het aantal 
illegale immigranten die de Kustwacht heeft aangehouden?  
 
Vergelijkbaar met het beeld bij de inbeslagname van drugs, is het beeld 
wisselend. Er zijn hiervoor geen duidelijk aanwijsbare verklaringen. Zo zijn er in 
de eerste vijf maanden van 2015, 29 illegalen aangehouden.  
 
13 
Welke maatregelen worden er genomen om de veiligheid van de 
Kustwacht medewerkers op Curaçao te verbeteren?  
 
Er zijn bij zowel de politie van Curaçao als de kustwachtleiding geen concrete 
aanwijzingen dat de veiligheid van het kustwachtpersoneel gericht in het geding 
is. Mocht daar aanleiding toe zijn, zullen er passende maatregelen worden 
genomen. 
 
 Pagina 4 van 5
