voor het zonder box 2-heffing ontvangen van dividenden uit een vererfd aanmerkelijk belang naar 
aandelen hoeven de processen en systemen niet te worden aangepast. Alleen de helpteksten en 
teksten op de website worden gewijzigd. Ook deze maatregel wordt toegelicht in de artikelsgewijze 
toelichting.  
 
3.4. Gevolgen voor bedrijfsleven en burger 
Van de in dit wetsvoorstel opgenomen maatregelen hebben enkele maatregelen gevolgen voor de 
omvang van de administratieve lasten. Per saldo leiden deze maatregelen tot een structurele 
toename van de administratieve lasten voor bedrijven met € 0,5 miljoen vanaf 2016. De 
aanvullende voorwaarde dat het verlaagde energiebelastingtarief voor glastuinbouwbedrijven niet 
mag worden toegepast voor ondernemingen in moeilijkheden leidt tot een lichte toename van de 
administratieve lasten voor de betrokken bedrijven. De aanpassing die ertoe strekt om kleine 
afzonderlijke watervoorzieningen niet langer in de heffing van de belasting op leidingwater te 
betrekken en het voorstel om ook andere elektrische motorrijtuigen dan elektronische 
personenauto’s vrij te stellen van MRB leiden tot een lichte afname van de administratieve lasten 
voor de betrokken burgers en bedrijven. De maatregel inzake de fiscale behandeling van 
rentekorting op een personeelslening leidt tot een toename van de administratieve lasten voor 
bedrijven met € 0,5 miljoen vanaf 2016. 
 
3.5. Inwerkingtreding 
Als inwerkingtredingsdatum is in het wetsvoorstel het vaste verandermoment van 1 januari 2016 
opgenomen. Voor een aantal wijzigingen is voorzien in terugwerkende kracht dan wel een 
afwijkende datum van inwerkingtreding. Voor een nadere toelichting wordt verwezen naar de 
artikelsgewijze toelichting op de verschillende artikelen en onderdelen daarvan. 
 
 8
