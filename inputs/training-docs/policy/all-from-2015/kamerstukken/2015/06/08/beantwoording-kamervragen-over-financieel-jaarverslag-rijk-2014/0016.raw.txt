Antwoord 36 en 37: 
De inzet van de Eurogroep en de Griekse regering is om tot een oplossing te komen, waarbij 
Griekenland deel uitmaakt van de eurozone. In een situatie waarbij Griekenland uit de eurozone, of 
zelfs uit de Europese Unie gaat, zijn de verplichtingen aan crediteuren, waaronder de eurolanden 
en aan het EFSF, niet zomaar weg. De verplichtingen blijven gewoon staan, in euro's. Gebruikelijk 
is dat een land in betalingsproblemen naar de Club van Parijs gaat om over de schulden te 
onderhandelen. De Club van Parijs is bij een hoog inkomensland tot op heden nog nooit 
overgegaan tot kwijtschelding. 
 
Vraag 38 
Wanneer wordt het wetsvoorstel modernisering van de Comptabiliteitswet voorgelegd aan de 
Tweede Kamer? 
 
Antwoord 38 
Het wetsvoorstel modernisering van de Comptabiliteitswet wordt aan de Tweede Kamer 
voorgelegd, nadat de Raad van State hierover advies heeft uitgebracht. In maart 2015 is het 
wetsvoorstel voor advies aan de Raad van State gestuurd.  
Vraag 39 
Welke nieuwe garantieregelingen zijn er in 2014 bijgekomen? 
 
Antwoord 39 
Er zijn in 2014 geen grote garantieregelingen bijgekomen. Over wijzigingen in bestaande 
risicoregelingen wordt Uw Kamer geïnformeerd, door middel van het zogenaamde toetsingskader 
risicoregelingen. Zo heeft het ministerie van Economische Zaken u geïnformeerd over het actieplan 
MKB financiering waarbij 400 miljoen euro garantieruimte beschikbaar is gesteld voor initiatieven 
van nieuwe financiers en over de nieuwe garantieregeling GLOW voor kwekers die getroffen zijn 
door de Rusland boycot.  
 
Vraag 40 
Welke beleidsmatige mutaties ter grootte van 68,9 miljoen euro zijn niet tijdig eerst aan de 
Tweede Kamer gemeld? En waarom is dit niet tijdig gebeurd? 
 
Antwoord 40 
Volgens de Rijksbegrotingsvoorschriften moeten beleidsmatige kasmutaties na Najaarsnota voor 
het kerstreces aan de Kamer worden gemeld. Beleidsmatige verplichtingenmutaties na Najaarsnota 
moeten voor 1 maart aan de Tweede Kamer worden gemeld. Op pagina 88 van het FJR vindt u een 
overzicht van beleidsmatige mutaties na Najaarsnota waarover de Tweede Kamer middels een brief 
is geïnformeerd. De mutaties worden in het Financieel Jaarverslag van het Rijk toegelicht. Voor vier 
mutaties uit dit overzicht, die samen optellen tot 191,9 miljoen euro geldt dat ze niet tijdig gemeld 
zijn. Zie onderstaande tabel.  
 
Begrotings- Artikel- Omschrijving Bedrag U V Over-
hoofdstuk nummer (miljoenen) schrijding 
       
6 VenJ 31  Helicoptercapaciteit (SAR) 2,5 X  Ja 
       
8 OCW 4 Vooruitbetaling salarismix MBO 41,1 X  Ja 
8 OCW 15 Vooruitbetaling mediabijdrage 2015 142,0 X  Ja 
       
65 DF 3 Programma Stroomlijn 6,3  X Ja 
 
Voor bovenstaande mutaties geldt dat deze pas na het verstrijken van de termijn voor het melden 
van beleidsmatige mutaties aan het licht zijn gekomen (bijvoorbeeld bij accountscontrole of bij
