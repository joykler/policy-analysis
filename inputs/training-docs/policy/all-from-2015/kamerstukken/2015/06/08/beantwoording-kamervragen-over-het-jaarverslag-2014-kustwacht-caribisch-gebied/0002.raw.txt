Antwoorden op de feitelijke vragen van de vaste commissie van Defensie 
 
 
aan de minister van Defensie inzake het Jaarverslag 2014 van de 
 
Kustwacht voor het Koninkrijk der Nederlanden in het Caribisch Gebied 
(Kamerstuk 34000-X, nr.  91). De vragen zijn ingezonden op 27 mei 2015 
 
met kenmerk 2015D19671.  
 
1 
Welke gevolgen heeft de verslechterende interne situatie van Venezuela 
voor de Kustwacht voor het Koninkrijk der Nederlanden in het Caribisch 
gebied 
3 
Kunt u aangeven wat de consequenties zijn van de 'politieke 
ontwikkelingen' in Venezuela voor de veiligheid van het Caribisch 
gebied?  
 
Venezuela verkeert in een economische crisis. De economische moeilijkheden 
hebben geleid tot protesten en de steun voor president Maduro lijkt te 
verminderen. De toenemende binnenlandspolitieke spanningen in Venezuela zijn 
een bron van zorg. Van een directe bedreiging voor de soevereiniteit of de 
territoriale integriteit van het Koninkrijk is op dit moment (nog) geen sprake. 
 
Uiteraard houden we de ontwikkelingen aangaande de veiligheidssituatie goed in 
de gaten, inclusief de militaire dimensie. Vooralsnog zijn er geen gevolgen voor 
het optreden van de Kustwacht. Het spreekt voor zich dat we waakzaam zijn. 
Mocht de interne situatie verder verslechteren, zou dit kunnen leiden tot een 
toename van het aantal pogingen Venezuela te ontvluchten. De verwachting is 
dat deze migratie vooral over land naar de buurlanden zal gebeuren. 
 
2 
Kunt u aangeven wanneer de samenwerking met Frankrijk op het gebied 
van Search and Rescue (SAR-taken) weer wordt hervat?  
 
De samenwerking op het gebied van SAR-taken is niet gestopt. Alleen de 
gezamenlijke patrouilles en reguliere patrouilles in wederzijdse territoriale 
wateren zijn op verzoek van de lokale Franse autoriteiten tijdelijk opgeschort, in 
afwachting van het ondertekenen van een operationele 
samenwerkingsovereenkomst door het bevoegd gezag in Parijs. Binnenkort 
spreek ik wederom met mijn Franse collega Le Drian over de samenwerking in de 
Cariben. Hierbij zullen ook de operationele afspraken ter sprake komen. Wij zijn 
beiden gedreven om de samenwerking zo spoedig verder te versterken. 
 
4 
Kunt u toelichten hoe u de samenwerking met Venezuela in de toekomst 
ziet, gezien deze ontwikkelingen?  
 
In 1988 hebben het Koninkrijk der Nederlanden en Venezuela een overeenkomst 
gesloten inzake de preventie, controle en beteugeling van het misbruik van 
ongeoorloofde handel in en de ongeoorloofde productie van verdovende middelen, 
psychotrope stoffen en de daarmee in verband staande chemische middelen. Het 
 Pagina 2 van 5
