Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
 Gemeente Rotterdam heeft een sloopregeling voor oude voertuigen; wanneer 
na de sloop een elektrische auto wordt aangeschaft geldt een extra premie. 
 
De verschillende belastingvoordelen en subsidies sluiten elkaar niet uit en zijn, 
afhankelijk van de doelgroep (bv. ondernemer of werknemer) stapelbaar. De 
hoogte van het bedrag verschilt per situatie, omdat dit afhangt van de doelgroep 
en het voertuig (type en prijs). Het is daardoor onmogelijk om één bedrag te 
noemen. 
 
Vraag 69: 
Onderschrijft u de conclusie van de Algemene Rekenkamer en Policy Research dat 
in 2020 van de 300.000 met stimuleringsregelingen verkochte (semi-) elektrische 
auto’s zo’n 70.000 tot 105.000 exemplaren zullen zijn verkocht aan het 
buitenland? 
 
Antwoord: 
Dit getal is genoemd door het onderzoeksconsortium Policy Research Corporation 
en TNO en de Algemene Rekenkamer. In hoeverre deze getallen zich 
daadwerkelijk zullen voordoen is mede afhankelijk van het fiscale beleid ten 
aanzien van (semi) elektrische auto’s. De staatssecretaris van Financiën zal uw 
Kamer daar binnenkort nader over informeren via de Autobrief 2.0. 
 
Vraag 70: 
Wat zal het aandeel van het soort grote plug-ins worden om de doelstelling van 
200.000 (semi-) elektrische auto’s te halen? 
 
Antwoord: 
Eind april 2015 reden er in Nederland 7887 volledig elektrische en 43.202 semi-
elektrische personenauto’s. Van de semi-elektrische auto’s is het overgrote deel 
een plug-in hybride auto. Hoe deze verhouding zich in de komende jaren gaat 
ontwikkelen is sterk afhankelijk van het in die periode te voeren beleid. Dat beleid 
wordt binnenkort gepresenteerd in de Autobrief 2.0. 
 
Vraag 71: 
Kunt u aangeven wat de totale kosten zijn voor de overheid van de (semi-) 
elektrische auto tot op heden waarbij alle subsidies, financiële en fiscale 
regelingen en de kosten voor de infrastructuur zijn meegenomen? 
 
Antwoord: 
In bijlage 5 van de Miljoenennota worden de kosten vermeld van de vrijstelling 
MRB voor auto’s met een CO -uitstoot van hooguit 50 gr/km en de kosten van de 
2
verlaagde bijtellingspercentages. Deze laatste zijn echter niet uitgesplitst naar 
wel- en niet-elektrische voertuigen. In 2015 vindt in de MIA nog slechts beperkte 
stimulering plaats. De kosten van de stimulering in de BPM zijn niet zichtbaar 
omdat die stimulering in de tarieven is verwerkt. Het antwoord op vraag 63 bevat 
een schatting van niet-fiscale uitgaven tot dusverre. Daarmee hebt u een zo 
compleet mogelijk beeld.  
 
 
 Pagina 72 van 90
