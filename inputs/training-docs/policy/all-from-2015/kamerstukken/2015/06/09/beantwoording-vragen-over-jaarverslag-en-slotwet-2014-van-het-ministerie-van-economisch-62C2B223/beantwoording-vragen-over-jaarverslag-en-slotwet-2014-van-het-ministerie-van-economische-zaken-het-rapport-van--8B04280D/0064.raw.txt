Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
 
Vraag 45: 
Kunt u toelichten waarom u het niet realistisch acht dat een kredietregister, 
analoog aan het register waaraan de Europese Centrale Bank (ECB) werkt, meer 
inzicht kan geven in de problematiek van onderfinanciering? 
 
Antwoord: 
Een kredietregister in de zin van een centrale registratie van verstrekte kredieten 
biedt geen inzicht in de financierbaarheid van een vergelijkbare populatie van 
bedrijven die geen financiering heeft verkregen. Verschillende factoren zorgen 
ervoor dat de twee populaties niet vergelijkbaar zijn en dus niet kunnen worden 
meegenomen in een kredietregister. Zo is de kwaliteit van de informatie per 
bedrijf verschillend en neemt het belang van subjectieve factoren zoals de 
kwaliteit van de ondernemer toe naarmate het bedrijf kleiner is. En deze 
subjectieve factoren kunnen niet in een register worden opgeslagen. Ook is het 
moeilijk te bepalen wanneer en of ondernemers zich voldoende hebben 
ingespannen om financiering te verkrijgen. Tot slot is de ontwikkeling in het 
aanbod van financiering, zoals de omvang van niet-bancaire aanbieders van mkb 
financiering, niet te vertalen naar een kredietregister, maar is het wel relevant 
voor de omvang en fluctuatie van het financieringsprobleem. 
 
Vraag 46: 
Worden de banken betrokken bij het verzamelen van additionele data m.b.t. 
kredietverlening en de effectiviteit van garantieregelingen?? 
 
Antwoord: 
De financiers die gebruik maken van de garantieregelingen, waar de banken een 
belangrijk deel van uitmaken, participeren altijd in de evaluatieonderzoeken naar 
de effectiviteit van de regelingen. Ook hebben zij deelgenomen aan de 
onderzoeken van de Stuurgroep ‘Kredietverlening’ naar de leningomvang van het 
uitstaand kredietvolume.  
 
Vraag 47: 
Hoe gaat u kleine bedrijven extra ondersteunen bij hun inspanningen om de 
benodigde kredieten te verkrijgen? 
 
Antwoord: 
Het financieringsinstrumentarium is al in belangrijke mate op kleine bedrijven 
gericht. Genoemd kunnen worden Qredits, de extra faciliteiten binnen de BMKB 
voor starters en kleine leningen zoals, Vroege Fase Financiering en de Seed 
Faciliteit. Ik verwacht dat met de funding garantie voor nieuwe aanbieders van 
mkb financiering eveneens enkele nieuwe, op kleine bedrijven gerichte financiers 
zullen ontstaan. Via de ondersteuning van crowdfunding en kredietunies ontstaat 
een verdere mogelijkheid voor met name kleine bedrijven om aan financiering te 
komen. Ook de flankerende maatregelen voor mkb financiering komen met name 
aan kleine bedrijven ten goede. Ik noem het project dat nu loopt om samen met 
MKB-NL, VNO-NCW, NVB, RVO.NL en KvK te komen tot een publiek-private 
 
 Pagina 64 van 90
