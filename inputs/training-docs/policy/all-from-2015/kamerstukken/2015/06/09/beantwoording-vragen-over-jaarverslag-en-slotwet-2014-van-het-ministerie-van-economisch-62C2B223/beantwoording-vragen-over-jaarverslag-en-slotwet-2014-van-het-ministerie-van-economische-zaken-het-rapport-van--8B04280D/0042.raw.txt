Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
opengesteld zouden worden, nl. de regeling Brede Weersverzekering en de 
Garantieregeling Markt Innovaties (GMI). Voor beide regelingen is structureel € 9 
mln aan nationale cofinanciering benodigd, terwijl het beschikbare budget voor 
cofinciering hoger was. Het vrijvallende budget is gebruikt ter financiering van het 
plan van aanpak NVWA. 
 
Vraag 100: 
Kunt u concreet ingaan op de diverse maatregelen die zijn getroffen om 
achterstanden op het gebied van natuurbehoud- en herstel uit te voeren in 
Caribisch Nederland? 
 
Antwoord:  
Om deze achterstand in natuurbehoud en herstel in Caribisch Nederland te 
herstellen heb ik € 7,5 mln ter beschikking gesteld voor Caribisch Nederland om 
concrete projecten te financieren. Deze financiering is aan de openbare lichamen 
ter beschikking gesteld in de vorm van een bijzondere uitkering. Er zijn op dit 
moment een 10-tal projecten gefinancierd. De vijf projecten op Bonaire betreffen: 
het bestrijden van overbegrazing door loslopend vee, plattelandsontwikkeling in 
combinatie met natuurtoerisme, herbebossing, bestrijding van wilde varkens en 
ondersteuning van nominatie van het onderwaterpark als Unesco werelderfgoed.  
De twee projecten op St Eustatius bestaan uit het versterken van lokale 
natuurbeheersorganisaties en bestrijding van loslopend vee.Op Saba wordt 
gewerkt aan het verbeteren van wandelpaden door natuurgebieden, bestrijding 
van loslopende geiten en kustbescherming vanwege erosiegevaar en potentiele 
koraalschade.  
 
Vraag 101: 
Kunt u uiteenzetten waarom het oplossen van verkeersknelpunten voor de otter in 
Friesland 0,6 miljoen euro kost? 
 
Antwoord: 
Het Hof van Justitie heeft bij arrest van 4 november 2014 de Staat verplicht om 
deze urgente verkeersknelpunten in Friesland op korte termijn op te lossen. De 
kosten bestaan voor het grootste deel uit de aanleg van twee ottertunnels onder 
een bestaande rijksweg. De overige kosten betreffen de aanleg en verlenging van 
hekwerken en rasters langs de in het arrest aangewezen rijkswegen. 
 
Vraag 102: 
Is de verwachting dat de verbetermaatregelen voor de Europees Visserijfonds 
(EVF) voldoende zijn, zodat het Europese subsidiebedrag van meer dan 5 miljoen 
euro niet verloren gaat? Indien blijkt dat ze niet voldoende zijn, welke 
mogelijkheden zijn er dan nog om te voorkomen dat dit bedrag verloren gaat? 
 
Antwoord: 
Zie ook de antwoorden op de vragen 112 tot en met 114 over het AR rapport over 
het EZ jaarverslag 2014. Naast de genomen verbetermaatregelen, zoals het 
bewaken van de effectieve en spoedige invoering van noodzakelijke verbeteringen 
 
 Pagina 42 van 90
