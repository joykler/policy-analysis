Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
en de risico’s die dit meebrengt voor mkb bedrijven zich geen voorstander 
van een dergelijk register getoond 
3. Het Centraal Planbureau en Sociaal Economische Raad hanteren een derde 
begrip voor een kredietregister: informatie om de kredietwaardigheid van het 
mkb te kunnen beoordelen. Op dat punt is in het aanvullend actieplan mkb-
financiering aangekondigd dat via de actie SBR+ de beschikbaarheid van 
gestandaardiseerde informatie over de kredietwaardigheid digitaal verbeterd 
wordt. Voorafgaand daaraan is ondersteuning in de vorm van een lening 
verstrekt aan “Het Kredietpaspoort”, waarmee ondernemers aan hun 
financiers een breed inzicht kunnen bieden in hun onderneming. Dit is van 
belang voor zowel de financiers als voor de toezichthouders. 
Het kredietregister kan een uiterlijk krijgen vergelijkbaar met de werking van het 
Bureau Kredietregistratie (BKR) voor particulieren. Een kredietregister kan 
mogelijk administratieve lasten met zich meebrengen. De administratie lasten  
hangen af van de wijze van implementatie en de wijze waarop financiers hun 
administratie inhoudelijk en technisch hebben vormgegeven. Gezien de 
standaardisering en digitalisering mag verwacht worden dat per saldo de 
administratieve lasten voor bedrijven kunnen dalen.  
 
Vraag 3: 
Waarom voldoen de aanbestedingen van het ministerie van EZ al zes jaar niet aan 
de eigen regels? Vindt u ook dat EZ, als verantwoordelijk ministerie voor de 
Aanbestedingswet, hierin een voorbeeldfunctie heeft? Hoe kan dit opgelost 
worden? 
 
Antwoord: 
De Algemene Rekenkamer constateert dat in 2014 stappen zijn gezet in het 
verbeteren van het inkoopbeheer. 
In de afgelopen jaren zijn verschillende maatregelen genomen conform de 
rijksbrede kaders voor inkopen. Voorbeelden hiervan zijn het benoemen van een 
Coördinerend Directeur Inkoop (CDI) die toeziet op de invoering en de juiste 
uitvoering van deze inkoopkaders binnen EZ.  
Ik heb in dit verband tevens een centraal Inkoop UitvoeringsCentrum (IUC) 
opgericht en inkooppleinen ingericht bij elke zelfstandig aanbestedende dienst. 
Daarnaast zijn diverse verbeteracties uitgevoerd die hebben geleid tot een beter 
inkoopproces- en –beheer. Zo zijn spendanalyses (analyses van alle gedane 
inkopen)uitgevoerd binnen het kerndepartement en binnen de zelfstandig 
aanbestedende diensten om een beter inzicht te krijgen in mogelijke 
rechtmatigheidsrisico’s. Hierdoor is beter zicht op dossiers waar mogelijk Europees 
aanbesteed zou moeten worden. Door de centralisatie van inkoopactiviteiten 
binnen EZ is het beter mogelijk gebleken om inkoopbehoeften te clusteren en zo 
efficiënter in te kopen. 
Dit heeft er onder andere toe geleid dat de onvolkomenheid van inkoop binnen het 
kerndepartement is opgelost.  
 
De over 2014 geconstateerde problemen met betrekking tot inkoop hebben 
betrekking op twee  agentschappen: RVO.NL en NVWA. De problemen bij inkoop 
 
 Pagina 49 van 90
