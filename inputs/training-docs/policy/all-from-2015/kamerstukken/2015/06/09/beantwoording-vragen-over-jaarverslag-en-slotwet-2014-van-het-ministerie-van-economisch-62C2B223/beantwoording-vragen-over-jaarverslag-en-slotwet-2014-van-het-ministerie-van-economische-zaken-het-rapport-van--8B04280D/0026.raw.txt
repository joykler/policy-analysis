Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
onderzoek vereist, waardoor beter kan worden ingeschat wat de haalbare 
productie is. 
 
Vraag 59: 
Wanneer vindt de evaluatie van het Energieakkoord plaats? Kunnen de stukken op 
1 januari 2016 bij de Kamer liggen? Welke mogelijkheden zijn er om nog bij te 
sturen? 
 
Antwoord: 
In het Energieakkoord is afgesproken dat in 2016 een evaluatie van het 
Energieakkoord plaatsvindt. Hierbij wordt de voortgang van het akkoord 
beoordeeld en wordt over het vervolg besloten met het oog op het bereiken van 
de in het akkoord overeengekomen doelstellingen voor 2020 en 2023, inclusief 
het verkennen van aanvullende maatregelen waar nodig en wenselijk. 
 
In de uitvoeringsagenda 2015 van het Energieakkoord (Kamerstukken II, 
Vergaderjaar 2014-2015, 30196, nr. 296) is aangegeven dat de Nationale 
Energieverkenning van 2015 inzichtelijk moet maken waar mogelijk 
beleidstekorten dreigen op het gebied van energiebesparing, hernieuwbare 
energie en werkgelegenheid. Op basis hiervan wordt in 2015 besloten waar 
verkenningen naar intensiveringen of aanvullende maatregelen wenselijk of 
noodzakelijk zijn. Dat gebeurt in de Voortgangsrapportage 2015 van de 
Borgingscommissie, die onder meer een reactie op de Nationale 
Energieverkenning 2015 zal bevatten. Naar verwachting verschijnt de 
Voortgangsrapportage in november 2015, circa een maand na publicatie de 
Nationale Energieverkenning 2015. 
 
De evaluatie vindt plaats in 2016. De voorbereidingen hiervoor worden in 2015 
getroffen. De evaluatie zal dan ook niet op 1 januari 2016 beschikbaar zijn. Ik zal 
uw Kamer eind 2015 informeren over de wijze waarop de evaluatie zal 
plaatsvinden. 
 
Vraag 60: 
Waarom was de realisatie van de gasbaten 1.34 miljard euro lager dan begroot? 
 
Antwoord: 
De daling wordt vooral veroorzaakt door lagere gasprijzen. Bij de oorspronkelijke 
raming van de gasbaten is uitgegaan van een gemiddelde TTF gasprijs van 26 
eurocent/Nm3. De gemiddelde TTF gasprijs over 2014 is uitgekomen op 21 
eurocent/Nm3.  
Daarnaast is in 2014 een lager gasvolume uit het Groningenveld en de kleine 
velden geproduceerd dan oorspronkelijk geraamd, namelijk 70 mld Nm3 in plaats 
van 71 mld Nm3. Hiervan is 42,4 Nm3 afkomstig uit het Groningenveld. Ook zijn 
de kosten als gevolg van de aardbevingsrisicoâ€™s hoger uitgevallen dan geraamd 
(zie ook het antwoord op vraag 80).  
 
  
 
 Pagina 26 van 90
