Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
mogelijkheden om kleinschalige hernieuwbare warmteopties een grotere kans 
van slagen te geven. 
 
Vraag 5: 
Gaat u op deze manier de doelstellingen halen van 14% duurzame energie in 
2020 en 16% in 2023? Waarom zet de Algemene Rekenkamer hier vraagtekens 
bij? Waarom is er 12,8 miljard euro extra subsidie nodig? Hoe verhoudt dit zich 
tot de onderuitputting van de huidige middelen? Klopt het percentage 
onderuitputting van 39% in 2020? 
 
Antwoord: 
De Algemene Rekenkamer (AR) heeft in haar rapport gebruik gemaakt van de 
gegevens van (een voorlopige versie van) de Nationale Energie Verkenning (NEV) 
2014, waarin het aandeel hernieuwbare energie lager werd ingeschat (12,4% in 
2020 en 15,1% in 2023) dan in de definitieve versie. Zoals ik in mijn reactie op 
het rapport van de AR heb aangegeven, vind ik de conclusie dat de beoogde 
doelstellingen niet worden behaald voorbarig. Ik ga er vooralsnog vanuit dat de 
doelen voor hernieuwbare energie haalbaar zijn met de middelen die bij het 
opstellen van het Energieakkoord meerjarig zijn opgesteld en vastgelegd op de 
EZ-begroting. Zoals ook in de NEV 2014 is aangegeven, is dit meerjarig 
beschikbare budget en de Opslag Duurzame Energie (eveneens meerjarig 
vastgelegd) op zichzelf geen knelpunt om de doelen van 14% hernieuwbare 
energie in 2020 en 16% in 2023 te realiseren. Er is naar mijn mening dus geen 
extra € 12,8 mld aan subsidie nodig. Overigens, zoals ik ook in mijn antwoorden 
op vragen 12 en 13 bij het AR rapport toelicht, heeft de AR voor het opstellen van 
haar rapport gebruik gemaakt van de uitkomsten van een rekenmodel van ECN 
dat was opgesteld in het kader van een voorversie van de NEV 2014. Het model, 
(de waarde van) de doorgerekende variabelen en de uitkomsten daarvan zijn mij 
niet bekend, zodat ik geen aanvullende berekeningen en vergelijkingen met 
ramingen op de EZ-begroting kan maken. 
 
De beschikbare middelen vormen geen knelpunt in de realisatie van de 
doelstellingen. Wel spelen factoren van niet-financiële aard mee zoals technische 
mankementen bij projecten en vergunningsprocedures, die er mogelijk toe leiden 
dat er vertraging in de realisering van hernieuwbare energie zou kunnen 
optreden. Mede hierom heb ik vorig jaar de mogelijkheden voor ‘banking’ 
uitgebreid, zodat projecten in latere jaren productie in kunnen halen. Daarnaast 
zorgt de Rijkscoördinatieregeling voor integrale besluitvorming voor snellere 
vergunningverlening, zodat projecten eerder tot stand komen. Ook zou beperkte 
hoeveelheid beschikbare potentieel in de markt mogelijk een rol kunnen spelen bij 
de realisatie van de doelstellingen. 
 
In 2016 wordt het Energieakkoord geëvalueerd. Na de evaluatie zal besloten 
worden of extra maatregelen nodig zijn om de doelen van 14% hernieuwbare 
energie in 2020 en 16% in 2023 te halen. Tot dat moment is het van belang dat 
alle partijen de afgesproken maatregelen daadkrachtig implementeren en hier ook 
de tijd en ruimte voor krijgen. Als in 2016 blijkt dat de inspanningen van de 
 
 Pagina 52 van 90
