Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
van een project is vastgesteld. Producenten hebben vervolgens een bepaalde 
periode de tijd om te starten met het produceren van hernieuwbare energie. Ze 
ontvangen vervolgens alleen subsidie voor de energie die ze daadwerkelijk 
produceren. Om uiteenlopende redenen, zoals technische mankementen, 
veranderingen in biomassaprijzen en het ontbreken van vergunningen worden 
producenten gedwongen of kunnen ze ervoor kiezen om hun installatie stil te 
zetten, minder te produceren of het gebruik van de installatie uit te stellen. De 
SDE+ verplicht de producenten immers niet om de maximale productie te 
behalen. Als producenten niet binnen de vooraf gestelde termijn tot productie 
overgaan, wordt de beschikking ingetrokken zodat de middelen ingezet kunnen 
worden voor andere projecten. 
 
Vraag 10: 
Welke factoren hebben bijgedragen aan de vertraging van projecten voor 
hernieuwbare energie? 
 
Antwoord: 
Zie het antwoord op vraag 9. 
 
Vraag 11: 
Welke factoren hebben bijgedragen aan de mindere productie bij projecten voor 
hernieuwbare energie? 
 
Antwoord: 
Zie het antwoord op vraag 9. 
 
Vraag 12: 
Kunt u aangeven waarom de verwachte uitgaven uit de modelberekening van 
Energieonderzoek Centrum Nederland (ECN) voor wat de betreft de SDE+ subsidie 
veel hoger uitvallen dan de geraamde inkomsten van de opslag duurzame 
energie? 
 
Antwoord: 
De Algemene Rekenkamer heeft voor het opstellen van haar rapport gebruik 
gemaakt van de uitkomsten van een rekenmodel van ECN dat was opgesteld in 
het kader van een voorversie van de Nationale Energie Verkenning 2014. Figuur 1 
in het rapport van de Rekenkamer is daarop gebaseerd. Het model, (de waarde 
van) de doorgerekende variabelen en de uitkomsten daarvan zijn mij niet bekend, 
zodat wij geen aanvullende berekeningen en vergelijkingen met de ramingen op 
de EZ-begroting kunnen maken. Het is voor mij dan ook niet mogelijk om 
verschillen tussen cijfers uit de ECN-modelberekening en de ODE-
ontvangstenraming op de EZ-begroting te verklaren.  
 
Vraag 13: 
Kunt u figuur 1 waarbij een modelberekening van ECN wordt weergegeven van de 
verwachte uitgaven uitbreiden t/m het jaar 2038, zodat voor de gehele periode 
 
 Pagina 54 van 90
