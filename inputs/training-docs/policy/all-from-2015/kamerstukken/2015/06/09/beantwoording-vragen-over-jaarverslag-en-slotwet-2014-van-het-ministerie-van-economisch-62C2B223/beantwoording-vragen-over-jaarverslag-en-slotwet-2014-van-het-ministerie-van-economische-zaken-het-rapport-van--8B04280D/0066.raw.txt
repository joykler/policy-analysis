Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Antwoord: 
De Algemene Rekenkamer vraagt om beter in kaart te brengen hoe groot de 
financieringsproblematiek voor bedrijven is, om een beter inzicht in hoeverre 
garantieregelingen tot additionele financiering leiden en om een ambitieniveau 
vast te stellen voor de additionaliteit van de garantiefondsen. 
Met betrekking tot de eerste vraag heb ik in mijn antwoord op de vragen 19, 20 
en 26 uiteengezet dat de mogelijkheden daartoe zeer beperkt zijn, zeker zolang er 
nog zo’n grote dynamiek heerst in deze markt. Dat neemt niet weg dat dit 
onderwerp wel mijn aandacht heeft. Zodra ik (kosteneffectieve) mogelijkheden zie 
om tot een beter inzicht te komen, zal ik nadere maatregelen nemen om tot dat 
inzicht te geraken en de Tweede Kamer daarvan op de hoogte te stellen. 
Met betrekking tot de additionaliteit heb ik aangegeven dat ik bij volgende 
evaluaties van garantie instrumenten zal bezien of nieuwe econometrische 
analyses, zoals toegepast bij de Garantie Ondernemingsfinanciering en momenteel 
gehanteerd bij de BMKB, ook toegepast kunnen worden. 
 
Vraag 54: 
Welke indicatoren zijn er voor de mate waarin de prikkels in de regelingen 
additionaliteit stimuleren? 
 
Antwoord: 
Zie antwoord op vraag 21. 
 
Vraag 55: 
Hoe verklaart u het door de Algemene Rekenkamer geconstateerde feit dat van de 
met stimuleringsregelingen verkochte (semi-) elektrische auto’s het grootste deel 
plug-in hybride auto’s zijn waarvan de milieuwinst beperkt is? 
 
Antwoord: 
Dit valt door het volgende te verklaren: 
1. Het fiscale beleid in 2013 kende geen onderscheid tussen plug-in hybride en 
volledig elektrische auto’s. Veel particulieren hebben gekozen voor een plug-in 
hybride auto; 
2. Het feit dat autofabrikanten met beide modellen supercredits (EU-regelgeving) 
konden verwerven. Hierdoor was er geen prikkel om puur elektrisch auto’s 
meer te promoten; 
3. Het gegeven dat plug-in hybriden elektrisch rijden combineren met een 
brandstofmotor, waardoor deze auto’s voor veel toepassingen inzetbaar zijn; 
4. Het feit dat automobilisten nog niet durven vertrouwen dat ze waar en 
wanneer nodig kunnen laden, zodat ze de voorkeur geven aan een auto die 
ook conventioneel kan rijden. 
Nederland is niet uniek in de grotere verkoop van plug-in hybriden dan volledig 
elektrische auto’s. Zo is in berichtgeving aangegeven dat in Duitsland, 
 
 Pagina 66 van 90
