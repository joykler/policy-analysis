Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Dat heeft te maken met één van de kenmerken van de instrumenten, namelijk 
dat ze alleen gebruikt mogen worden voor nieuwe financieringen (fresh money). 
Dat houdt in dat herfinancieringen, die met name van belang zijn bij conjuncturele 
teruggang, niet onder de garantie gebracht kunnen worden. Daarvoor zijn een 
aantal overwegingen:  
 In de eerste plaats zijn nieuwe financieringen vrijwel altijd groeigerelateerd in 
tegenstelling tot herfinancieringen. Door deze focus dragen de 
garantieregelingen dus vooral bij aan economische groei. 
 In de tweede plaats zijn herfinancieringen doorgaans riskanter dan nieuwe 
financieringen. De toch al aanzienlijke verliezen die bij een slechte 
conjunctuur geleden worden, zouden dan verder toenemen. Bovendien speelt 
dat bij herfinancieringen de banken vaak gedwongen zijn om ook zonder 
garantie daartoe over te gaan, omdat bij faillissement van het bedrijf, die het 
gevolg zou kunnen zijn van het weigeren van herfinanciering, de bank toch 
verlies leidt op zijn bestaande financiering. Garanties op herfinancieringen 
zouden er in belangrijke mate toe leiden dat bestaande risico’s van banken, 
die zij doorgaans toch in hun boeken zouden houden, naar de Staat 
overgeheveld worden. 
 In de derde plaats betreft een deel van de herfinancieringen bedrijven in 
moeilijkheden. De staatssteunregels verbieden in dat geval overheidgaranties. 
Daarom ben ik van mening dat de regelingen, zei het met een lager volume, toch 
succesvol zijn. 
Wel is geconstateerd dat voor banken als gevolg van de Bazel regels bepaalde 
categorieën leningen minder aantrekkelijk worden. Het ongebruikte budget van de 
genoemde garantieregelingen wordt ingezet om het tot stand komen van nieuwe 
aanbieders, die de categorieën leningen die voor banken minder aantrekkelijk zijn 
geworden, te kunnen bedienen. 
 
Vraag 7: 
Zijn de overschrijdingen op de post HBO-Groen van incidentele of structurele 
aard? 
 
Antwoord: 
De overschrijding bij HBO-groen in 2014 is structureel van aard en wordt 
veroorzaakt door het aanpassen van OCW-conforme prijzen per instelling en per 
graad. Voor 2014 is deze verhoging in de slotwet verwerkt, structureel is deze 
e
verhoging in de 1 suppletoire EZ-begroting 2015 verwerkt.  
 
 
 
 Pagina 89 van 90
