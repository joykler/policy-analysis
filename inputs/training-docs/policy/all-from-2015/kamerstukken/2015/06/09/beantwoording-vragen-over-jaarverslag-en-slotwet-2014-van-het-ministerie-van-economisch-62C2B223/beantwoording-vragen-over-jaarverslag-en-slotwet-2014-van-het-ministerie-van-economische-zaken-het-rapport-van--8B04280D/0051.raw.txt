Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
aanbestedingsfouten die de AR constateert hebben betrekking op € 2,4 mln van 
de inkopen.  
 
De volgende verbeteracties zijn afgesproken met NVWA. De voortgang van de 
uitvoering hiervan wordt gemonitord door mijn departement:  
1. Om het gebruik van de gecentraliseerde inkoopprocedure verder te stimuleren 
zal de NVWA onder andere  alle facturen boven de € 1.250 die niet voorzien 
zijn van een ordernummer uit de inkoopprocedure halen en waar mogelijk 
herstellen. Het doel hiervan is om een cultuur te creëren waarin het inkopen 
via de procedure vanzelfsprekend is.  
2. Duidelijke communicatie binnen de organisatie, betere informatievoorziening 
over inkoop en daar waar nodig werken met jaarorders maken. 
3. Op het hoogste managementniveau van de NVWA is de betrokkenheid bij de 
verbetering van het inkoopproces georganiseerd. Zo is er een nieuwe 
‘Tenderboard’ ingericht die een belangrijke rol speelt bij de goedkeuring van 
alle aanbestedingstrajecten en de opdrachtverlening aan het IUC.  
4. Tot slot zal de afdeling inkoop van de NVWA  zowel kwalitatief als kwantitatief 
worden versterkt en geeft de NVWA binnen de ICT-projecten voorrang aan het 
inkoopproces. 
 
Vraag 4: 
Op welke manier kan de onderuitputting van de SDE+ tegengegaan worden? Is er 
een grotere rol mogelijk voor kleine houtkachels die houtsnippers uit het 
bosbeheer verbranden? 
 
Antwoord: 
Op basis van de productiecijfers van de projecten die de afgelopen jaren SDE(+)-
subsidie hebben gekregen kan niet worden geconcludeerd dat er sprake is van 
structurele onderproductie. Bij wind op land projecten en zonne-energie projecten 
is zelfs sprake van overproductie. Bij biomassa projecten en geothermie waren in 
de periode 2008-2013 wel tekenen van onderproductie waarneembaar. Het is de 
verwachting dat deze onderproductie in de toekomst lager zal zijn door de 
mogelijkheid die in 2012 gecreëerd is om gemiste productie in latere jaren in te 
halen. Deze optie is in 2015 uitgebreid. Daarnaast is er sinds 2015 voor 
geothermie projecten een geologisch onderzoek vereist, waardoor beter kan 
worden ingeschat wat de maximaal haalbare productie is. Indien er ondanks deze 
maatregelen in enig jaar beschikbare middelen niet geheel benut worden, blijven 
deze middelen beschikbaar via de interne begrotingsreserve voor duurzame 
energie. Hierdoor kunnen deze middelen in latere jaren alsnog worden ingezet 
voor de stimulering van hernieuwbare energie productie.  
 
Voor kleinere hernieuwbare warmteopties bestaat ook relatief veel onbenut 
potentieel. Dat heeft er onder andere mee te maken dat deze opties qua grootte 
niet binnen de SDE+-kaders vallen en dat de vereiste bemetering onevenredig 
duur uitvalt. Toch is hier veel relatief goedkoop potentieel (16 PJ) te benutten. 
Zoals in de Warmtevisie (TK 30196, nr. 305) aangegeven verken ik daarom de 
 
 Pagina 51 van 90
