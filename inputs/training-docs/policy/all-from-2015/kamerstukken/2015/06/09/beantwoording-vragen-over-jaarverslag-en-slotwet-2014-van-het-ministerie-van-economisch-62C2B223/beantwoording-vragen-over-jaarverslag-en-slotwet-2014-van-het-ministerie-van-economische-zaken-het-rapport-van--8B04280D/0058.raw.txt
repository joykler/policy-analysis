Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
zal hierover na het zomerreces geïnformeerd worden. Bij de evaluatie van de 
Groeifaciliteit in 2016 zal eveneens bezien worden of op basis van een 
econometrische evaluatie het effect van de regeling op de kredietverlening en de 
Nederlandse economie beter bepaald kan worden. 
 
Vraag 22: 
Kunt u het gebrek aan informatie toelichten, zoals door de Algemene Rekenkamer 
wordt aangegeven dat er gebrekkig inzicht is in de mate waarin gezonde bedrijven 
geen financiering krijgen en hoe groot hun financieringstekort is terwijl hier de 
afgelopen jaren regelmatig onderzoeken over zijn gepubliceerd, onder andere 
door De Nederlandsche Bank (DNB) en Panteia? 
 
Antwoord: 
De Algemene Rekenkamer veronderstelt dat het mogelijk is om een exact beeld te 
krijgen van de mate van onderfinanciering van het mkb. Zoals aangeven in het 
antwoord op vraag 19 met betrekking tot het AR rapport ben ik van mening dat 
het op dit moment, zeker onder de huidige omstandigheden, niet mogelijk is 
gedegen uitspraken te doen over de financieringsproblematiek bij het mkb. Ik 
tracht echter wel zo veel mogelijk kennis over (mkb) financiering te vergaren. Dit 
blijkt onder andere uit: 
 Ieder half jaar vindt een enquête plaats onder circa 1500 mkb bedrijven naar 
hun financieringsbehoefte, de mate waarin zij slagen om deze te vervullen, bij 
welke financiers, de ontwikkeling van de financieringsvoorwaarden etc. Deze 
onderzoeken worden ook telkens aan de Tweede Kamer toegezonden. 
Daarnaast wordt gebruik gemaakt van de openbare data van De Nederlandse 
Bank (DNB), de Europese Centrale Bank (ECB) en de Europese Commissie 
(Bank Lending Survey en SME Access to Finance Survey). 
 Er vindt zeer regelmatig overleg plaats met verschillende actoren die met mkb 
financiering te maken hebben zoals: banken, participatiemaatschappijen, 
business angels, factoring en leasing organisaties, crowdfunding organisaties, 
kredietunies, andere (potentiële) nieuwe aanbieders van mkb 
  financiering, MKB-Nederland en brancheorganisaties, Rijksdienst voor 
Ondernemend Nederland (RVO.NL) en financieringsadviseurs zoals accountants 
en wetenschappers. Deze contacten geven een gedetailleerd beeld van de 
ontwikkelingen op financieringsgebied. Tevens worden specifieke initiatieven 
ondersteund die meer zicht geven op mkb financiering zoals ‘MKB in Beeld’ dat 
in mei 2014 is uitgekomen. 
Gezien de dynamiek in de financieringswereld vindt ook fundamenteel onderzoek 
plaats naar de recente ontwikkelingen. Genoemd kunnen worden het rapport van 
de Commissie de Swaan uit 2011 en het onderzoek van de ambtelijke stuurgroep 
mkb financiering, in samenwerking met DNB en het Centraal Plan Bureau (CPB) 
en ondersteund door McKinsey, dat uitgemond is in het aanvullende actieplan MKB 
financiering van juli 2014 (TK  32 637, nr. 147). 
 
Vraag 23: 
Welke redenen zijn er voor uw geringe kennis over de financiering en 
ondersteuning van gezonde bedrijven? 
 
 Pagina 58 van 90
