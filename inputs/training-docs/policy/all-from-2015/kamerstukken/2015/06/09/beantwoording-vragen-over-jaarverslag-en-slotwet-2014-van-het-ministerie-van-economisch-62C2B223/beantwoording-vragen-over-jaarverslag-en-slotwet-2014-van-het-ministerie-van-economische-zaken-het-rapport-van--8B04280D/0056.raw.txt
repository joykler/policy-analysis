Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Hoe is de fusie tussen Agentschap NL en Dienst Regelingen, sinds 1 januari 2014 
de Rijksdienst voor Ondernemend Nederland (RVO.NL), tot nu toe verlopen? Zijn 
er al synergievoordelen zichtbaar? 
 
Antwoord: 
Het jaar 2014 was voor RVO.NL het eerste jaar als nieuw gevormde organisatie na 
de fusie. Een fusie van twee grote agentschappen grijpt in op de medewerkers, 
processen en systemen. Op het gebied van de bedrijfsvoering is dit eerste jaar 
vooral benut om tot normalisering te komen. Zo is er een nieuw financieel 
systeem ingevoerd en een nieuw inkoopproces geïntroduceerd. 
In 2014 heeft vooral de continuïteit van de dienstverlening aan de opdrachtgevers 
en ondernemers centraal gestaan. RVO.NL is erin geslaagd de dienstverlening op 
peil te houden. Zowel de opdrachtgevers als de ondernemers waardeerden de 
dienstverlening op een 7,3. De klanttevredenheid ligt daarmee op hetzelfde niveau 
als in voorgaande jaren (bij Agentschap NL en Dienst Regelingen).  
 
Reeds voor de fusie zijn synergie bevorderende maatregelen in gang gezet, zoals 
uniformering van subsidieregelingen, procesoptimalisatie en een uitbreiding van 
de digitale dienstverlening. (zie TK 2013-2014, 33744, nr. 3). Daarnaast is in 
2014 invulling gegeven aan onder meer bundeling van activiteiten ten aanzien van 
klantgegevens en –contact, bundeling van stafafdelingen en gezamenlijke 
huisvesting.  
 
Vraag 18: 
Waarom wordt de Dienst Landelijk Gebied opgeheven? Wie neemt deze taken 
over? 
 
Antwoord: 
De opheffing van de dienst vloeit voort uit de decentralisatie van Natuurbeleid. In 
september 2011 hebben het Rijk en de provincies het Onderhandelingsakkoord 
“Decentralisatie Natuur” gesloten. Over de uitkomst van de onderhandelingen 
tussen EZ en provincies over de uitwerking van het akkoord heeft de 
staatssecretaris van EZ de Tweede Kamer op 11 oktober 2013 geïnformeerd 
(Kamerstuk 33 576, nr. 8). De taken die gedecentraliseerd zijn worden vanaf 1 
maart 2015 uitgevoerd door de provincies. De taken die niet zijn 
gedecentraliseerd – de rijksopdrachten – worden sinds 1 maart 2015 uitgevoerd 
door de Rijksdienst voor Ondernemend Nederland. 
 
Vraag 19: 
Hoeveel bedrijven kunnen op dit moment niet aan voldoende financiering komen? 
 
Antwoord: 
Het is niet objectief vast te stellen hoeveel gezonde bedrijven met kansrijke 
plannen niet aan voldoende financiering kunnen komen. Dit is namelijk alleen vast 
te stellen door van afgewezen individuele aanvragen te beoordelen of deze 
afkomstig zijn van gezonde bedrijven met kansrijke plannen. Dat is een 
arbeidsintensief en subjectief proces. Om een beoordeling te kunnen maken van 
 
 Pagina 56 van 90
