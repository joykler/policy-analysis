Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
 
Antwoord: 
Uit een recent onderzoek van Telecompaper (zie: 
http://www.agentschaptelecom.nl/sites/default/files/eindrapport_dab_definitief_2
015.pdf) blijkt dat ca. 4% van de totale luistertijd bestaat uit luisteren naar de 
middengolf en dat dit percentage dalende is. De overige luistertijd is verdeeld over 
FM, internet, kabel en DAB+. De verwachting is dat dit percentage de komende 
tijd verder zal dalen als de belangrijkste middengolfzender van Nederland - NPO 
Radio 5 - per 1 september 2015 haar uitzendingen via de middengolf zal 
beëindigen. 
 
Vraag 30: 
Kunt u aangeven hoeveel een commerciële en publieke middengolf 
vergunninghouder jaarlijks moet betalen aan kosten voor toezicht en gebruik van 
frequentie en hoeveel wordt daarbij door de overheid bijgedragen? 
 
Antwoord: 
FM- en middengolfvergunninghouders betalen jaarlijks de kosten die door het 
Agentschap Telecom (AT) worden gemaakt voor haar toezichthoudende taak. Op 
grond van de “Regeling vergoedingen Agentschap Telecom 2015” betaalt een 
vergunninghouder (zowel FM als middengolf) in 2015 € 566 (2014: € 565) per 
kilowatt (kW) zendvermogen en daarnaast € 341 (2014: € 341) per combinatie 
van opstelplaats en frequentiekanaal. Er wordt geen onderscheid gemaakt tussen 
commerciële en publieke vergunninghouders voor de doorbelasting van de 
toezichtkosten.  
In totaal betalen de middengolfvergunninghouders jaarlijks circa € 400.000 voor 
toezicht, waarvan € 100.000 door de commerciële partijen en € 300.000 door de 
publieke omroep. De FM-vergunninghouders betalen in totaal jaarlijks circa € 3,2 
mln voor toezicht, waarvan € 1,8 mln door de commerciële partijen en € 1,4 mln 
door de publieke omroepen.  
 
Voor de vergoeding van de kosten van de werkzaamheden die zijn gemoeid met 
de uitvoerende taak (vergunningverlening e.d.) betalen alle vergunninghouders op 
grond van voornoemde regeling in het jaar van verlening eenmalig € 619 (2014: € 
618) per opstelplaats. Voor vergunningen voor frequenties hoger dan 104,9 MHz 
(lokale omroepen) geldt een bedrag van € 153 (2014: € 153) per opstelplaats. De 
kosten voor toezicht en vergunningverlening voor de middengolf en FM worden 
doorberekend aan de vergunninghouders. De overheid draagt hier niet aan bij.  
 
  
 
 Pagina 13 van 90
