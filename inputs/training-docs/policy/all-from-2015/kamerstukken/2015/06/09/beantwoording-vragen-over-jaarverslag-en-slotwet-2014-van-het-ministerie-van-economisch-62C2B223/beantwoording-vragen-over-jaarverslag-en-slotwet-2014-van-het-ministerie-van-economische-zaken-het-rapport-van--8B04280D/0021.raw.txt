Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Antwoord: 
Het is de verwachting dat deze onderproductie in de toekomst lager zal zijn door 
de mogelijkheid die er in 2012 gecreëerd is om gemiste productie in latere jaren 
in te halen (‘banking’; zie ook het antwoord op vraag 4 bij het 
Verantwoordingsonderzoek van de Algemene Rekenkamer) en doordat de 
ervaringsgegevens worden meegenomen bij de raming van nieuwe projecten. De 
mogelijkheden voor ‘banking’ zijn in 2015 voor veel categorieën uitgebreid. 
Daarnaast is er sinds 2015 voor geothermie projecten een geologisch onderzoek 
vereist, waardoor beter kan worden ingeschat wat de haalbare productie is. 
 
Vraag 46: 
Welke cijfers heeft u over het gebruik van de Berichtenbox door de ondernemers? 
 
Antwoord: 
Er zijn op dit moment 4.848 ondernemers die een Berichtenbox voor bedrijven 
hebben. Er worden gemiddeld totaal circa 900 berichten per maand via de 
Berichtenbox verzonden en ontvangen. 
 
Vraag 47: 
Kunt u aangeven welke overheidsinstanties er zijn aangesloten op de 
Berichtenbox? 
 
Antwoord: 
Er zijn in totaal 578 overheidsinstanties aangesloten op de Berichtenbox voor 
bedrijven. Dit zijn onder andere alle bevoegde instanties die procedures 
afhandelen die onder de reikwijdte van de Dienstenwet vallen. Het betreft alle 
gemeenten, provincies en waterschappen en een aantal Rijksorganisaties.  
 
Vraag 48: 
Kunt u aangeven hoe het aantal van circa 7.000 ondernemers die gebruik maken 
van het Ondernemingsdossier zich verhoudt tot uw doelstellingen voor het gebruik 
van het Ondernemingsdossier? 
 
Antwoord: 
De doelstelling van het Ondernemingsdossier is 80.000 ondernemers eind 2016. 
Het aantal gebruikers van het Ondernemingsdossier is in 2014 ongeveer 
verdubbeld naar ca. 7.000. Op dit moment werken 46 gemeenten, 3 provincies en 
2 rijksinspecties met het Ondernemingsdossier. 7 Omgevingsdiensten zijn gaan 
werken met het Ondernemingsdossier met een bereik van 129 gemeenten. 
Hiermee is voor de komende jaren een goede basis gelegd voor grootschalige 
adoptie van het Ondernemingsdossier. 
Voor de groei van het gebruik in de komende jaren worden nieuwe branches 
aangesloten en wordt het gebruik binnen de reeds aangesloten branches 
geïntensiveerd. De gebruiksvriendelijkheid van het Ondernemingsdossier wordt 
verbeterd en de toegevoegde waarde voor de ondernemer groter door nieuwe 
functionaliteiten. Overheden ondersteunen het gebruik door ondernemers door 
 
 Pagina 21 van 90
