Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Vraag 81: 
Op welke manier werken de hogere kosten voor aardbevingsrisico's door in de 
gasbaten voor de overheid? 
 
Antwoord: 
De kosten voor aardbevingsrisico’s zijn onderdeel van de winningskosten van het 
Groningenveld. De kosten worden conform de afspraken gemaakt in het 
gasgebouw volgens een verdeling 36%/64%, waardoor 64% van de hogere 
kosten voor rekening van de Staat komt via lagere gasbaten. 
 
Vraag 82: 
Waarom is er in het jaarverslag geen uitsplitsing in velden, waaronder het 
Groningenveld? Dit is toch inmiddels politiek zeer relevante informatie geworden? 
Kan er ook een uitsplitsing naar putten en clusters gemaakt worden, waaronder 
het Loppersum cluster? Kan ook de gerealiseerde winning per cluster worden 
afgezet tegen de maxima in het winningsplan? 
 
Antwoord: 
In januari 2014 heeft het kabinet besloten om de totale gaswinning uit het 
Groningenveld in 2014 te beperken tot 42,5 miljard Nm3. Hiervan zou uit de 
Loppersum clusters maximaal 3 miljard Nm3 worden geproduceerd 
(Kamerstukken II, 33 529, nr. 28). In 2014 is uiteindelijk 42,4 miljard Nm3 gas 
gewonnen uit het Groningenveld (zie onderstaande tabel). Hiervan was 2,6 
miljard Nm3 afkomstig uit de Loppersum clusters en de 39,8 miljard Nm3 uit de 
overige clusters. Voor het jaar 2014 is geen verder onderscheid gemaakt naar de 
deelregio’s. In het besluit over 2015 is dat wel gebeurd en is er een beperking 
opgelegd voor vier deelregio’s (Loppersum, Eemskanaal, Zuidwest en Oost).  
 
Producties in miljarden Nm3 2014 
Loppersum 2,59 
Eemskanaal 2,09 
Regio Zuidwest 13,58 
Regio Oost 24,15 
Totaal 42,41 
 
Vraag 83: 
Is het waar dat bij een warme winter er meer gas via de beurs verkocht wordt? 
 
Antwoord: 
Het valt op voorhand niet te zeggen op welke wijze en waar marktpartijen gas 
verhandelen. De laatste jaren is de handel in gas op en via de beurzen in 
Noordwest-Europa sterk toegenomen. Dit volgt uit de verbeterde werking van de 
gasmarkt. 
 
Vraag 84: 
In welke mate draagt de BMKB bij aan het vermeerderen van het aantal 
toegekende kredieten? 
 
 Pagina 34 van 90
