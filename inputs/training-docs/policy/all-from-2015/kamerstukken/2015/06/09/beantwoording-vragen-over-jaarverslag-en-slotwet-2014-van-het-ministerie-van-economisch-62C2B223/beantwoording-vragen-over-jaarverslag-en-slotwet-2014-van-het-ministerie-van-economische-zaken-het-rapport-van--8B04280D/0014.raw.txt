Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Vraag 31: 
Hoeveel moet een commerciële en publieke FM vergunninghouder jaarlijks 
betalen aan kosten voor toezicht en gebruik van frequentie en hoeveel wordt 
daarbij door de overheid bijgedragen? 
 
Antwoord: 
Zie antwoord op vraag 30. 
 
Vraag 32: 
Deelt u de mening dat marktpartijen als Vodafone, T-Mobile en KPN zelf 
verantwoordelijk moeten zijn voor het garanderen van “regional roaming” en dat 
de staat daar niet per sé een financiële bijdrage voor hoeft te leveren? Zo ja, 
waarom? Zo nee, waarom niet? 
 
Antwoord: 
Ja, die mening deel ik. Vodafone, T-Mobile en KPN zijn naar aanleiding van de 
grootschalige storing in het mobiele netwerk van Vodafone in april 2012 op 
aandringen van mijn voorganger zelf tot afspraken gekomen voor “regional 
roaming”. In december 2014 zijn de afspraken voor “regional roaming” in werking 
getreden. In het geval dat zich in de toekomst opnieuw een grootschalige storing 
zal voordoen in één van de mobiele netwerken van genoemde partijen, kan het 
spraak- en sms-verkeer worden overgenomen door de andere partijen. Vanuit EZ 
is een kleine financiële bijdrage (zie ook antwoord op vraag 33) beschikbaar 
gesteld als bijdrage in de initiële kosten voor aanleg van de verbindingen die 
nodig zijn om “regional roaming” mogelijk te maken. Reden voor deze financiële 
bijdrage  is dat de mogelijkheid van “regional roaming” zowel een publiek als een 
commercieel belang kent.  
 
Vraag 33: 
Hoe groot was de financiële bijdrage voor “regional roaming”? 
 
Antwoord: 
In het kader van “regional roaming” heeft individuele subsidieverlening 
plaatsgevonden aan de drie operators KPN, T-Mobile en Vodafone met een totaal 
van € 323.391. Tot nu toe zijn hierop voorschotten verstrekt van in totaal € 
242.676. Omdat per operator nog subsidievaststelling dient plaats te vinden, is 
nog niet bekend welke definitieve bedragen hieraan zullen worden toegekend. 
Echter de hoogte van het totale maximale subsidiebedrag zal niet meer bedragen 
dan € 323.391. 
 
Vraag 34: 
Hoe hoog is het bedrag dat totaal aan Small Business Innovation Research 
Programma (SBIR)-regelingen is besteed? 
 
 
 
 
 
 Pagina 14 van 90
