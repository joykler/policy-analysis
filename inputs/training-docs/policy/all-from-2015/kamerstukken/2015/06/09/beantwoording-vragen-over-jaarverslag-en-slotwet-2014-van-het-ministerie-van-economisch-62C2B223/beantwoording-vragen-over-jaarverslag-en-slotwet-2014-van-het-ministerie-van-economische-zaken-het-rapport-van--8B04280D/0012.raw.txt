Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Waarom is het percentage digitale radio ontvangers in huishoudens in 2013 licht 
gedaald ten opzichte van 2012? 
 
Antwoord: 
De landelijke commerciële radiostations zijn op 1 september 2013 officieel van 
start gegaan met digitale radio via DAB+. De Nederlandse Publieke Omroep (NPO) 
zendt sinds oktober 2013 uit in DAB+. De cijfers uit 2012 en 2013 zijn relatief 
laag. Het verschil kan waarschijnlijk verklaard worden uit afrondingsverschillen. 
Dit kan mede verklaard worden door het feit dat de voorlichtingscampagne voor 
digitale radio van de gezamenlijke publieke en commerciële omroepen pas in mei 
2014 van start is gegaan (zie ook: www.digitalradio.nl) en niet, zoals eerder 
voorzien, in 2013. De verwachting is dat het percentage digitale radio ontvangers 
in huishoudens in 2014 en de jaren erna zal oplopen als gevolg van deze 
publiekscampagne. Vanaf het jaar 2014 vertoont de verkoop van DAB+ radio’s 
een stijgende lijn (zie ook het antwoord op vraag 28). 
 
Vraag 27: 
Waar baseert u uw stelling op dat tenminste 47% van de Nederlandse 
huishoudens de komende drie jaar een digitale radio ontvanger aanschaft? 
 
Antwoord: 
Mijn stelling is niet dat tenminste 47% van de Nederlandse huishoudens de 
komende drie jaar een digitale radio ontvanger aanschaft. Wel is in de brief over 
het verlengings- en digitaliseringsbeleid van de Nederlandse etherradio uit 2009 
aangegeven dat, mocht bij de dan geplande evaluatie in 2016 blijken dat 50% van 
de Nederlandse huishoudens over een digitale radio (DAB+) beschikt, er in 
overleg met de sector een afschakeldatum voor de FM vastgesteld kan worden. 
Het percentage van 50% is daarmee één van de voorwaarden voor het 
afschakelen van de FM. Uit een recent onderzoek van Telecompaper (zie: 
http://www.agentschaptelecom.nl/sites/default/files/eindrapport_dab_definitief_2
015.pdf ) blijkt dat DAB+ in 2013 een aandeel had van 3%. Van een percentage 
van 50% is derhalve nog geen sprake waardoor het vaststellen van een 
afschakeldatum voor de FM op dit moment nog niet opportuun is. 
 
Vraag 28: 
Hoeveel radio ontvangers worden er gemiddeld per jaar aangeschaft? 
 
Antwoord: 
Uit diverse cijfers blijkt dat er in 2013 ca. 17.000 digitale radio’s zijn verkocht en 
in 2014 ca. 52.000 (zie onder andere: http://radio.nl/805823/verkoop-dabradios-
blijft-groeien). De verkoop van digitale radio’s vertoont derhalve een stijgende 
lijn. Hierbij zijn autoradio’s met DAB+ die in de fabriek zijn ingebouwd buiten 
beschouwing gelaten, omdat deze cijfers door bureau GFK niet worden 
bijgehouden. 
 
Vraag 29: 
Hoeveel mensen luisteren naar de middengolf in Nederland? 
 
 Pagina 12 van 90
