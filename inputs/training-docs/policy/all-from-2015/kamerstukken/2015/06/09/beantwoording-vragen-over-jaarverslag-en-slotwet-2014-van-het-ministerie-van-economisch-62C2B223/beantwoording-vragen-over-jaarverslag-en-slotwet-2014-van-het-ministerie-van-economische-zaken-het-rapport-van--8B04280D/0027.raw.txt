Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Vraag 61: 
Hoeveel publiek geld gaat er naar innovatie in duurzame energie? 
 
Antwoord: 
In totaliteit is er in 2015 € 167 mln beschikbaar voor energie-innovaties. Het 
betreft dan zowel innovaties op het gebied van hernieuwbare energie als 
energiebesparing. Circa € 83 mln hiervan verloopt via de Topsector Energie: € 18 
mln aan NWO-middelen voor fundamenteel onderzoek, € 44 mln vanuit EZ voor 
energie-innovaties en circa € 21 mln aan instituut-financiering voor ECN en TNO 
voor toegepast onderzoek en ontwikkeling. De andere € 84 mln is beschikbaar 
voor innovatieprojecten breder dan de Topsector Energie. Het gaat dan om de 
Demonstratieregeling Energie-Innovatie (€ 34 mln beschikbaar) en de SDE+-
innovatiemiddelen (€ 50 mln beschikbaar). De SDE+-innovatiemiddelen zijn 
beschikbaar voor innovaties gericht op kostenreducties.  
Naast deze € 167 mln is voor alle TKI’s een TKI-toeslag beschikbaar op basis van 
ingelegde cash-bijdragen en zijn er voor het mkb middelen beschikbaar vanuit de 
regeling MKB-innovatiestimulering Topsectoren (MIT).  
 
Vraag 62: 
Hoe verklaart u dat gasprijzen lager zijn terwijl de gasproductie uit het 
Groningenveld wordt teruggeschroefd? 
 
Antwoord: 
Dit komt door internationale marktomstandigheden, waarbij de gasprijs afhangt 
van vraag en aanbod. 2014 was, zeker in Noordwest-Europa, een warm jaar, 
waardoor er minder vraag naar gas was. Verder was er voldoende aanbod, ook 
omdat er meer LNG naar Europa kwam als gevolg van onder meer een lagere 
vraag in Azië. Overigens maakt het gas uit het Groningenveld maar een beperkt 
deel uit van de gasmarkt in Noordwest-Europa en was door het warme weer en 
het overige aanbod de invloed van fluctuaties in de gaswinning uit dit veld op de 
prijsvorming in 2014 beperkt. 
 
Vraag 63: 
Verwacht u ook voor de komende jaren een lagere besteding van de 
compensatieregeling voor energie-intensieve bedrijven? 
 
Antwoord: 
Het beroep op de ETS-compensatieregeling is afhankelijk van het aantal bedrijven 
dat een aanvraag indient, de omvang van de gevraagde compensatie per bedrijf 
en de hoogte van de CO2-prijs binnen het emissiehandelssysteem ETS. Uitgaande 
van de verwachting dat het aantal bedrijven dat een aanvraag doet en de omvang 
van hun aanvraag ongeveer stabiel blijft, voorzie ik voor dit en volgend jaar een 
onderuitputting van het beschikbare budget. Het eventueel niet benutte budget 
schuift dan door naar latere jaren, waarmee een eventuele stijging van de CO2-
prijs kan worden opgevangen. Hoe de CO2-prijs zich op de langere termijn 
ontwikkelt, is onder andere afhankelijk van de ontwikkeling van de economie en 
het Europese en mondiale klimaatbeleid. Overigens heeft het kabinet in het kader 
 
 Pagina 27 van 90
