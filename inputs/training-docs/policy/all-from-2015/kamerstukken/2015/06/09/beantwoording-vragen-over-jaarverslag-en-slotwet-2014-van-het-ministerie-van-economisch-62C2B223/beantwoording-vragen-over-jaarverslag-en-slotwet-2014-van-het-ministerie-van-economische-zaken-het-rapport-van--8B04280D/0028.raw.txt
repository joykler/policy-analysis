Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
van de voorjaarsbesluitvorming 2015, gegeven het niveau van de CO2-prijs, 
besloten tot een structurele korting (€ 16,0 mln in 2015 oplopend naar € 78,0 
mln vanaf 2024) op de voor ETS beschikbare middelen. Dit is verwerkt in de 1e 
suppletoire EZ-begroting 2015. 
 
Vraag 64: 
Kunt u aangeven hoeveel energie-intensieve bedrijven in 2014 in Nederland hun 
deuren hebben gesloten? 
 
Antwoord: 
Zoals in iedere sector heeft ook in de energie-intensieve sector een aantal 
bedrijven in 2014 de bedrijfsvoering gestaakt. Ik heb geen indicatie dat dit meer 
is dan in andere sectoren. Een precies aantal is niet te noemen, omdat er op dit 
moment nog geen officiële statistieken over 2014 bekend zijn.  
 
Vraag 65: 
Kunt u overzichtelijk in een tabel uiteenzetten hoe de lasten van energie-
intensieve bedrijven in Nederland zich verhouden tot de ons omringende landen? 
 
Antwoord: 
Op 6 november 2014 heb ik uw Kamer een rapport gestuurd van 
PricewaterhouseCoopers over elektriciteitsprijzen in Nederland en ons omringende 
landen (Kamerstukken II 2014-2015, 29 023, nr. 178). In deze brief is 
onderstaande tabel opgenomen. 
 
‘G rote’ 2010 2011 2012 2013 2014 
Grootverbruiker ( €/ MW h) ( €/ MW h) ( €/ MW h) ( €/ MW h) ( €/ MW h) 
Nederland 66 64 71 66 58 
België 75 71 68 63 57 
Verenigd Koninkrijk 67 70 90 82 92 
Frankrijk 58 57 59 58 57 
Duitsland 63 62 66 59 51 
 
Uit deze tabel blijkt dat een Nederlandse, ‘grote’ grootverbruiker in 2014 ongeveer 
€ 58 per Megawattuur betaalde. Dit getal is inclusief nettarieven en 
energiegerelateerde belastingen en gaat uit van een jaarverbruik van 3,0 
Terawattuur. De totale elektriciteitsprijs voor een Nederlandse, grote 
grootverbruiker is na een piek van € 71/MWh in 2012 gedaald met ca. 18% tot € 
58/MWh in 2014. De prijs is in 2014 tevens 12% lager ten opzichte van 2010. De 
totale elektriciteitsprijs voor een grote grootverbruiker ligt daarmee in 2014 net 
boven de Franse en Belgische prijs voor grote grootverbruikers.  
 
Het elektriciteitsprijsverschil voor grote grootverbruikers tussen Nederland en 
Duitsland was door marktontwikkelingen in 2014 even groot als in 2013 
(€7/MWh), ondanks de invoering vanaf 2014 van de nettariefregeling voor 
grootverbruikers in Nederland. De verklaring hiervoor is dat de groothandelsprijs 
 
 Pagina 28 van 90
