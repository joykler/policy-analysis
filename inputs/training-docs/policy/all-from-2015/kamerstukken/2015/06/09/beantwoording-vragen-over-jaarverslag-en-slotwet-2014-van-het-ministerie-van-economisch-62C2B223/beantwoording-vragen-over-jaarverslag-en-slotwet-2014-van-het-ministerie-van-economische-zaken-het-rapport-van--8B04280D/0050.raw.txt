Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
hebben in de afgelopen zes jaar verschillende vormen gehad. Sommige hadden te 
maken met problemen die door de aangebrachte verbeteringen zijn opgelost.  
 
Mijn departement heeft als verantwoordelijk ministerie voor de Aanbestedingswet 
2012 een voorbeeldfunctie. Ik span mij daarom maximaal in om ook bij RVO.NL 
en NVWA de onvolkomenheden op het gebied van inkoop op te lossen. De 
specifieke problemen die spelen en de maatregelen die worden genomen worden 
hieronder nader toegelicht. 
 
RVO.NL: 
In de afgelopen zes jaar hebben de voorlopers van het agentschap RVO.NL in 
wisselende mate te maken gehad met onvolkomenheden. Het betreft dus niet 
dezelfde inkoopproblemen gedurende de afgelopen zes jaar. Door de voorlopers 
van RVO.NL is in de afgelopen jaren veel inzet gepleegd om de verschillende 
onvolkomenheden op te lossen. Naast centralisatie van de inkoopfunctie is 
gewerkt aan harmonisatie van processen in combinatie met extra interne 
controlemaatregelen en het uitvoeren van spendanalyses voor het verkrijgen van 
een beter inzicht op de inkoopdossiers. Binnen RVO.NL is een nieuw financieel 
systeem in 2014 geïmplementeerd dat controles en interne inkoopprocedures 
ondersteunt. De werking hiervan wordt nauw gemonitord zodat de problemen 
worden opgelost. De centrale aanpak draagt bij aan betere borging van de 
inkoopkennis. Bij RVO.NL is in 2014 voor € 202 mln ingekocht. De 
aanbestedingsfouten die de AR constateert hebben betrekking op € 9,2 mln van 
de inkopen.  
 
De volgende verbeteracties zijn afgesproken met RVO.NL. De voortgang van de 
uitvoering hiervan wordt gemonitord door mijn departement:  
1. Het escalatieproces met betrekking tot potentiële onrechtmatigheden wordt 
geïntensiveerd en er wordt blijvend aandacht geschonken aan de 
communicatie daarover. 
2. Strakkere monitoring ten aanzien van aflopende contracten. Het IUC zal 
maandelijks overzichten verstrekken van aflopende  contracten op basis van 
het centrale contractenregister. 
3. Drie keer per jaar bespreekt de directie van de RVO de spendanalyse en de 
follow-up van de verbeterafspraken. Daarnaast zullen het IUC en de 
Inkooppleinen ervoor zorgen dat nieuwe fouten zo veel mogelijk worden 
voorkomen. 
 
Nederlandse Voedsel –en Waren Autoriteit (NVWA): 
De Algemene Rekenkamer heeft in 2014 nieuwe aanbestedingsfouten 
geconstateerd bij de NVWA, die vooral veroorzaakt zijn doordat de centrale 
inkoopprocedure niet is gevolgd. Hierdoor is soms niet Europese aanbesteed en 
zijn raamcontracten niet altijd benut.  
De NVWA zal er in 2015 op toezien dat de afgesproken procedures worden 
nageleefd om dergelijke  fouten te voorkomen. De aanbevelingen van AR om alle 
inkopen bij NVWA via centrale inkooppleinen en het IUC te laten verlopen neem ik 
dan ook over. Bij NVWA is er in 2014 voor € 81,5 mln ingekocht. De 
 
 Pagina 50 van 90
