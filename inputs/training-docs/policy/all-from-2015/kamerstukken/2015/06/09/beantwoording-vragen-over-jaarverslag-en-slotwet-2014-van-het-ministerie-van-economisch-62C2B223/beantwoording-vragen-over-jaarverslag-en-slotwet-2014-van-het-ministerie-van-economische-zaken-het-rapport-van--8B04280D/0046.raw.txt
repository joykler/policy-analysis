Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
moederdepartement verantwoord onder de post ‘bijzondere baten’ in de staat van 
baten en lasten van DICTU. In overleg met de Auditdienst Rijk is deze bijdrage in 
het jaarverslag 2014 uiteindelijk verantwoord onder de post ‘baten 
moederdepartement’.  
 
Vraag 107: 
Acht u het realistisch dat in 2015 de NVWA binnen de begrote lasten voor 2015 
blijft van 288 miljoen euro aangezien de gerealiseerde lasten in 2014 314 miljoen 
euro  bedroegen? Kunt u dit onderbouwen? 
 
Antwoord: 
e
Zoals uit de 1 suppletoire begroting 2015 (agentschapsparagraaf NVWA) blijkt, 
zullen de lasten in 2015 circa € 317 mln bedragen, € 3 mln hoger dan in de 
jaarrekening van 2014. Hier staan ook hogere baten tegenover. Voor de 
toelichting van het verschil van € 28,4 mln tussen de € 288 mln aan lasten 
e
opgenomen in de ontwerpbegroting 2015 en de € 317 mln aan lasten in de 1 
suppletoire EZ-begroting 2015, verwijs ik u naar de NVWA-agentschapsparagraaf 
e
toelichting van de 1 suppletoire begroting 2015. 
 
Vraag 108: 
Hoe verklaart u dat het programma Vereenvoudiging Regeldruk Vleesketen niet 
het gewenste resultaat heeft opgeleverd? Kunt u toelichten waarom hogere 
opbrengsten van 8,5 miljoen euro samenhangen met het niet slagen van het 
verminderen van de regeldruk in de vleesketen? 
 
Antwoord: 
Het programma Vereenvoudiging Regeldruk Vleesketen heeft niet 
het oorspronkelijke doel opgeleverd doordat er enerzijds weinig voortgang was 
in de modernisering van EU-regelgeving op het gebied van keuring en toezicht bij 
het slachten en anderzijds de focus bij de NVWA is verlegd naar versterking van 
het Toezicht. Deze versterking maakt onderdeel uit van het plan van aanpak 
NVWA (brief aan TK van 19 december 2013).  
De financiële doelstelling van het programma Vereenvoudiging Regeldruk 
Vleesketen had betrekking op de totale kosten voor toezicht en keuring, dus niet 
alleen op de administratieve lasten, maar ook op de kosten die de NVWA voor de 
keuring en toezicht doorbelast aan het bedrijfsleven. Omdat de gerealiseerde 
reductie van de financiële lasten voor het bedrijfsleven lager is dan de raming, zijn 
de kosten van het bedrijfsleven voor keuring en toezicht door de NVWA hoger dan 
geraamd. Het gevolg hiervan is een hogere opbrengst bij de NVWA. 
 
Vraag 109: 
Bent u bereid maatregelen te nemen om het inhuurpercentage inclusief flexibele 
schil verder te verlagen zodat dit als geheel onder de norm van 10% komt? 
 
Antwoord: 
 
 Pagina 46 van 90
