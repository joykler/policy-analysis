Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Vraag 72: 
Bent u bereid om, naast niet-fiscale alternatieven voor deze 
stimuleringsmaatregelen, in kaart te brengen voor welk soort (semi-) elektrische 
auto’s deze maatregelen zouden moeten gelden? 
 
Antwoord: 
Ja. Bij het uitwerken van (alternatieve) maatregelen wordt ook bekeken op welke 
categorieën auto’s deze van toepassing zouden kunnen zijn. 
 
Vraag 73: 
Gaat u maatregelen formuleren om te voorkomen dat de met 
stimuleringsmaatregelen aangeschafte (semi-) elektrische auto’s tweedehands 
worden verkocht aan het buitenland? 
 
Antwoord: 
Zie het antwoord op vraag 67. Onder leiding van het Formule E-Team wordt 
gewerkt aan een plan voor het op gang brengen van de tweedehandsmarkt in 
Nederland. RVO.nl ondersteunt de projectgroep die hieraan werkt.  
 
Vraag 74: 
Is het gebruik maken van het (verplichte) Toetsingskader Belastinguitgaven in de 
toekomst mogelijk? Zo ja, wanneer zal het toetsingskader worden ingezet? 
 
Antwoord: 
Het Toetsingskader Belastinguitgaven wordt toegepast bij de voorbereiding van 
alle fiscale maatregelen. 
 
Vraag 75: 
Hoeveel lage CO2-uitstoot zal er in andere landen worden bereikt als gevolg van 
de export van tweedehands auto’s? 
 
Antwoord: 
Hierop is geen exact antwoord te geven. Het effect in het buitenland hangt af van 
verschillende factoren: 
 Aantal geëxporteerde en te exporteren voertuigen. Dit valt niet te voorspellen, 
en is onder andere afhankelijk van de ontwikkeling van de consumentenmarkt 
in Nederland en eventuele stimuleringsregelingen in het buitenland; 
 Hoeveel kilometer het voertuig in het andere land zal rijden; 
 Het referentievoertuig dat in het andere land gehanteerd wordt. 
 
Vraag 76: 
Welke niet-fiscale alternatieven voor stimuleringsmaatregelen zijn er mogelijk? 
Zijn deze  alternatieven eerder overwogen? 
 
Antwoord: 
De Algemene Rekenkamer heeft aanbevolen aan om ook alternatieve 
instrumenten voor de ontwikkeling van elektrisch vervoer te overwegen. Het 
 
 Pagina 73 van 90
