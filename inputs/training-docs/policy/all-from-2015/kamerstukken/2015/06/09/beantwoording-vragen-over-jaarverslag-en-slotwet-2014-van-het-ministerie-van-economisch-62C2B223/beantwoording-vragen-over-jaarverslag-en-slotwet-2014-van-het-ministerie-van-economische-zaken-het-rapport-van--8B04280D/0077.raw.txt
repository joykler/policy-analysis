Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
contractpartij. Het opzeggen van deze contracten is daarbij een continue 
afweging tussen de belangen van de Staat en de ondernemers. 
 
Vraag 91: 
Hoeveel inkoopprocedures zijn er in 2014 niet gevolgd bij aanbesteden van het 
ministerie van Economische Zaken en specifiek bij de RVO.NL en Nederlandse 
Voedsel- en Warenautoriteit (NVWA)? 
 
Antwoord: 
Het totale inkoopvolume van RVO.NL was in 2014 € 202 mln. Hiervan is voor 
€ 9,2 mln, procentueel gezien 4,55% door de AR als onrechtmatige inkopen 
betiteld. Bij de NVWA is er in 2014 voor € 81,5 mln ingekocht. De fouten die de 
AR constateert hebben betrekking op € 2,4 mln van de inkopen. Dit leidt tot een 
percentage van 2,94%. 
 
Vraag 92: 
Welke middelen zijn aangewend om de beste prijs/kwaliteit verhouding te 
bewerkstelligen bij het inkoopbeheer van de genoemde twee agentschappen? 
 
Antwoord: 
Het ministerie van EZ volgt het Rijksinkoopbeleid en de van toepassing zijnde 
wet- en regelgeving. Binnen de kaders van de inkoopprocedure wordt bij iedere 
inkoop bepaald wat het meest geschikt en proportioneel is. In aanbestedings- en 
inkooptrajecten worden eisen en wensen (de gunningscriteria) gesteld die zowel 
zien op de kwaliteit van de opdracht als op de prijs. Op basis daarvan wordt de 
economisch meest voordelige inschrijving bepaald. 
 
Vraag 93: 
Kunt u aangeven hoeveel ambtenaren er al ontslagen zijn bij de RVO.NL en de 
daarin opgegane agentschappen gelet op de structurele onvolkomenheden? 
 
Antwoord: 
De onvolkomenheden op het inkoopterrein hebben niet geleid tot ontslagen. De 
RVO.NL-organisatie heeft zich tot het uiterste ingespannen om de fusie van DR en 
AgNL zo goed mogelijk te laten verlopen. Daarbij is prioriteit gegeven aan de 
dienstverlening aan klanten en opdrachtgevers. Op het terrein van inkoop 
moesten als gevolg van de fusie nieuwe processen, werkwijzen en systemen 
worden ontworpen en ingericht. Dit heeft geleid tot de nodige aanloopproblemen, 
waarna de RVO.NL-organisatie verbetermaatregelen in gang heeft gezet (zie 
voorts antwoord op vraag 8 AR). 
 
Vraag 94: 
Hoe komt het dat zowel de RVO.NL als de NVWA regelmatig de inkooppleinen 
en/of het EZ-brede Inkoop Uitvoeringscentrum (IUC) niet of niet tijdig hebben 
ingeschakeld? 
 
Antwoord: 
Zie antwoord op vraag 3.  
 
 
 Pagina 77 van 90
