Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
verschillende partijen niet tot de gewenste resultaten leiden, zal ik samen met de 
partijen bij het Energieakkoord verkennen welke opties er zijn om te zorgen dat 
de doelstellingen gehaald worden. 
 
Vraag 6+7: 
Waarom heeft u geen zicht meer op de efficiënte inzet van Investeringsbudget 
Landelijk Gebied (ILG)-middelen? Hoe kan dit weer verbeterd worden? 
Is er, ondanks het beperkte zicht op de ontwikkelingen, enige indicatie vanuit 
provincies of de middelen effectief en efficiënt zijn ingezet? 
 
Antwoord:  
Als gevolg van het kabinetsbesluit van Rutte/Verhagen om het natuurbeleid te 
decentraliseren naar de provincies, is het ILG na 4 jaar afgebroken. De 
oorspronkelijke looptijd van het ILG was 7 jaar.  Door deze decentralisatie heeft 
de afrekening met de provincies na 4 jaar plaatsgevonden in plaats van na 7 jaar. 
In het Bestuursakkoord Natuur zijn afspraken gemaakt over de afrekening van de 
voorschotten. De afspraken zijn wettelijk verankerd met de wijziging van de Wet 
inrichting landelijk gebied (WILG). Met de brief van 16 december 2014 heb ik de 
Kamer geïnformeerd over de wijze waarop het ILG wordt afgerekend (TK 30825, 
nr. 213). Het Comité van Toezicht ILG heeft vastgesteld welke prestaties de 
provincies tot en met 2010 hebben gerealiseerd. Van het totaal aan vastgestelde 
voorschotten van € 1,789 mld heeft de Auditdienst Rijk vastgesteld dat 
€ 1,676 mld is besteed aan ILG-doelen. Daarnaast heeft EZ uit de rapportages 
van het Comité van Toezicht ILG en de provinciale jaarverslagen afgeleid dat het 
aannemelijk is dat een bedrag van € 93 mln aan ILG doelen is besteed. Voor 
€ 20 mln is de aannemelijkheid om efficiencyredenen niet vastgesteld.  
 
Met de decentralisatie is de verantwoordelijkheid voor beheer en ontwikkeling van 
het Natuurnetwerk Nederland bij de provincies komen te liggen. De middelen 
worden via het Provinciefonds beschikbaar gesteld. Om de ontwikkelingen te 
toetsen, zal het Planbureau voor de Leefomgeving eens in de drie jaar het 
gevoerde beleid te evalueren (zie TK 33576, nr. 6).  
 
Vraag 8: 
Welke maatregelen zijn er genomen in de afgelopen zes jaar om 
aanbestedingsregels beter na te leven dan voorheen? 
 
Antwoord: 
Zie het antwoord op vraag 3.  
 
Vraag 9: 
Welke factoren hebben bijgedragen aan de uitval van projecten voor hernieuwbare 
energie? 
 
Antwoord: 
Binnen de SDE+ krijgen producenten een beschikking waarin het aantal kWh 
waarvoor ze subsidie kunnen ontvangen (de subsidiabele productie) en de looptijd 
 
 Pagina 53 van 90
