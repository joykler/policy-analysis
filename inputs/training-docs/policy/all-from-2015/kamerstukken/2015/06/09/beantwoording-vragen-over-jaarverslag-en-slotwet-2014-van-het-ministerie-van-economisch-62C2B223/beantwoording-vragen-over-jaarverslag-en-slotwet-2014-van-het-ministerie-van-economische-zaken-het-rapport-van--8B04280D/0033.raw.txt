Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Antwoord: 
In 2014 schreven 117.000 bedrijven zich uit bij het handelsregister. Het jaar 
kende ook 6.900 faillietverklaringen: 21% lager dan het jaar ervoor. Er kunnen 
vele redenen zijn waarom een onderneming stopt. De Global Entrepreneurship 
Monitor (2014) telt 8 hoofdredenen om een onderneming te staken. Persoonlijke 
redenen (niet verder gespecificeerd) en verlieslatendheid komen verreweg het 
meest voor met respectievelijk 29% en 27%. Daarna volgen andere 
baan/bedrijfskansen met 13% en problemen met financiering met 11% (bron: 
http://www.kvk.nl/download/Bedrijvenoverzicht%202014_tcm109-401000.pdf , 
pagina 7). 
 
Vraag 78: 
Kunt u aangeven hoe u de tegenvallende ontvangsten wilt opvangen? 
 
Antwoord: 
Volgens de regels van de Begrotingsafspraken 2013 - 2017 worden deze niet-
belastingontvangsten gerekend tot het inkomstenkader. De ontvangsten voor de 
Stichting Centraal Orgaan Voorraadvorming Aardolieproducten (COVA), de 
ontvangsten van de SDE+ heffing en de aardgasbaten zijn niet relevant en hoeven 
niet specifiek gecompenseerd te worden binnen de EZ begroting, maar dienen 
generaal gecompenseerd te worden. In de voorjaarsbesluitvorming is reeds 
rekening gehouden met deze tegenvallende ontvangsten, voor zover deze 
doorwerken in latere jaren.  
 
Vraag 79: 
Kunt u toelichten of de lagere opbrengsten uit de Opslag Duurzame energie 
effecten heeft op de realisatie van duurzame energie in 2014? 
 
Antwoord: 
De uitgaven SDE+ en de inkomsten uit de Opslag Duurzame Energie (ODE) 
worden uitsluitend ex ante aan elkaar gelijkgesteld. De scheiding tussen de 
inkomsten en uitgaven leidt ertoe dat als de realisatie van de ODE afwijkt van het 
geraamde bedrag, dit geen gevolgen heeft voor de uitgaven. Hogere inkomsten 
leiden niet tot meer (mogelijkheden voor) uitgaven; lagere inkomsten behoeven 
niet te worden gecompenseerd met minder uitgaven. 
 
Vraag 80: 
Hoe hoog bedroegen de hier genoemde hogere kosten in verband met 
aardbevingsrisico's? 
 
Antwoord: 
Medio 2013 is de begroting voor het jaar 2014 opgesteld. Hierbij is geen rekening 
gehouden met kosten voor aardbevingsrisico’s. In januari 2014 is het bestuurlijk 
akkoord gesloten waarin nadere afspraken zijn gemaakt over kosten gerelateerd 
aan aardbevingen. Voor 2014 zijn de kosten uitgekomen op ongeveer € 200 mln. 
Zie ook het antwoord op vraag 81.  
 
 
 Pagina 33 van 90
