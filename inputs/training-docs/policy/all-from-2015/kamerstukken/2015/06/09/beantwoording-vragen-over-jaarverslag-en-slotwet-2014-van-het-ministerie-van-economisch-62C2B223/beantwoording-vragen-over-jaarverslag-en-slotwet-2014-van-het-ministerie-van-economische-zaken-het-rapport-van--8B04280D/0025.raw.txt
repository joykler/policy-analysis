Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
de staatssecretaris van Financiën nader ingaan op de fiscale stimulering van 
elektrisch vervoer.  
 
Vraag 58: 
Is het waar dat 595 miljoen euro aan SDE+ gelden onbenut is? Is het waar dat er 
structurele onderbesteding van de SDE+ gelden is? Wat is hiervan de reden? Hoe 
kan de onderbenutting ongedaan gemaakt worden? 
 
Antwoord: 
Indien een deel van de beschikbare middelen voor duurzame energie onbesteed 
blijft (als gevolg van vertraging of uitval van projecten of lagere subsidiabele 
productie), dan worden deze middelen gestort in een begrotingsreserve. Door 
storting in de begrotingsreserve duurzame energieproductie blijven de middelen 
beschikbaar voor subsidiëring van duurzame energie (voor dezelfde projecten, 
maar dan later, of vervangende projecten). Voor het totaal van MEP, SDE en 
SDE+ is er in 2014 een bedrag van € 369 mln onbesteed gebleven en 
overgeboekt naar de begrotingsreserve. De begrotingsreserve is daarmee 
toegenomen van € 225 mln tot € 594 mln, zoals weergeven in en toegelicht bij de 
tabel op pagina 67 van het EZ-jaarverslag. Via de begrotingsreserve blijven deze 
middelen beschikbaar tot het moment dat ze alsnog zullen worden uitbetaald. 
 
Met het afgeven van de subsidiebeschikking heeft de overheid zich gecommitteerd 
aan de uitbetaling van een subsidiebedrag per eenheid energie tot aan de 
maximale subsidiabele productie gedurende de looptijd van een project. Indien de 
productie, en daarmee de subsidie, in een jaar lager uitvalt hebben producenten 
de mogelijkheid om tegenvallende productie in latere jaren in te halen, desnoods 
in een extra jaar (‘banking’). Daarom kan er pas aan het einde van de looptijd van 
de beschikking geconcludeerd worden dat een project minder subsidie heeft 
gekregen dan vooraf was verwacht en blijven de middelen via de 
begrotingsreserve beschikbaar voor latere uitgaven. Daarnaast blijft het budget 
dat in enig jaar vrijvalt doordat projecten niet doorgaan dan wel vertraagd zijn, 
via de begrotingsreserve beschikbaar voor nieuwe vervangende projecten 
respectievelijk beschikbaar tot het moment van uitbetaling in latere jaren, 
wanneer productie alsnog plaatsvindt.  
 
De realisatie van projecten wordt nauwlettend in de gaten gehouden. Naarmate er 
meer langjarige realisatiegegevens over een groter aantal projecten beschikbaar 
komen, kan er beter worden gekeken of er sprake is van structurele 
onderproductie. Momenteel zien we dat de wind- en zonprojecten gemiddeld meer 
produceren dan verwacht werd, terwijl de biomassa en geothermieprojecten 
minder produceren. Het is de verwachting dat deze onderproductie in de toekomst 
lager zal zijn door de mogelijkheid die er in 2012 gecreëerd is om gemiste 
productie in latere jaren in te halen (‘banking’) en doordat de ervaringsgegevens 
worden meegenomen bij de raming van nieuwe projecten (zie ook het antwoord 
op vraag 45). De mogelijkheden voor banking zijn in 2015 voor veel categorieën 
uitgebreid. Daarnaast is er sinds 2015 voor geothermie projecten een geologisch 
 
 Pagina 25 van 90
