Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Medewerkers en budgethouders zijn geïnstrueerd over de inkoopprocedures en de 
centrale inkooppleinen en het IUC staat hen bij met informatie en begeleiding. 
Alle inkopen verlopen op deze wijze via het inkoopplein. De werking hiervan in de 
praktijk wordt gemonitord en daar stuurt het management op. Bij de zelfstandig 
aanbestedende diensten geldt deze aanpak ook.  
Voor RVO.NL en NVWA was in 2014 nog niet goed geborgd dat alle inkopen via 
het inkoopplein verlopen. Ik zal mij daarom in 2015 inspannen om ook bij RVO.NL 
en NVWA de onvolkomenheden op het gebied van inkoop op te lossen. 
 
Zie verder antwoord op vraag 3. 
 
Vraag 100: 
Kunt u verklaren hoe het mogelijk is dat de RVO.NL zoveel fouten maakt bij 
aanbestedingen? 
 
Antwoord: 
Zie antwoord op vraag 3. 
 
Vraag 101: 
Wat is de verklaring dat bij 80% van de inkopen bij de NVWA, een dienst met de 
verantwoordelijk om bedrijven op juistheid te controleren, de inkoopprocedure 
niet is gevolgd? 
 
Antwoord: 
De in 2014 gecentraliseerde inkoopprocedure is een hulpmiddel om onrechtmatige 
inkopen te voorkomen. De procedure maakt gebruik van een intranettoepassing 
en een nieuw ingericht inkoopplein. In 2014 is het gebruik hiervan nog 
achtergebleven. Om het gebruik verder te stimuleren heeft de NVWA een aantal 
maatregelen genomen en neemt de NVWA de aanbevelingen van de AR over in 
een verbeterplan. Zo zullen alle facturen boven de € 1.250 die niet voorzien zijn 
van een ordernummer uit de procedure gehaald worden en waar mogelijk hersteld 
worden. 
Het doel hiervan is om een cultuur te versterken waarin het inkopen via de 
procedure vanzelfsprekend is. Duidelijke communicatie binnen de organisatie, 
betere informatievoorziening over inkoop en daar waar nodig werken met 
jaarorders maken onderdeel uit van het verbeterplan. Op het hoogste 
managementniveau van de NVWA is de betrokkenheid bij de verbetering van het 
inkoopproces georganiseerd. Zo heeft de nieuw ingerichte Tenderboard een 
belangrijke rol bij de goedkeuring van alle aanbestedingstrajecten en de 
opdrachtverlening aan het IUC.  
Tot slot zal de afdeling inkoop van de NVWA op kwalitatief en kwantitatief 
noodzakelijk niveau gebracht worden en geeft de NVWA binnen de ICT-projecten 
voorrang aan het inkoopproces 
 
Vraag 102: 
Welke specifieke consequenties van een snelle fusie tussen Agentschap NL en de 
Dienst Regelingen hebben ertoe bijgedragen dat de jaarrekening van de RVO.NL 
fouten en onzekerheden bevatte? 
 
 
 Pagina 79 van 90
