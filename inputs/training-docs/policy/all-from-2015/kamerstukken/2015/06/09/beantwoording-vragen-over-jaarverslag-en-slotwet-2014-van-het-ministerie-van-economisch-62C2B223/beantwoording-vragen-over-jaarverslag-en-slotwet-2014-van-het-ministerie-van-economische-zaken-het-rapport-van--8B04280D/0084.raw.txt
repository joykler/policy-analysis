Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Auditdienst Rijk geconstateerde tekortkomingen aanleiding gaf tot teveel 
onzekerheden om een rechtmatige declaratie in te kunnen dienen. Voor de 
geconstateerde tekortkomingen is een verbeterplan opgesteld. Bij goedkeuring 
van dit verbeterplan door de ADR kan in 2015 alsnog een declaratie bij de 
Europese Commissie worden ingediend. De inzet van het ministerie van EZ is 
gericht op het alsnog kunnen declareren van dit bedrag en heeft geen directe 
gevolgen voor de voortgang/uitvoering van de lopende projecten.  
Voor de specifieke aanbevelingen en de reactie van het kabinet op deze 
aanbevelingen verwijs ik u naar het Rapport bij de Nationale verklaring 2015 van 
de Algemene Rekenkamer (bijlage bij kamerstuk 34150 nr. 3 bij Hoofdstuk 3 
Bestuurlijke reactie en nawoord (pagina 33 en 34).  
De belangrijkste aanbeveling betreft het bewaken van een effectieve en spoedige 
invoering van de noodzakelijke verbeteringen in alle onderdelen van het beheers- 
en controlesysteem van de managementautoriteit (MA), in het bijzonder de 
managementverificaties op de subsidieprojecten. 
  
Vraag 114: 
Worden de aanbevelingen van de Algemene Rekenkamer overgenomen? Welke 
worden niet overgenomen en waarom wordt deze keuze dan gemaakt? 
 
Antwoord: 
Zie ook antwoord op vraag 113. 
Alle aanbevelingen van de AR worden overgenomen. De Europese Commissie ziet 
geen aanleiding om de aanbeveling die betrekking heeft op de vergelijkbaarheid 
van het foutenpercentage EVF en structuurfondsen voor de EVF periode 2007-
2013 aan te passen. Voor de periode 2014-2020 wordt de systematiek van het 
Europees Visserijfonds voor Maritieme Zaken en Visserij (EFMZV) op dit punt wel 
gelijk getrokken met de structuurfondsen.  
 
Vraag 115: 
Welke stappen zijn er gezet om de blijvende problematiek omtrent het 
inkoopbeheer van de RVO.NL te verbeteren? 
 
Antwoord:  
Zie antwoord op vraag 3. 
 
Vraag 116: 
Welke maatregelen worden er getroffen om vast te stellen of de rijksbijdrage aan 
provincies daadwerkelijk wordt besteed aan Investeringsbudget Landelijk Gebied 
(ILG)-doelen? 
 
Antwoord: 
Het kader van de vaststelling van het ILG wordt gevormd door het 
Bestuursakkoord Natuur, de Afrondingsovereenkomsten ILG en de Wet inrichting 
landelijk gebied (WILG) per 1 januari 2014 (zie ook TK 30825, nr. 213). De 
beoordeling van rechtmatige bestedingen heeft in eerste instantie plaatsgevonden 
aan de hand van de jaarrekeningen van de provincies die zijn voorzien van een 
 
 Pagina 84 van 90
