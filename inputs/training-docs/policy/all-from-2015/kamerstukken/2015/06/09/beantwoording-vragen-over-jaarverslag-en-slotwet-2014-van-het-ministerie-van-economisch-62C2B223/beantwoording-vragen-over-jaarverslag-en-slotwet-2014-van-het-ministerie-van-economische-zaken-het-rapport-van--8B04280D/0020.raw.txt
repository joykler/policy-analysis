Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Uit deze tabel blijkt dat een aantal omvangrijke acties nog van start moeten gaan 
– de meeste in of na de zomer. Op dit moment wordt intensief gewerkt aan de 
voorbereiding hiervan. 
 
Vraag 44: 
Waar ziet u voor Nederland kansen om de digitale economie nog verder te 
versterken? 
 
Antwoord: 
De uitgangspositie van de Nederlandse digitale economie is zeer goed goed te 
noemen. Dit blijkt onder andere uit de 4e positie van Nederland op de Networked 
readiness index van het World Economic Forum 2015. De bijdrage aan de BBP-
groei in de periode 1990-2013 bedraagt gemiddeld circa € 5,4 mld (of 0,9 
procentpunt) per jaar. ICT heeft daarmee een aanzienlijke impact op de 
Nederlandse economie.  
Een belangrijke factor hierbij is de super snelle digitale infrastructuur in 
Nederland. Eind 2013 registreerde de Amsterdam Internet Exchange (AMS-IX), 
één van de grootste en snelste internetknooppunten ter wereld, 544 duizend 
terabyte aan dataverkeer. De snelheid en betrouwbaarheid van de infrastructuur 
zijn belangrijke vestigingsvoorwaarde voor snel groeiende bedrijven als Ayden. Dit 
bedrijf is een wereldwijde speler op het gebied van online betalingen waar 
snelheid bepalend is voor groeikansen. 
 
Economische groeikansen voor bedrijven komen voor een aanzienlijk deel voort 
uit de inzet van ICT bij het innoveren van de bedrijfsorganisatie en het opleiden 
van medewerkers bij het gebruik van de slimme toepassingen. Het creëren van 
economische waarde door het (her) gebruiken van data zal hierbij een belangrijke 
factor zijn en groeikansen voor de Nederlandse digitale economie opleveren.   
 
In dat kader wordt daarom gewerkt aan de nieuwe Kennis en Innovatieagenda’s 
voor Topsectoren (2016-2017). Hierbinnen is speciale aandacht voor het benutten 
van innovatiekansen met big data, o.a. op het gebied Energie (smart grids), HTSM  
(smart industries, cyber security), Tuinbouw (zaadveredeling) en zorginnovaties 
(LSH). Daarnaast zie ik economische kansen in het benutten van ICT bij 
maatschappelijke uitdagingen als verduurzaming, “smart city” toepassingen, de 
circulaire economie en in sectoren als de energie en de zorg.  
 
Tot slot is de Nederlandse economie is zich steeds verder aan het ontwikkelen als 
een netwerkeconomie. Traditionele bedrijven en organisaties worden 
langzamerhand vervangen door netwerken van samenwerkende zzp’ers. In de ICT 
sector is dit duidelijk zichtbaar. Meer samenwerking tussen grote en kleine 
bedrijven biedt kansen om verspreide kennis en kunde te bundelen 
 
Vraag 45: 
In de loop van jaren neemt de realisatie van projecten duurzame energie af, 
waarom denkt u dat dit in de toekomst anders zou zijn? 
 
 
 Pagina 20 van 90
