Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Antwoord: 
De jaarrekening van 2014 laat zien dat in totaal € 462.396 (exclusief BTW) is 
besteed aan de Dialoogtafel. In februari is de begroting van de Dialoogtafel voor 
2015 aangenomen. De totale begroting bedraagt € 695.000 (exclusief BTW). De 
kosten van de Dialoogtafel worden gedeeld tussen het Rijk, de provincie en NAM. 
Daarnaast zoekt de Dialoogtafel op projectbasis financiering voor grote projecten.  
 
Vraag 15: 
Hoe gaat u er voor zorgen dat de inwoners van Groningen worden gecompenseerd 
voor hun geleden schade? 
 
Antwoord: 
Wettelijk is vastgelegd dat alle schade die het gevolg is van mijnbouwschade 
vergoed moet worden. In het bestuursakkoord van 17 januari 2014 en de 
aanvulling hierop van 9 februari 2015  (TK 33529, nr. 28 en TK 33529, nr. 96) 
zijn kaders gesteld voor de vergoeding van schade. Op 1 mei 2015 heb ik de 
Kamer geïnformeerd (TK 33529, nr. 171) over de benoeming van dhr. J.G.M. 
Alders als Nationaal Coördinator Groningen. Hij zal zich de komende periode 
richten op het ontwikkelen van een meerjarenprogramma, met daarin concrete 
maatregelen op het gebied van preventief versterken van woningen, monumenten 
en andere gebouwen, het in combinatie hiermee verduurzamen van woningen, het 
verbeteren van de leefbaarheid in dorpen en maatregelen voor de versterking van 
de regionale economie. Daartoe behoort ook de verdere uitwerking van de kaders 
ten behoeve van schadevergoeding.  
 
Vraag 16: 
Is er behoefte vanuit de aanvragers en ruimte in de begroting om de Borgstelling 
mkb (BMKB) uit te breiden? 
 
Antwoord: 
Het budget voor het verstrekken van borgstellingskredieten vanuit de huidige 
BMKB regeling is naar verwachting dit jaar voldoende toereikend om aan alle 
aanvragen van kredietverstrekkers te voldoen. In die zin is er dus geen behoefte 
vanuit de aanvragers om de BMKB uit te breiden. Als het gaat om de voorwaarden 
van de regeling, bijvoorbeeld de hoogte van het borgstellingspercentage, is in 
2015 een tijdelijke verruiming actief. Hierdoor is het maximale 
borgstellingskrediet verhoogd van € 1 mln naar € 1,5 mln, en kan voor 
borgstellingskredieten tot € 0,2 mln aan bestaande bedrijven (de ‘kleine 
kredieten’) het hogere borgstellingspercentage van per saldo 67,5% worden 
gebruikt. Deze uitbreiding is tijdelijk vanwege de grote knelpunten rond 
financiering van het mkb, zoals beschreven in de brief over het ‘aanvullend 
actieplan mkb-financiering’ van 8 juli 2014 (TK 32637, nr. 147). Op deze wijze 
speel ik dit jaar al in op een behoefte in de markt voor uitbreiding van de regeling. 
 
  
 
 Pagina 8 van 90
