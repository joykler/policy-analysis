Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Er is geen directe juridische relatie tussen de overheid als garantieverstrekker en 
de met behulp van de garantie gefinancierde bedrijven. Bedrijven worden ook 
niet standaard geïnformeerd door de Rijksdienst voor Ondernemend Nederland, 
die deze garantieregelingen uitvoert. Een ondernemer ontvangt informatie van de 
financier over de financieringsvoorwaarden (veel breder dan toepassing 
garantieregeling), waarbij in de financieringsovereenkomst specifieke bepalingen 
staan met betrekking tot de garantieregeling. Een ondernemer is op de hoogte 
van de toepassing van een garantieregeling als hij het contract met de financier 
heeft ondertekend. 
 
Vraag 33: 
Op welke gronden wordt bepaald of garantieregelingen additioneel zijn? 
 
Antwoord: 
Zie antwoord op vraag 21. 
 
Vraag 34: 
Hoe hoog is het bedrag aan niet terugbetaalde financiering waar een 
staatsgarantie op rust in het jaar 2014? 
 
Antwoord: 
Als gevolg van borgstellingen die in voorgaande jaren zijn verstrekt, is in 2014 in 
totaal € 97,8 mln uitgekeerd op basis van door banken ingediende 
verliesdeclaraties. 
 
Vraag 35: 
Waarom heeft u niet vastgelegd wat de streefwaarde is voor de mate van 
additionaliteit van de garantieregelingen? 
 
Antwoord: 
De garantieregelingen moeten ondersteunend werken aan de markt. Om de 
effectiviteit en efficiëntie voor de Rijksbegroting te waarborgen moeten de 
garantieregelingen daarom flexibel meebewegen met de ontwikkelingen in de 
markt. Het opleggen van een streefwaarde voor de mate van additionaliteit 
vermindert de flexibiliteit van de garantieregelingen in de markt en beperkt 
daarmee het ondersteunende karakter. 
Voor alle garantieregelingen geldt daarbij dat het gebruik ervan niet gratis is. Er 
moet een premie betaald worden, die voor de meeste regelingen grotendeels of 
geheel kostendekkend is. Dit is een waarborg voor de additionaliteit ervan, omdat 
financiers en ondernemers deze alleen zullen inzetten als het echt nodig is. Ook 
moeten in alle garantieregelingen de financiers een eigen risico lopen.  Dit risico 
verschilt per garantieregeling, afhankelijk van de te bereiken doelgroep en 
financiers. De BMKB kent de eis dat de banken in een bepaalde verhouding krediet 
zonder overheidsborg moeten verstrekken en dat zij op het niet door bancaire 
zekerheden gedekte krediet een eigen risico van 10% moeten nemen. Voor de GO 
en de Groeifaciliteit geldt dat het risico 50/50 gedeeld wordt door financier en 
 
 Pagina 61 van 90
