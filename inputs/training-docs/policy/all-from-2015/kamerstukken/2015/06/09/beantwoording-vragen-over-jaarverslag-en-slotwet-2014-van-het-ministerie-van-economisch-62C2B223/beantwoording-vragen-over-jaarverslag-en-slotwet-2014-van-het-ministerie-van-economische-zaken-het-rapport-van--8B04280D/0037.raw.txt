Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Antwoord: 
Het directe effect van de aanpassing van de maximale borgstelling van € 1 mln 
naar € 1,5 mln, is dat in de periode 1 november 2013 t/m 15 mei 2015 de banken 
60 keer een borgstellingskrediet hebben verstrekt van meer dan € 1 miljoen. 
Omdat er geen inzicht is in het totaal aantal gehonoreerde kredietaanvragen van 
deze omvang door kredietverstrekkers, kan niet worden aangegeven wat het 
effect is van de aanpassing daarop.  
 
Vraag 89: 
Hoe is de effectiviteit van de uitgaven op landbouwgebied gemeten? 
 
Antwoord: 
De effectiviteit van de uitgaven wordt in zijn algemeenheid gemeten door middel 
van beleidsdoorlichtingen, evaluaties en met prestatie-indicatoren/kengetallen. 
Voor 2014 stond een beleidsdoorlichting voor artikel 16 gepland, die is vervangen 
door het Interdepartementale Beleidsonderzoek Agro-, Visserij- en Voedselketens 
die binnenkort aan de Kamer wordt aangeboden. Van de evaluaties die in de 
planning voor 2014 waren opgenomen, is een aantal gestart die dit jaar worden 
afgerond en aan de Kamer worden aangeboden en is een aantal om diverse 
redenen doorgeschoven (zie Bijlage afgerond evaluatie- en overig onderzoek, p. 
195 van het Jaarverslag). 
 
Vraag 90: 
Op welke wijze zal het dienstenportfolio van Qredits worden verruimd en waarom? 
 
Antwoord: 
Uit analyse (zie Aanvullend actieplan mkb financiering, TK 32637, nr. 147) blijkt 
dat ondernemers moeilijk kleine kredieten en financiering voor werkkapitaal 
kunnen verkrijgen (tot € 250.000). Qredits heeft zich de afgelopen zes jaar 
ontwikkeld tot een professionele kredietverstrekker voor het mkb in Nederland. 
Daarom heeft het kabinet Qredits toestemming gegeven om haar dienstportfolio 
te verruimen (een actie uit voorgenoemde Aanvullend actieplan mkb financiering), 
zodat ondernemers met een haalbaar ondernemersplan die bij de bank zijn 
afgewezen financiering kunnen verkrijgen. Het dienstenportfolio van Qredits wordt 
op twee manieren verruimd. Ten eerste is de MKB-kredietgrens verhoogd van 
€ 150.000 naar € 250.000 (sinds eind 2014). Ten tweede zal Qredits vanaf het 
najaar 2015 werkkapitaal financiering aanbieden. 
 
Vraag 91: 
Op welke wijze worden de middelen ten behoeve van het verhogen van de ambitie 
en verbeteren van de groeivaardigheden in het kleinbedrijf ingezet? 
 
Antwoord: 
Om ambitie te stimuleren en ervoor te zorgen dat ondernemers uit het kleinbedrijf 
groeivaardigheden ontwikkelen, worden samen met private partijen onder andere 
de onderstaande acties genomen:  
 
 Pagina 37 van 90
