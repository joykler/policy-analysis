Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Antwoord: 
Onlangs (5 juni 2015) heb ik uw Kamer de Geannoteerde Agenda voor de 
Telecomraad van 12 juni toegestuurd. Daarin ben ik in gegaan op de laatste stand 
van zaken. 
 
Vraag 22: 
Welke bedragen die wel begroot waren, zijn uiteindelijk toch niet uitgegeven? 
Worden deze bedragen in 2015 alsnog uitgegeven? 
 
Antwoord: 
In de departementale verantwoordingsstaat van het EZ-jaarverslag (pagina 117) 
zijn de realisatiegegevens over 2014 per begrotingsartikel opgenomen en afgezet 
tegen de oorspronkelijke begroting. De totale uitgaven in 2014 zijn per saldo  
€ 96,6 mln lager dan oorspronkelijk begroot. De specificatie op artikel- en 
instrumentniveau is terug te vinden in de budgettaire tabellen van de betreffende 
begrotingsartikelen.  
De volledige onderuitputting 2014 blijft beschikbaar voor uitgaven in 2015 en 
verder (via de eindejaarsmarge, het Toekomstfonds en de middelen voor ETS-
e
compensatie). Dit is budgettair verwerkt en toegelicht in de 1 suppletoire 
begroting 2015 van EZ (TK, 34 210 XIII, nrs. 1 en 2). 
 
Vraag 23: 
Op welke punten worden begrotingsreserves ingezet? Welke criteria worden 
hiervoor gehanteerd? 
 
Antwoord: 
Een begrotingsreserve mag met toestemming van de Minister van Financiën ten 
laste van een begrotingsartikel worden aangehouden (artikel 5, lid 4 
Comptabiliteitswet). De begrotingsreserves zijn bestemd voor een concreet doel 
en kunnen alleen voor dat doel worden gebruikt. De begrotingsreserves op de EZ-
begroting worden ingezet voor de volgende doelen: 
 Als borg voor de afgegeven garantstellingen (Borgstelling MKB-kredieten, 
Garantie Ondernemingsfinanciering, Garantiefaciliteit 
Scheepsnieuwbouwfinanciering, Garantieregeling Geothermie en 
Borgstellingsfaciliteit voor de landbouw). Uit deze begrotingsreserves kan een 
eventuele mismatch in de tijd tussen (premie-)inkomsten en uitgaven 
(verliesdeclaraties) worden opgevangen.  
 De uitfinanciering (op kasbasis) van reeds aangegane verplichtingen (reserve 
voor duurzame energie en de reserves voor landbouw en visserij). Via de 
reserves blijven de middelen beschikbaar voor het specifieke doel tot het 
moment van uitbetaling.   
 Het terugbetalen van financiële correcties van de Europese Commissie 
(begrotingsreserve voor apurement). 
 Garantstelling EZ voor het in gebreke blijven van groene onderwijsinstellingen 
die gebruik maken van de regeling schatkistbankieren (begrotingsreserve 
schatkistbankieren Groen Onderwijs). 
 
 
 Pagina 10 van 90
