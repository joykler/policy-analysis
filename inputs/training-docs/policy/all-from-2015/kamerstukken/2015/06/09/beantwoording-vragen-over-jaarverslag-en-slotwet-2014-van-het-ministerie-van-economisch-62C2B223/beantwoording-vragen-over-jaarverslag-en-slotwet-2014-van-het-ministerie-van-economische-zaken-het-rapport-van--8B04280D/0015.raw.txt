Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Antwoord: 
Het bedrag dat in totaal, tot en met 2014, aan Small Business Innovation 
Research Programma (SBIR)-regelingen is besteed voor de Cybersecurity 
Research Agenda betreft € 5,022 mln. 
De EZ bijdrage hierin betreft € 0,922 mln. De overige ministeries hebben hieraan 
bijgedragen: 
- Veiligheid en Justitie:  € 2,9 mln 
- Defensie:   € 0,4 mln 
- Binnenlandse Zaken:  € 0,3 mln 
- Infrastructuur en Milieu: € 0,4 mln 
- Financiën:    € 0,1 mln 
 
Vraag 35: 
Hoe gaat u de publieke sector stimuleren om hun R&D uitgaven te verhogen om 
de Europa-2020 doelstelling te benaderen? 
 
Antwoord: 
Het kabinet beoogt met name R&D-uitgaven in de private sector te stimuleren. De 
R&D-uitgaven in de publieke sector liggen internationaal gezien al op een hoog 
niveau, terwijl de R&D-uitgaven in de private sector achterblijven bij het EU- en 
het OESO-gemiddelde. R&D-uitgaven in de publieke sector worden voornamelijk 
gefinancierd met middelen van het Rijk voor onderzoek bij kennisinstellingen 
(hoger onderwijsinstellingen en onderzoeksinstellingen). Daarnaast zijn er andere 
financieringsbronnen voor publiek onderzoek, waarbij vooral die van de Europese 
Commissie, het Nederlandse bedrijfsleven en collectebusfondsen van belang zijn. 
Het kabinet stimuleert de Horizon 2020 bijdrage van de Europese Commissie voor 
publiek onderzoek  met cofinanciering en vanaf dit jaar met een tegemoetkoming 
in de matchingskosten. Het kabinet stimuleert het verkrijgen van deze Europese 
middelen verder met adviezen van RVO.nl bij het aanvragen van subsidies.  
 
Vraag 36: 
Hoeveel publiek geld gaat er naar de topsectoren, inclusief geld via de 
Nederlandse organisatie voor Wetenschappelijk Onderzoek (NWO) of 
kennisinstellingen als de TNO? 
 
Antwoord: 
In het kader van het topsectorenbeleid stellen kennisinstellingen capaciteit en 
overheden budgetten ter beschikking voor gezamenlijke programmering 
(bedrijfsleven, kennisinstellingen en overheden) via de topsectoren. Deze 
capaciteit wordt tweejaarlijks vastgelegd in het Nederlandse Kennis- en Innovatie 
contract. Op grond van dit contract wordt in 2015 capaciteit en budget ter 
beschikking gesteld van in totaal € 1,046 mld. Dit betreft dus de bijdragen van 
departementen, NWO, TO2-instituten, KNAW en de bijdragen van regionale 
overheden. 
 
 
 
 
 Pagina 15 van 90
