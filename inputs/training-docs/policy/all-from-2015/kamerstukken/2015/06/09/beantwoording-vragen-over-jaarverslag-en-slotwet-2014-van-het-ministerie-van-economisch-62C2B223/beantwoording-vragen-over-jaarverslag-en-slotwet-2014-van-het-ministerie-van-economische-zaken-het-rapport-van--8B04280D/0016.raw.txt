Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Vraag 37: 
Kunt u aangeven hoeveel innovatieve start-ups er in de tweede helft van 2014 
waren? 
 
Antwoord: 
In 2014 zijn er volgens de Kamer van Koophandel circa 185 duizend bedrijven 
gestart. Dat cijfer omvat alles: Van iemand die voor zichzelf begint in de bouw, tot 
de nieuwe bakker op de hoek, tot een bedrijf dat kan uitgroeien tot de nieuwe 
TomTom. Er bestaat (nog) geen uniforme manier om onder de nieuwe starters de 
innovatieve startups te onderscheiden. Innovativiteit en ambitie, kenmerkend 
voor deze groep, kent namelijk vele gradaties en verschijningsvormen. Een exact 
cijfer van het aantal innovatieve startups is dan ook niet te geven.  
 
Vraag 38: 
Kunt u aangeven hoeveel FTE’s zich bezig hebben gehouden met de Vroege Fase 
Financiering (VFF)? 
 
Antwoord: 
De regeling Vroegefase financiering is op 1 juli 2014 van start gegaan. Vanaf het 
laatste kwartaal 2013 zijn circa 3 fte bezig geweest met de totstandkoming. 
Daarna is de werkbelasting meer verschoven naar de uitvoering van de regeling 
en is de fte inzet gedaald naar 1,5 fte.  
 
Vraag 39: 
Wanneer is het rendement van het Dutch Venture Initiative (DVI) bekend? 
 
Antwoord: 
De rapportage over de ontwikkeling van het Dutch Venture Initiative/DVI, 
waaronder de ontwikkeling van het rendement, vindt plaats aan de hand van het 
jaarverslag. Het fiscale jaar van DVI sluit af op 31 maart. Na het 
goedkeuringstraject van deze verslaglegging zal de Tweede Kamer in het vierde 
kwartaal van 2015 hierover worden geïnformeerd. 
 
Vraag 40: 
Kunt u in een tabel een overzicht geven van alle verschillende regelingen 
(leningen, subsidies, garanties, etc.) die bedoeld zijn om bedrijven aan 
financiering te helpen, inclusief de omvang van de regeling en het gebruik van de 
regelingen? 
 
Antwoord: 
Halfjaarlijks rapporteer ik over het gebruik van de financieringsinstrumenten. In 
de meest recente Kamerbrief d.d. 3 februari 2015 (TK 32637, nr. 166) wordt voor 
de financieringsinstrumenten het budget en gebruik weergegeven in een aantal 
tabellen. Die heb ik onderstaand samengevoegd. Voor de kleinere en niet specifiek 
op het mkb financiering gerichte instrumenten wordt alleen het gebruik 
weergegeven. Volledige benutting van de overheidsgaranties is geen doel op zich, 
 
 Pagina 16 van 90
