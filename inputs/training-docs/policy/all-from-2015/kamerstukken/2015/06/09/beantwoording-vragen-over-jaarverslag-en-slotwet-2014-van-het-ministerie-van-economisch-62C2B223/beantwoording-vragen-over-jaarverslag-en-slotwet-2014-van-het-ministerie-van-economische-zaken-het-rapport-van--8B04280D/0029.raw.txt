Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
in Duitsland sterker gedaald is dan in Nederland. Zonder de invoer van de 
correctie van de nettarieven zou het prijsverschil met Duitsland voor een grote 
grootverbruiker gegroeid zijn naar € 13/MWh.  
 
Vraag 66: 
Is het waar dat de middelen in de interne begrotingsreserve duurzame energie 
niet langer juridisch verplicht zijn en dus ook voor andere doeleinden benut 
kunnen worden? 
 
Antwoord: 
Met het afgeven van de subsidiebeschikking heeft de overheid zich gecommitteerd 
aan de uitbetaling van een subsidiebedrag per eenheid energie tot aan de 
maximale subsidiabele productie gedurende de looptijd van een project. Dit 
betekent dat het deel van de begrotingsreserve dat het gevolg is van vertraagde 
projecten of lagere productie juridisch verplicht is. Het deel van de reserve dat het 
gevolg is van de uitval van projecten is weliswaar niet meer juridisch verplicht, 
maar wel politiek en bestuurlijk verplicht in de zin dat de inzet voor andere 
doeleinden ten koste zou gaan van het doelbereik 2020 en 2023. 
 
Vraag 67: 
Zal de overheveling van het overgebleven bedrag van de SDE+ betekenen dat er 
een hoger bedrag wordt begroot dan voor 2014? 
 
Antwoord: 
Jaarlijks wordt bepaald hoe groot het bedrag is dat wordt opengesteld voor de 
SDE+. Dit wordt gedaan langs de lijnen van de ramingen uit het Energieakkoord. 
Hierbij wordt actuele informatie zoals de Nationale Energie Verkenning en 
informatie van Rijksdienst voor Ondernemend Nederland (RVO.nl) over de 
verwachtingen (beschikbaarheid en kosten) van potentiële projecten 
meegenomen. Het openstellingsbudget voor 2015 bedraagt € 3,5 mld. De 
bijbehorende geraamde uitgaven zijn in lijn met de ramingen die tijdens het 
opstellen van het Energieakkoord zijn opgesteld.  
Voor het gedeelte van het beschikbare kasbudget dat in enig jaar niet wordt 
benut, is er een interne begrotingsreserve. Deze reserve is bestemd voor 
onbesteed gebleven middelen als gevolg van vertraging bij projecten waaraan 
reeds subsidie is toegekend en reeds verplichte projecten die niet tot uitvoering 
komen en door andere projecten moeten worden vervangen (met het oog op het 
bereiken van de doelstelling). Via de begrotingsreserve blijven de middelen 
beschikbaar tot het moment dat ze alsnog zullen worden uitbetaald (zie ook het 
antwoord op vraag 58). 
 
Vraag 68: 
Kunt u een overzicht geven van de besteding van de SDE+ per subsidiecategorie, 
met zowel de maximaal toegestane als de realistisch verwachte uitgaven? 
 
  
 
 Pagina 29 van 90
