Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Vraag 71: 
Hoeveel kan in de looptijd van het Energieakkoord maximaal uitgegeven worden 
aan de SDE+ voor biomassa? 
 
Antwoord: 
Om de volledige 25 PJ (maximale productie van hernieuwbare energie per jaar 
door bij- en meestook) te beschikken tegen de door Energieonderzoek Centrum 
Nederland (ECN) en classificatiebureau DNV GL voor dit jaar berekende 
basisbedragen is een verplichtingenruimte nodig van circa € 4,3 mld voor de 
gehele periode. Naar de huidige inzichten zou daarvan dan circa € 3 mld 
daadwerkelijk worden uitbetaald in een periode van 8 jaar. 
 
Vraag 72: 
Waar heeft het aan gelegen dat de aangekondigde privaat-publieke afspraak over 
de financiering van de laadinfrastructuur voor elektrisch rijden niet tot stand is 
gekomen? 
 
Antwoord:  
Er zijn diverse redenen voor het feit dat de aangekondigde privaat-publieke 
afspraak over de financiering van de laadinfrastructuur voor elektrisch rijden niet 
tijdig tot stand is gekomen. Het proces was ingewikkeld, omdat van zowel 
marktpartijen, decentrale overheden als rijk een financiële bijdrage werd 
gevraagd. Bovendien dienen dergelijke afspraken in overeenstemming met de 
Europese staatssteunregels te zijn, zodat de gemeenten die de beslissing moeten 
nemen, geen problemen zullen ondervinden met de Europese regelgeving. De 
afspraken zijn nu zo goed als rond en worden nog voor het zomerreces 
ondertekend. De verwachting is dat de Europese Commissie de notificatie positief 
afrondt. 
 
Vraag 73: 
Wat is de stand van zaken omtrent het oplossen van de knelpunten van het 
kleinbedrijf (mkb), zoals genoemd in het rapport 'Het kleinbedrijf - Grote motor 
van Nederland’ van McKinsey? 
 
Antwoord: 
De meeste door McKinsey voorgestelde acties (omtrent het oplossen van 
knelpunten voor het kleinbedrijf) zijn in het aanvullend actieplan mkb-financiering 
(TK 32637, nr. 147) opgenomen. Zie voor stand van zaken van de implementatie 
het antwoord op vraag 43. 
 
Aanvulling hierop is de actie Marktdata kleinbedrijf. Om te komen tot een 
uitgebreide, betrouwbare feitenbasis over de meeste recente staat en 
ontwikkeling van het mkb heeft EZ het initiatief genomen tot het project ‘staat 
van het mkb’. Het CBS zal in opdracht van EZ een eerste publicatie met 
basisinformatie over het mkb, inclusief een website/applicatie, ontwikkelen. Naar 
verwachting is deze eind van dit jaar gereed. Tegelijkertijd wordt de ‘staat van het 
mkb’ samen met andere partijen die over mkb gegevens beschikken, verder 
 
 Pagina 31 van 90
