Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Vraag 53: 
Kunt u uitgebreid toelichten welke (beleidsmatige) rol u in de Retailagenda 
weggelegd ziet voor de ladder voor duurzame verstedelijking? 
 
Antwoord: 
De retail is belangrijk voor onze binnensteden. De veranderingen in de sector zijn 
daar het best zichtbaar: nieuwe concepten en innovaties in de retail, maar ook 
leegstand in winkelgebieden. De benodigde maatregelen zullen per gebied 
verschillen. Om de Retailagenda lokaal te kunnen vertalen is de RetailDeal 
ontwikkeld. Door ondertekening van de RetailDeal committeert een gemeente zich 
aan de uitgangspunten van de Retailagenda en verklaart zij actief te werken aan 
een toekomstgericht beleid voor detailhandel in samenwerking met alle relevante 
partijen. De gemeente neemt de rol op zich van arrangeur op lokaal en regionaal 
niveau. 
De landelijke partijen achter de Retailagenda bieden de lokale partijen een toolkit 
aan om de vormgeving en de uitvoering van de RetailDeals te ondersteunen. De 
Ladder voor Duurzame Verstedelijking maakt onderdeel uit van deze toolkit. Het 
ministerie van I&M zal bovendien de handreiking bij de Ladder actualiseren, zodat 
de Ladder daarmee nog beter aan zal sluiten bij de vragen uit de praktijk. 
 
Nederland kent een groot overschot aan winkelmeters. Nieuwe stedelijke 
ontwikkelingen en met name nieuwbouw van winkelmeters op de ene plek heeft 
vaak tot gevolg dat de druk op de al bestaande winkelvoorraad op een andere 
plek toeneemt. Met als mogelijk effect een toename van de leegstand en 
negatieve gevolgen voor de leefbaarheid van de binnensteden. Met het oog op 
duurzaam gebruik van de schaarse ruimte in Nederland is het van groot belang 
dat dit soort afwegingen op een zorgvuldige wijze plaats vindt. 
 
Vraag 54: 
Zijn er redenen om te denken dat er volgend jaar wel gebruik wordt gemaakt van 
de borgstelling Scheepsnieuwbouw? 
 
Antwoord: 
Dat is op voorhand moeilijk in te schatten. De Garantieregeling 
Scheepsnieuwbouw Financiering (GSF) is in nauw overleg met de maritieme sector 
en de banken ontwikkeld en in werking sinds maart 2013. Het gebruik is tot nu 
toe beperkt. Tot dusver zijn met inzet van de GSF vier schepen gebouwd, met een 
garantstelling van in totaal € 11 miljoen (jaar 2013). In 2014 is geen beroep 
gedaan op de regeling. Vanwege het beperkte gebruik is het garantieplafond, dat 
oorspronkelijk € 1 miljard per jaar bedroeg, met ingang van 2015 verlaagd naar € 
400 miljoen. In 2015 zijn tot dusverre geen garanties verstrekt onder de GSF.  
 
In de afgelopen maanden is overleg gevoerd met de maritieme sector en de 
banken over het geringe gebruik van de GSF tot dusver en de maatregelen om te 
komen tot een effectievere inzet. Over de uitkomst van deze gesprekken zal ik de 
Kamer informeren.  
 
 
 Pagina 23 van 90
