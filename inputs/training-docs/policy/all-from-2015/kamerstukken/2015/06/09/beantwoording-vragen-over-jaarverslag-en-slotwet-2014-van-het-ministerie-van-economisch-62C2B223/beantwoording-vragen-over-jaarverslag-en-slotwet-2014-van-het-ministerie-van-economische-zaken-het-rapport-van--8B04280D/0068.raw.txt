Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
 
Antwoord: 
Het zicht op de omvang van de export van auto’s wordt geboden in het onlangs 
verschenen onderzoek “Instroom, uitstroom en samenstelling van het Nederlandse 
personenauto wagenpark” (TNO 2015 R10321) dat TNO in opdracht van het 
ministerie van IenM heeft uitgevoerd. Dit onderzoek is gepubliceerd op de website 
https://www.tno.nl/nl/aandachtsgebieden/leefomgeving/mobility-logistics/schone-
mobiliteit/nederlands-wagenpark-onderhevig-aan-veranderingen/ 
Zie verder het antwoord op vraag 76. 
 
Vraag 59: 
Kunt u uw stelling dat de (semi-) elektrische auto duurder is, in vergelijking met 
een gewone auto nader onderbouwen? 
 
Antwoord: 
Een semi-elektrische auto heeft naast een verbrandingsmotor ook de beschikking 
over een batterij en een elektromotor en extra voorzieningen. Een batterijpakket 
kost bijvoorbeeld € 400 tot € 500 per kilowattuur. Deze verschillen zijn ook 
zichtbaar in de prijslijsten van auto’s, wanneer dezelfde modellen met 
verschillende aandrijftechnieken met elkaar worden vergeleken. Bij een volledig 
elektrische auto is het batterijpakket veel groter dan bij een semi-elektrische 
auto. Dit is nodig om tot een aanvaardbare actieradius voor de koper te komen. 
Dat grotere batterijpakket bij een volledig elektrische auto is duurder dan de 
vermeden kosten van verbrandingsmotor en brandstoftank. 
 
Vraag 60: 
Heeft de Algemene Rekenkamer zelf een toetsing uitgevoerd op basis van het 
zogenoemde toetsingskader Belastinguitgaven van de fiscale regelingen ten 
behoeve van de (semi-)elektrische auto? Zo ja, wat is daar uit gekomen? Wanneer 
gaat u het toetsingskader uitvoeren? 
 
Antwoord: 
Het fiscale toetsingskader is bij stimuleringsmaatregelen voor zuinige en (plug-in) 
elektrische auto’s bij de invoering van die maatregelen impliciet toegepast.  
 
Vraag 61: 
Kunt u toelichten waarom er nog geen invulling is gegeven aan de toezegging uit 
mei 2014 om te kijken of er kosteneffectievere maatregelen zijn? Wordt het 
fiscale kader nu aangepast op basis van de  inzichten uit de 
verantwoordingsonderzoeken van de Algemene Rekenkamer uit 2013 en 2014? Zo 
nee, waarom niet? 
 
Antwoord: 
In het Energieakkoord is opgenomen dat wordt ingezet op niet-fiscale en fiscale 
maatregelen om de doelen van het Energieakkoord te bereiken. Daarbij is 
overeengekomen dat het Rijk ervoor zorgt dat ultrazuinige personenauto’s (zero-
emissie personenauto’s en personenauto’s met een lage CO2-emissie) in de 
 
 Pagina 68 van 90
