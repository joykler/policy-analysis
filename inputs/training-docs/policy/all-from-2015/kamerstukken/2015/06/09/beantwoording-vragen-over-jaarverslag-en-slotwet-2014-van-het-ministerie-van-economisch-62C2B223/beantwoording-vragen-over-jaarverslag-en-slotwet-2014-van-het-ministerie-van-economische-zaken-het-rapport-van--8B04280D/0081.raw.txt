Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
abonnementen worden verstrekt binnen de mogelijkheden die Mobility Mixx 
hiertoe biedt. 
 
Vraag 104: 
Hoe beoordeelt u de constatering van de Algemene Rekenkamer dat 
motiveringsplicht achteraf leidt tot slecht onderbouwde en subjectieve motviering 
en bent u van mening dat dit goed is voor het vertrouwen in de overheid? 
 
Antwoord: 
Het feit dat de motivering van de keuze voor de inkoopprocedure en de toegelaten 
ondernemers pas achteraf op verzoek aan de ondernemer hoeft te worden 
verschaft, betekent niet dat er vooraf niet over die keuze wordt nagedacht. Het is 
nog niet duidelijk hoe de Algemene Rekenkamer komt tot de constatering dat de 
motivering slecht onderbouwd en subjectief is, hierover zal het gesprek met de 
Algemene Rekenkamer worden aangegaan. In het kader van de evaluatie van de 
Aanbestedingswet 2012 zijn ondernemers bevraagd over hun ervaringen met deze 
wet. Dit punt is daarin niet naar voren gekomen. De uitkomsten van de evaluatie 
zullen deze zomer aan u worden toegestuurd. 
 
Vraag 105: 
Wat is de reden dat bij overheidsopdrachten onder de € 50.000 in principe kan 
worden volstaan met het uitvragen van één offerte? 
 
Antwoord: 
Zie antwoord op vraag 106. 
 
Vraag 106: 
Bent u bereid de grens van € 50.000 om te volstaan met het uitvragen van één 
offerte bij overheidsopdrachten aan te passen? 
 
Antwoord: 
De grens van € 50.000 is vastgelegd in de Circulaire grensbedragen van het 
Ministerie voor Wonen en Rijksdienst, waarin zij Rijksbrede kaders heeft 
vastgelegd op grond van het Coördinatiebesluit Organisatie en Bedrijfsvoering 
Rijksdienst. De motivering is opgenomen in de toelichting van dit besluit. 
 
Vraag 107: 
Bent u bereid om standaard van tevoren aanbestedingskeuzes te onderbouwen en 
vast te leggen? 
Antwoord: 
Op grond van de Aanbestedingswet 2012 moet voor Europese aanbestedingen een 
proces-verbaal worden opgesteld, waarin verschillende aanbestedingskeuzes 
moeten worden vastgelegd. Onder de Europese aanbestedingsdrempels bestaat 
deze verplichting niet. De Aanbestedingswet 2012 bevat echter ook onder de 
drempel een aantal pas toe of leg uit bepalingen. Aanbestedende diensten moeten 
als gevolg daarvan op een aantal punten vooraf een motivering vastleggen als 
wordt afgeweken van bepalingen. De Aanbestedingswet 2012 bevat één bepaling 
 
 Pagina 81 van 90
