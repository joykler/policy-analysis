Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Rapport van de Algemene Rekenkamer bij het EZ-jaarverslag 2014 
 
Vraag 1: 
Op welke manier zou het ministerie van Economische Zaken (EZ) meer aandacht 
aan de uitvoering kunnen besteden en minder aan beleid? 
 
Antwoord: 
De Algemene Rekenkamer concludeerde bij de aanbieding van het 
verantwoordingsonderzoek 2014 dat het oplossen van knelpunten in de uitvoering 
van beleid aandacht en tijd vraagt van het kabinet en van de Tweede Kamer. Bij 
het ministerie van Economische Zaken constateerde de Algemene Rekenkamer 
echter geen uitvoeringsproblemen. Bij het ministerie van Economische Zaken 
wordt bij de ontwikkeling van (nieuw) beleid al vroeg in het proces de expertise 
van RVO.nl betrokken, zodat problemen in de uitvoering op een later moment 
zoveel mogelijk worden voorkomen. Vaak maakt RVO.nl deel uit van de 
projectgroep. Daarnaast wordt nieuw beleid dat door RVO.nl moet worden 
uitgevoerd getoetst door een commissie, met onafhankelijke leden die uit 
verschillende onderdelen komen van de organisatie (waaronder ook RVO.nl). 
Leden brengen hun expertise in om adviezen te geven over nut en noodzaak en 
een goede vormgeving van beleid. Tot slot wordt voor elke regeling die RVO.nl 
uitvoert een uitvoerings- en handhavingstoets gedaan. Ook daaruit kunnen 
adviezen voortkomen die de uitvoering ten goede komen. Wanneer eenmaal het 
beleid wordt uitgevoerd door RVO.nl, vinden regelmatig overleggen plaats met de 
beleidsdirecties en juristen van EZ, waarin problemen in de uitvoering aan de orde 
komen zodat gezamenlijk naar oplossingen kan worden gezocht.  
 
Vraag 2: 
Zou er een financieringsmonitor 2.0 moeten komen? Hoe zou een kredietregister 
er uit moeten komen te zien? Leidt dit niet tot nieuwe administratieve lasten? 
 
Antwoord: 
Er komt een nieuwe financieringsmonitor voor de periode 2016 â€“ 2019, die dit 
jaar zal worden aanbesteed. Hiervoor zal binnenkort een gespreksronde van start 
gaan met partijen vanuit zowel de wetenschap/statistiek als de vraag- en 
aanbodzijde van financiering. Het doel van de gespreksronde is om samen met 
het veld te onderzoeken of de monitor verbeterd kan worden. 
Het begrip kredietregister heeft geen eenduidige definitie. Verschillende partijen 
hanteren een andere invulling van het begrip en beogen ook een ander doel te te 
bereiken met een kredietregister. De belangrijkste drie definities/beoogde doelen 
van een kredietregister zijn: 
1. Het opnemen van alle verstrekte kredieten en andere relevante gegevens om 
de kredietbeoordeling goed uit te kunnen voeren. 
2. Een tweede invulling voor het register is het bijhouden in hoeverre bedrijven 
hun leningen (op tijd) terugbetalen, zoals dat nu al gebeurt door het Bureau 
Kredietregistratie (BKR) voor particulieren. Het mkb en zijn 
vertegenwoordigende organisaties hebben zich tot nu toe vanwege de lasten 
 
 Pagina 48 van 90
