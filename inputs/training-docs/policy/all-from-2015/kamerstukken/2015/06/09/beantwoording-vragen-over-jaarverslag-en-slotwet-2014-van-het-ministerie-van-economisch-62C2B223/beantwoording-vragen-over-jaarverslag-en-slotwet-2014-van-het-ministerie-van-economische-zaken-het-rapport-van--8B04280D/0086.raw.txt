Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Slotwet Ministerie van Economische Zaken 2014 
 
Vraag 1: 
Wat is de reden van de onderuitputting bij de post lucht en ruimtevaart van €14,4 
miljoen? Wat is de reden om bij de 2e suppletoire begroting een verhoging van 
het oorspronkelijke budget met € 1,2 miljoen te verhogen? 
 
Antwoord: 
In de Slotwet is een onderuitputting van € 14,2 mln verantwoord op de post lucht 
en ruimtevaart. Deze onderuitputting wordt met name veroorzaakt doordat het 
beschikbare krediet voor Netherlands Aircraft Company (NAC) (€ 12,9 mln) in 
2014 niet tot uitbetaling kwam, omdat NAC in 2014 niet kon voldoen aan de 
voorwaarde van risicodragend kapitaal. Daarnaast is een bedrag van € 1,9 mln 
aan rentebetalingen conform afspraak met het Ministerie van Financiën 
vrijgevallen ten gunste van het generale beeld. Hier tegenover stond een hogere 
kasuitfinanciering van € 0,6 mln op eerder aangegane verplichtingen. De 
verhoging in de 2e suppletoire begroting 2014 had betrekking op de uitgekeerde 
reguliere loon en prijsbijstelling (€ 0,2 mln) en een bijstelling voor de 
kasuitfinanciering van het project TAPAS (€ 1 mln). 
 
Vraag 2: 
Kunt u toelichten wat er is gebeurd met de versnelde betaling aan TNO van € 11 
miljoen die is vastgesteld in de begroting van 2015? Hoe kan deze versnelde 
betaling gerelateerd worden aan de overschrijding bij TNO in 2014 van € 
461.000? Wat betekent dit resultaat voor het meerjarige programma? 
 
Antwoord: 
De in de begroting 2015 vastgelegde versnelde betaling aan TNO in 2014 van € 
11 mln is in december 2014 daadwerkelijk geëffectueerd. In 2014 vond op een 
totaal budget van € 139 mln een beperkte onderuitputting (geen overschrijding) 
plaats van € 461.000. De jaarlijkse beschikking aan TNO waarmee de financiële 
verplichtingen aan TNO worden vastgelegd is leidend voor de financiering van het 
meerjarig programma. Deze beperkte kasonderuitputting in 2014 heeft derhalve 
geen invloed op de uitvoering van het meerjarig programma. 
 
Vraag 3: 
Waarom is er niet eerder melding van gemaakt van de 10% overschrijding op de 
post Internationaal Innoveren bij de suppletoire begroting? Wat betekent deze 
overschrijding voor de meerjarenramingen op deze post? Waaraan zijn de extra 
middelen besteed? 
 
Antwoord: 
Er was in 2014 sprake van een overschrijding van het beschikbare kasbudget (€ 4 
mln) met € 0,5 mln. Het betreft hier geen extra kosten, maar een beperkte 
verschuiving tussen jaren in de kasuitfinanciering van de aangegane 
verplichtingen die geen significante gevolgen heeft voor de meerjarenraming. 
Deze middelen op de post internationaal innoveren zijn ingezet voor de 
 
 Pagina 86 van 90
