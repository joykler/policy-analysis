Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Antwoord: 
Een uitgebreid overzicht van de verschillende categorieën die in aanmerking 
komen voor SDE+ subsidie is te vinden op de website van RVO.nl (www.rvo.nl). 
In de “Jaarberichten SDE+, SDE, OV-MEP & MEP” van RVO staan tevens de 
gerealiseerde kasuitgaven per technologie en subsidiecategorie. Doordat er, met 
uitzondering van wind op zee, in de SDE+ ex ante geen specifiek budget per 
categorie wordt gereserveerd en doordat de subsidiebedragen per kWh ieder jaar 
opnieuw per categorie wordt gespecificeerd, is er geen inschatting te geven van 
de in de toekomst maximaal toegestane en realistisch verwachte uitgaven per 
categorie. Er is geen specifiek budget per categorie gereserveerd, omdat de SDE+ 
gebaseerd is concurrentie en technologieneutraliteit. De subsidiebedragen die de 
verschillende categorieën krijgen zijn afhankelijk van de ontwikkeling van de 
kostprijs, de ontwikkeling van de energieprijzen en het kostenverlagende effect 
van concurrentie tussen aanvragers van SDE+-middelen. Het niet meer vooraf 
toebedelen van specifieke budgetten aan specifieke technologieën is een van de 
belangrijkste lessen van de voorganger van de SDE+, de SDE-regeling. Ik zal, 
zoals ik in mijn reactie op het rapport van de Algemene Rekenkamer heb 
toegezegd, de Tweede Kamer jaarlijks een overzichtelijk totaalbeeld presenteren 
van de financiële en beleidsinformatie met betrekking tot de SDE+, in de bredere 
context van het Energieakkoord en de doelstellingen ten aanzien van 
hernieuwbare energieproductie. Daarbij zal ik gebruik maken van de meest 
recente Nationale Energie Verkenning (verwacht in het najaar van 2015).  
 
Vraag 69: 
Gaat u in het vervolg in de begroting standaard een overzicht geven van de 
realistische en maximale uitgaven per subsidiecategorie van de SDE+ zoals 
geadviseerd in het Rekenkamerrapport “Stimulering van duurzame 
energieproductie (SDE+)”? 
 
Antwoord: 
Zoals ik in mijn reactie op het rapport van de Algemene Rekenkamer heb 
toegezegd, zal ik de Tweede Kamer jaarlijks een overzichtelijk totaalbeeld 
presenteren van de financiële en beleidsinformatie met betrekking tot de SDE+ 
regeling, in de bredere context van het Energieakkoord en de doelstellingen ten 
aanzien van hernieuwbare energieproductie. Daarbij zal ik gebruik maken van de 
meest recente Nationale Energie Verkenning (verwacht in het najaar van 2015). 
 
Vraag 70: 
Bent u voornemens om de begrotingsreserve duurzame energie op korte termijn 
in te gaan zetten ten behoeve van de stimulering van duurzame energie? Zo nee, 
waarom niet? 
 
Antwoord: 
Zoals aangegeven in het antwoord op vraag 58 blijven de middelen die in de 
begrotingsreserve zijn gestort, beschikbaar tot het moment dat ze alsnog zullen 
worden uitbetaald. De middelen blijven daarmee beschikbaar voor subsidiëring 
van duurzame energie. 
 
 Pagina 30 van 90
