Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Vraag 17: 
Zijn banken dankzij de BMKB eerder bereid leningen te verstrekken en kunt u dit 
in een tabel duiden ten opzichte van voorgaande jaren? 
 
Antwoord: 
De beslissing van financiers om krediet uiteindelijk wel of niet te verstrekken, blijft 
van diverse factoren afhankelijk, zodat niet exact bepaald kan worden in welke 
mate de BMKB bijdraagt aan het vermeerderen van het aantal toegekende 
kredieten. In de laatste beleidsevaluatie van de BMKB uit 2011 is ondernemers 
gevraagd of zij het te financieren doel ook daadwerkelijk in dezelfde vorm zouden 
hebben gerealiseerd als zij geen borgstellingskrediet hadden gekregen. Circa 90% 
van de ondervraagde bedrijven gaf aan dat zonder de BMKB het financieringsdoel 
niet of onvoldoende tot stand zou zijn gekomen (29,5% gedeeltelijk en 61,1% in 
het geheel niet, zie antwoord op vraag 21 n.a.v. het AR-rapport). Op basis 
daarvan kan gesteld worden dat de BMKB in zeer ruime mate bijdraagt aan het 
vermeerderen van het aantal toegekende kredieten.  
 
Vraag 18: 
Hoe verhouden de Digitale Eengemaakte Markt en Connected Continent zich tot 
elkaar? 
 
Antwoord: 
Connected Continent is de naam van een voorstel van de Europese Commissie dd. 
11 september 2013 voor een Verordening die verdere harmonisering van 
Europese regels voor telecombedrijven regelt. Dit voorstel bevatte aanvankelijk 
diverse deelonderwerpen, zoals radiospectrumbeleid, consumentenbescherming 
en markttoegang, maar is in de onderhandelingen inmiddels teruggebracht tot de 
onderwerpen roaming en netneutraliteit. De Digitale Eengemaakte markt (of 
digitale interne markt) is de titel van een mededeling van de Europese Commissie  
dd. 6 mei 2015. Deze mededeling zal worden gevolgd door voorstellen op een 
breed scala van onderwerpen. Eén van deze wetgevende voorstellen betreft een 
herziening van het Europees regelgevend kader voor telecombedrijven, die in 
2016 wordt verwacht. Naar verwachting zullen elementen uit het oorspronkelijke 
“Connect Continent” voorstel daarin terugkomen.  
 
Vraag 19 + 20 + 21: 
Hoe vordert Connected Continent inmiddels? Wanneer zal de afschaffing van de 
roamingtarieven plaatsvinden? Wat is de stand van zaken m.b.t. de basic roaming 
allowance? Geldt de voorgestelde 40 belminuten, 40 SMS-en en 80 MB voor een 
heel jaar? Hoe gaat het opknippen werken? Betekent dit dat bij een vakantie van 
1 week slechts 1/52e hiervan beschikbaar is? Oftewel 1 belminuut voor een week 
vakantie? Hoe wordt er in de Europese Raad en Europees Parlement gedacht over 
de laatste tekstvariant over de basic roaming allowance? 
 
  
 
 Pagina 9 van 90
