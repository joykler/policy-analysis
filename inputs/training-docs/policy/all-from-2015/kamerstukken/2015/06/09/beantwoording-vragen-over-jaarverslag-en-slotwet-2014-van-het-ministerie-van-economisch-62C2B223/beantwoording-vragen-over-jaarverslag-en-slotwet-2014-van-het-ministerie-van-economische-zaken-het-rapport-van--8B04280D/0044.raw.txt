Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Ik heb in dit verband tevens een centraal Inkoop UitvoeringsCentrum (IUC) 
opgericht en inkooppleinen ingericht bij elke zelfstandig aanbestedende dienst. 
Daarnaast zijn diverse verbeteracties uitgevoerd die hebben geleid tot een beter 
inkoopproces- en –beheer. Zo zijn spendanalyses (analyses van alle gedane 
inkopen) uitgevoerd binnen het kerndepartement en binnen de zelfstandig 
aanbestedende diensten om een beter inzicht te krijgen in mogelijke 
rechtmatigheidsrisico’s. Hierdoor is beter zicht op dossiers waar mogelijk Europees 
aanbesteed zou moeten worden. Door de centralisatie van inkoopactiviteiten 
binnen EZ is het beter mogelijk gebleken om inkoopbehoeften te clusteren en zo 
efficiënter in te kopen. 
Dit heeft er onder andere toe geleid dat de onvolkomenheid van inkoop binnen het 
kerndepartement is opgelost.  
 
De over 2014 geconstateerde problemen met betrekking tot inkoop hebben 
betrekking op twee agentschappen: RVO.NL en NVWA. De problemen bij inkoop 
hebben in de afgelopen zes jaar verschillende vormen gehad. Sommige hadden te 
maken met problemen die door de aangebrachte verbeteringen zijn opgelost.  
 
Mijn departement heeft als verantwoordelijk ministerie voor de Aanbestedingswet 
2012 een voorbeeldfunctie. Ik span mij daarom maximaal in om ook bij RVO.nl en 
NVWA de onvolkomenheden op het gebied van inkoop op te lossen. De specifieke 
problemen die spelen en de maatregelen die worden genomen worden hieronder 
nader toegelicht. 
 
RVO.NL: 
In de afgelopen zes jaar hebben de voorlopers van het agentschap RVO.NL in 
wisselende mate te maken gehad met onvolkomenheden. Het betreft dus niet 
dezelfde inkoopproblemen gedurende de afgelopen zes jaar. Door de voorlopers 
van RVO.NL is in de afgelopen jaren veel inzet gepleegd om de verschillende 
onvolkomenheden op te lossen. Naast centralisatie van de inkoopfunctie is 
gewerkt aan harmonisatie van processen in combinatie met extra interne 
controlemaatregelen en het uitvoeren van spendanalyses voor het verkrijgen van 
een beter inzicht op de inkoopdossiers. Binnen RVO.NL is een nieuw financieel 
systeem in 2014 geïmplementeerd dat controles en interne inkoopprocedures 
ondersteunt. De werking hiervan wordt nauw gemonitord zodat de problemen 
worden opgelost. De centrale aanpak draagt bij aan betere borging van de 
inkoopkennis. Bij RVO.NL is in 2014 voor € 202 mln ingekocht. De 
aanbestedingsfouten die de AR constateert hebben betrekking op € 9,2 mln van 
de inkopen.  
 
De volgende verbeteracties zijn afgesproken met RVO.NL. De voortgang van de 
uitvoering hiervan wordt gemonitord door mijn departement:  
1. Het escalatieproces met betrekking tot potentiële onrechtmatigheden wordt 
geïntensiveerd en er wordt blijvend aandacht geschonken aan de 
communicatie daarover. 
2. Strakkere monitoring ten aanzien van aflopende contracten. Het IUC zal 
maandelijks overzichten verstrekken van aflopende  contracten op basis van 
het centrale contractenregister. 
 
 Pagina 44 van 90
