Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Kunt u toelichten waarom er volgens de artikelsgewijze toelichting in 2014 € 9,5 
miljoen minder is uitgegeven aan de MKB-Innovatiestimulering Topsectoren (MIT) 
dan geraamd, terwijl er in het jaarverslag staat dat er € 4,8 miljoen minder is 
uitgegeven aan de MIT? 
 
Antwoord: 
In de Slotwet is de realisatie van de uitgaven (€ 16,4 mln) van de regeling MKB-
Innovatiestimulering Topsectoren (MIT) afgezet tegen het geraamde 
e
uitgavenbudget in de 2 suppletoire begroting 2014 (€ 25,9 mln). Ten opzichte 
e
van de 2 suppletoire begroting is er derhalve € 9,5 mln minder uitgegeven voor 
de MIT. In het jaarverslag is de realisatie van de uitgaven afgezet tegen de 
oorspronkelijke begroting voor de MIT (€ 21,2 mln). Ten opzichte van de 
oorspronkelijke begroting is er € 4,8 mln minder uitgegeven voor de MIT. De 
e
reden hiervoor is dat aanvankelijk bij de 2 suppletoire begroting werd 
aangenomen dat een groot deel van de betalingen op de tweede call van de MIT in 
2014 zouden worden gerealiseerd, waarvoor extra budget beschikbaar is gesteld. 
Aan het einde van het jaar bleek dat de bevoorschotting van de MIT-projecten uit 
de tweede call niet volledig in 2014, maar deels in latere jaren zou plaatsvinden. 
Hierdoor viel de uiteindelijke realisatie lager uit dan verwacht. 
 
Vraag 42: 
Is het waar dat NFIA betrokken was bij 3.2 miljard euro aan buitenlandse 
investeringen? Hoe kan het dat dit slechts 6000 banen heeft opgeleverd? Is het 
waar dat dit 0.5 miljoen euro per baan is? Gaat het om zeer kapitaalintensieve 
sectoren? Of worden echte investeringen en overnamebedragen bij elkaar 
opgeteld? Hoe komt het dat de spreiding van nieuwe banen zo groot is? Is het 
waar dat in de ene provincie 2000 banen zijn gecreëerd en in de andere slechts 
10? Hoe komt dat? 
 
Antwoord: 
Het klopt dat vorig jaar nieuwe gevestigde buitenlandse ondernemers met steun 
van de NFIA voor € 3,2 mld in de Nederlandse economie investeerden. Het gaat 
daarbij om echte investeringen, niet om overnamebedragen. In totaal zijn er 187 
nieuwe projecten gerealiseerd waaronder hoofdkantoren, productiefaciliteiten en 
datacentra. De projecten verschillen qua kapitaalintensiviteit en 
arbeidsintensiviteit. Dat heeft effect op het aantal banen dat met een project 
gemoeid is. Het totaalbedrag van € 3,2 mld bestaat o.a. uit twee zeer 
kapitaalintensieve projecten: de bouw voor € 0,6 mld door Google van een nieuw 
datacentrum in de Groningse Eemshaven en de investering van € 1,6 mld door het 
Canadese bedrijf Northland Power in windpark Gemini. De spreiding van het 
aantal banen over de verschillende provincies is het resultaat van de individuele 
investeringsbeslissingen van de bedrijven. 
 
  
 
 Pagina 18 van 90
