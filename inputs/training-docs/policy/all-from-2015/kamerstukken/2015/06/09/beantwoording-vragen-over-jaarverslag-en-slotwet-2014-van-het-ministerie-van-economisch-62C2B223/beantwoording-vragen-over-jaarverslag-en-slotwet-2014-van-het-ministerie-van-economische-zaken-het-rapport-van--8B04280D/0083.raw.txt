Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Naar de huidige inzichten zal de interne begrotingsreserve dit jaar toenemen met 
een bedrag van circa € 400 mln, vooral als gevolg van vertraagde projecten in de 
oude SDE-regeling. Naar verwachting zal de begrotingsreserve in de jaren 2016 
en verder niet of nauwelijks toenemen 
 
Vraag 111: 
Welke Europees Visserij Fonds (EVF) subsidies kunnen mogelijk komen te 
vervallen? Zijn hier consequenties aan verbonden? 
 
Antwoord: 
Zie antwoord op vraag 112. 
 
Vraag 112: 
Welke visserijprojecten lopen mogelijk een Europese bijdrage mis? Heeft dit 
gevolgen voor de doelstellingen van het programma? Kan er ook sprake zijn van 
mogelijke terugvordering van Europese bijdragen? 
 
Antwoord: 
Het gevolg van de door de Auditdienst Rijk en de Europese Commissie 
geconstateerde problemen is dat het ministerie van EZ mogelijk een Europese 
bijdrage van € 5,3 mln niet kan declareren bij de Europese Commissie. Om deze 
problemen op te lossen heeft het ministerie van EZ een verbeterplan opgesteld en 
ingediend waarover ik de Tweede Kamer heb geïnformeerd (Kamerbrief 32 201 nr. 
76 over kwartaalrapportage Gemeenschappelijk Visserijbeleid). Aangezien de 
betalingen door het ministerie van EZ aan de begunstigden al grotendeels zijn 
verricht heeft het mogelijk mislopen van de EU-bijdrage geen directe gevolgen 
voor de visserijprojecten en de doelstellingen van het programma.  
Omdat de opmerkingen van de Auditdienst Rijk betrekking hebben op de controle-
activiteiten bestaat er vooralsnog geen aanleiding om betalingen terug te 
vorderen bij de begunstigden. Terugvordering bij de begunstigde kan wel aan de 
orde zijn indien de subsidieontvanger de middelen heeft besteed aan niet onder 
het EVF vallende subsidiabele kosten, niet subsidiabele activiteiten of wanneer hij 
andere relevante juridische verplichtingen heeft overtreden. 
 
Vraag 113: 
Hoe is het bedrag van meer dan 5 miljoen euro verdeeld over de verschillende 
lopende projecten? 
Welke projecten zijn dit? Heeft dit gevolgen voor de voortgang/uitvoering van 
deze lopende projecten? Wat is de reactie van het kabinet op de aanbevelingen 
om de beheers- en controlesystemen bij het EVF en Europees Fonds voor 
Regionale Ontwikkeling (EFRO) te verbeteren?  Welke aanbevelingen doet de 
Algemene Rekenkamer specifiek? 
 
Antwoord: 
Het ministerie van EZ dreigt een bedrag van € 5,3 mln niet te kunnen declareren 
omdat het ministerie van EZ eind december 2014 nog geen rechtmatige declaratie 
kon indienen bij de Europese Commissie. De reden hiervoor is dat door de 
 
 Pagina 83 van 90
