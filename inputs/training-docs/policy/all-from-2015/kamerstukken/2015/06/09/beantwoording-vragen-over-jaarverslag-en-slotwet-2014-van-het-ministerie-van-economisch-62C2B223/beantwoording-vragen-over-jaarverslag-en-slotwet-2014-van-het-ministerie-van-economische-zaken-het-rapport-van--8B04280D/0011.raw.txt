Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
In de betreffende beleidsartikelen (13, 14, 16 en 17) van zowel begroting als 
jaarverslag worden de bovengenoemde begrotingsreserves apart toegelicht 
(conform artikel 5, lid 5 Comptabiliteitswet). Als opvolging van de motie Geurts 
(TK, 34 000 XIII, nr. 64) worden de geraamde wijzigingen gedurende het 
e e
begrotingsjaar in de 1 en 2 suppletoire begroting inzichtelijk gemaakt.    
 
Vraag 24: 
Welke projecten in Caribisch Nederland blijven achter in de uitvoering?  
Wat vinden de uitvoerders van het project van de stopzetting van de betalingen? 
 
Antwoord: 
Het betreft hier projecten op Saba en St. Eustatius. Daarbij is geen sprake van 
stopzetting van de betalingen maar vertraging in de projecten. Per 1 januari 2014 
is het Gemeenschappelijk Energie Bedrijf (GEBE) van de bovenwindse eilanden 
ontvlochten en opgesplitst in drie bedrijven, voor elk eiland één. Op Saba en St. 
Eustatius ontstonden de verzelfstandigde bedrijven Saba Electric Company (SEC) 
en Statia Utility Company (STUCO). Al vóór de ontvlechting van GEBE zijn beslag 
kreeg was duidelijk dat SEC en STUCO hun tarieven fors zouden moeten verhogen 
om kostendekkend te zijn. 
Verhoging van de tarieven voor eindgebruikers werd zowel door de Eilandbesturen 
als door mij onwenselijk geacht. In plaats daarvan is besloten om in te zetten op  
kostprijsverlaging door grootschalige introductie van duurzame energie (zon, 
wind) en verplaatsing en modernisering van de elektriciteitscentrale Saba. 
 
In 2014 zijn de bedrijven gestart met de voorbereiding van de werkzaamheden. 
Met de verplaatsing van de elektriciteitscentrale op Saba is in 2014 een aanvang 
gemaakt, maar het ontwerpen van de parken voor zonne-energie kostte meer tijd 
dan verwacht als gevolg van de technische complexiteit. De parken konden niet in 
2014 worden aanbesteed en derhalve kon ook in 2014 door EZ geen subsidie 
worden toegekend. De aanbestedingen zijn in het voorjaar van 2015 van start 
e
gegaan. In de 1 suppletoire begroting 2015 van EZ zijn middelen vrijgemaakt om 
de verwachte subsidieaanvragen in 2015 te kunnen honoreren. 
 
Vraag 25: 
Kunt u een compleet overzicht geven van de kosten die in 2014 door het 
kerndepartement en alle diensten en agentschappen zijn gemaakt ten behoeve 
van PIANOo/TenderNed, inclusief TenderNed zelf? 
 
Antwoord: 
De totale uitgaven over 2014 voor PIANOo/TenderNed zijn afgerond € 8,0 mln. 
Hiervan is € 5,0 mln ten behoeve van uitgaven aan ICT-kosten, € 2,3 mln 
personele en diverse materiële kosten van PIAnOo/TenderNed en € 0,7 mln 
overige programmakosten. Van de totale uitgaven van € 8,0 mln is € 1,6 mln 
uitgegeven ten behoeve van PIANOo en € 6,4 mln ten behoeve van TenderNed.  
 
Vraag 26: 
 
 Pagina 11 van 90
