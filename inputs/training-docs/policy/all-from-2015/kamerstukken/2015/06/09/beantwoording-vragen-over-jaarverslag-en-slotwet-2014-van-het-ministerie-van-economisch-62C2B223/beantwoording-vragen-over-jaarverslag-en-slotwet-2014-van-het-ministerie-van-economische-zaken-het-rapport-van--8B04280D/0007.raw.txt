Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Antwoord: 
De status van Nationaal Icoon brengt extra ondersteuning door de Rijksoverheid 
met zich mee, bijvoorbeeld bij (inter)nationale exposure en bij het wegnemen van 
belemmeringen in regelgeving. Aangezien deze ondersteuning expliciet onderdeel 
is van de prijs, zal deze niet worden geboden aan de overige aanmeldingen voor 
de competitie. In 2016 wordt een nieuwe ronde van de zoektocht naar Nationale 
Iconen georganiseerd. De afgevallen projecten bij de eerste ronde, kunnen dan 
wederom meedoen aan de competitie. 
 
Vraag 10: 
Ziet u de MKB-innovatiestimuleringsregeling als een succes en ziet u dat als reden 
om vanuit de Rijksoverheid meer steun te bieden voor regionale 
samenwerkingsverbanden?  
 
Antwoord: 
MKB Innovatiestimulering Topsectoren (MIT) is een succesvol instrument voor het 
mkb om te innoveren. Vanaf de start van de MIT in 2013 heeft het mkb veel 
belangstelling voor dit instrument. Na twee pilots met de provincies Noord-
Brabant en Limburg in 2014 is de samenwerking dit jaar verder uitgebreid naar 
alle provincies. Door die samenwerking is in 2015 meer budget beschikbaar: in 
totaal € 50 mln ten opzichte van € 32 mln vorig jaar. Mkb’ers hebben direct na de 
openstelling van de MIT-regeling op 19 mei jongstleden volop projectvoorstellen 
ingediend. De provincies en EZ zijn dan ook van plan de samenwerking te 
continueren. Het mkb is betrokken bij vervolggesprekken over de MIT en over de 
brede samenwerkingsagenda Rijk-regio. EZ en de provincies hebben afgesproken 
dat het jaar 2015 benut wordt om ervaringen te monitoren en te analyseren. Op 
grond daarvan beziet EZ in het najaar hoe de MIT in 2016 verder kan worden 
verbeterd en eventueel uitgebreid. 
 
Vraag 11+ 13: 
Hoeveel bewoners nemen aan de dialoogtafel deel? 
 
Antwoord: 
De Dialoogtafel heeft in totaal 17 deelnemers, waarvan 4 deelnemers namens 
verschillende bewonersorganisaties afgevaardigd zijn. 
 
Vraag 12: 
Hoeveel bedrijven nemen aan de dialoogtafel deel? 
 
Antwoord: 
De Dialoogtafel bevat vertegenwoordigers van de industrie en (grotere) bedrijven 
in de Eemsdelta, van het mkb, van LTO Noord, NAM en een directeur-bestuurder 
die namens acht wooncorporaties deelneemt.  
 
Vraag 14: 
Hoeveel heeft de dialoogtafel tot op heden gekost inclusief de vergoedingen die 
verstrekt zijn aan de bestuurders? 
 
 Pagina 7 van 90
