Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
ook zelf meer gebruik te maken van het Ondernemingsdossier, bijvoorbeeld in 
het toezicht. 
 
Vraag 49: 
Kunt u aangeven hoe het aantal overheidsorganisaties dat gebruik maakt van het 
Ondernemingsdossier zich verhoudt tot uw doelstellingen voor het aantal 
aangesloten overheidsorganisaties? 
 
Antwoord: 
Zie het antwoord op vraag 48. 
 
Vraag 50: 
Hoeveel publiek geld gaat er om in het actieprogramma Smart Industry? 
 
Antwoord: 
Voor de uitvoering van de Actieagenda wordt voornamelijk gebruik gemaakt van 
bestaande instrumenten zoals de TKI-toeslagregeling, de MIT regeling, het 
Toekomstfonds en het EFRO. Binnen deze instrumenten is vooraf geen bedrag 
gebudgetteerd voor Smart Industry.  
 
Vraag 51: 
Kunt u in het kader van de Retailagenda en het terugdringen van winkelleegstand 
aangeven hoe vaak de ladder voor duurzame verstedelijking in 2014 is toegepast? 
 
Antwoord: 
Over 2014 zijn nog geen concrete gegevens bekend. Het Planbureau voor de 
Leefomgeving (PBL) voert in 2017 opnieuw onderzoek uit. Inmiddels is het 
merendeel van de gemeenten zich bewust van het bestaan van de Ladder voor 
duurzame verstedelijking. Het PBL verwacht dan ook dat het aantal ladderplichtige 
bestemmingsplannen waarin de Ladder volledig wordt toegepast in 2014 fors is 
gestegen. 
 
Vraag 52: 
Kunt u toelichten of u doelstellingen heeft gekoppeld aan de toepassing van de 
ladder voor duurzame verstedelijking? Zo ja, welke? 
 
Antwoord: 
De Ladder voor duurzame verstedelijking is een instrument om de kwaliteit van de 
besluitvorming te verbeteren in gemeenten en provincies in geval van nieuwe 
stedelijke ontwikkelingen, zoals nieuwbouw en herbestemming en transformatie 
van bestaande gebouwen. De Ladder dwingt de partijen tot een goede motivatie 
van mogelijke besluiten. De Ladder is derhalve een middel om tot verbetering van 
besluitvorming te komen zonder dat hier een zelfstandige doelstelling aan is 
gekoppeld.  
 
  
 
 Pagina 22 van 90
