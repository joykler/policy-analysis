Directie Financieel 
 
Economische Zaken 
 
 
 
 
 
Ons kenmerk 
 
FEZ / 15078472 
 
 
 
Jaarverslag Ministerie van Economische Zaken 2014 
 
Vraag 1: 
Hoeveel zou het Rijk aan inkomsten extra mislopen, indien iedereen die duurzame 
energie opwekt (op eigen terrein, of op andermans terrein) wordt vrijgesteld van 
de energiebelasting op die energie? 
 
Antwoord: 
Op dit moment worden de fiscale faciliteiten voor het opwekken van duurzame 
energie beperkt tot duurzame energieopwekking “achter de meter” (voor eigen 
rekening en risico opgewekte energie en de salderingsregeling) of in de directe 
omgeving van de bewoner (verlaagd tarief voor lokaal duurzaam opgewekte 
energie). In deze vraag gaat het om een algemene vrijstelling voor duurzame 
energieopwekking in het hele land, ongeacht waar het wordt opgewekt of wie het 
opwekt (huishouden, mkb-bedrijf, energiebedrijf). In het verleden heeft een 
regeling bestaan waarbij een belastingkorting werd verleend voor productie van 
duurzame energie. Dit bleek fraudegevoelig te zijn en te leiden tot grote weglek 
naar het buitenland (waar duurzame energie goedkoper opgewekt kan worden). 
Het heeft indertijd vrijwel niet geleid tot extra opwekking van duurzame energie. 
Vanwege het vrij verkeer van goederen kon namelijk in de regeling geen 
onderscheid gemaakt worden tussen opwekking van energie in Nederland en het 
buitenland. Sindsdien wordt duurzame energie gestimuleerd via subsidies (met 
name de MEP, SDE en SDE+). 
 
Stel dat het wel mogelijk zou zijn om alle duurzame opgewekte elektriciteit en het 
duurzaam opgewekte gas alleen in Nederland vrij te stellen van 
energiebelasting dan zou dat leiden tot een derving in de energiebelasting van € 
1
400 mln in 2015. Deze geschatte derving is gebaseerd op het huidige aandeel 
duurzame energie van 4,5%. Dit aandeel zal echter flink groeien, gezien de 
doelstelling van 14% duurzame energie in 2020. Dit betekent dat de derving in de 
energiebelasting ook navenant zou toenemen.  
 
Vraag 2: 
Kunt u aangeven in hoeverre de gerealiseerde bbp-groei in figuur 1 afwijkt van de 
in het voorafgaande jaar gedane ramingen van het CPB en dit bij voorkeur 
overzichtelijk in een grafiek weergeven? 
 
Antwoord: 
Het CPB levert jaarlijks vier bbp-volumegroeiramingen. Dat zijn respectievelijk het 
Centraal Economisch Plan (CEP), de juniraming, de Macro Economische 
Verkenning (MEV) en de decemberraming. Figuur 1 geeft de opeenvolgende 
                                                
 
1
 Het huidige aandeel van 4,5% duurzame energie betreft grotendeels duurzame elektriciteit. Bij het schatten van 
de gederfde energiebelasting is uitgegaan van een aandeel duurzame elektriciteit van 10% in de totale 
hoeveelheid elektriciteit en van circa € 4 mld aan totale inkomsten uit energiebelasting op de totale hoeveelheid 
elektriciteit. Het aandeel duurzaam gas dat wordt belast is hierin niet meegenomen aangezien dat 
verwaarloosbaar klein is. 
 
 Pagina 2 van 90
