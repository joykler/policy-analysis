en handelsroutes, voor de ondersteuning van militaire interventies, en om 
 
 
vijandelijke eenheden bewegingsvrijheid te ontnemen. Met een relatief beperkte 
 
militaire inzet kan in uiteenlopende inzetscenario's, op en vanuit zee, een groot 
effect worden bereikt. Het afdwingen van een wapenembargo door middel van 
 
een maritieme blokkade en het (ver)hinderen van maritieme operaties van de 
tegenstander zijn hier voorbeelden van. 
 
Als gevolg van de afstoting van de maritieme patrouillevliegtuigen en de 
vermindering van het aantal M-fregatten, beschikt de Nederlandse krijgsmacht 
uitsluitend nog over onderzeeboten voor de verdediging van vlootverbanden op 
grotere afstand. De Nederlandse onderzeeboten hebben voorts, eventueel in 
combinatie met de inzet van special forces, een belangrijke inlichtingenfunctie. In 
internationaal verband leveren zij bovendien een unieke capaciteit. De huidige 
Nederlandse onderzeeboten kunnen namelijk verder van een thuishaven en 
gedurende een langere periode worden ingezet dan de conventionele 
onderzeeboten van andere Europese landen. Een dergelijke expeditionaire 
onderzeebootcapaciteit is voor Nederland tevens van belang met het oog op de 
veiligheid van het Koninkrijk in het Caribisch gebied. Met de beoogde vervanging 
van zijn onderzeebootcapaciteit zou Nederland een aanzienlijke bijdrage leveren 
aan de vervulling van de in Navo-kader vastgestelde prioritaire behoeften op het 
gebied van onderzeebootbestrijding, beeldopbouw en inlichtingenvergaring.   
 
Veiligheidspolitieke context 
 
Verslechterde veiligheidssituatie 
De wereld is er de afgelopen jaren niet veiliger op geworden. De beleidsbrief 
‘Turbulente Tijden in een Instabiele Omgeving’ (Kamerstuk 33 694, nr. 6 van 14 
november 2014) bevat een analyse van de internationale veiligheidssituatie, in 
aanvulling op de eerder vastgestelde Internationale Veiligheidsstrategie. 
Veiligheidsrisico’s die al langer werden onderkend, hebben zich inmiddels 
gemanifesteerd als reële bedreigingen. Er lijkt zich een multipolaire wereldorde af 
te tekenen, waarin de Europese veiligheid en de internationale rechtsorde in 
toenemende mate onder druk staan. Conflicten en destabiliserende krachten 
dringen zich in de (directe) nabijheid van Europa op. De Nederlandse samenleving 
ondervindt daarvan rechtstreeks de gevolgen, mede omdat de interne en externe 
veiligheid steeds nauwer verweven zijn. Er moet rekening worden gehouden met 
een langdurige periode van voortdurende instabiliteit aan de zuid- en oostflanken 
van Europa. In dit licht vergt ook de collectieve verdediging nadrukkelijk de 
aandacht. Bovendien kunnen zich nieuwe crises aandienen, zowel in de omgeving 
van Europa als verder weg. Van de Europese landen wordt in 
bondgenootschappelijk verband verwacht dat zij meer verantwoordelijkheid 
nemen voor hun veiligheid en de bescherming van hun belangen. Dit vergt, ook 
van Nederland, inspanningen ter versterking van de gezamenlijke slagkracht en 
een verdere verdieping van de samenwerking.   
 
 Pagina 2 van 1
