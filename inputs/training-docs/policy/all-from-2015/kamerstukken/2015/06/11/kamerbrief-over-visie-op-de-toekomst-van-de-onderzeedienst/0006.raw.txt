Het diffuse dreigingsbeeld en de proliferatie van wapentechnologie kunnen de 
 
 
komende decennia voorts nopen tot betere zelfverdediging en verbreding van de 
 
mogelijkheden tot wapeninzet. De huidige onderzeeboot beschikt alleen over 
zware torpedo’s tegen doelen op zee en onder water. Deze bieden grote 
 
slagkracht, maar zijn minder goed bruikbaar tegen kleine oppervlaktedoelen en 
hebben geen nut tegen vijandelijke torpedo’s, vliegtuigen en helikopters. 
Differentiatie van de bewapening van de nieuwe onderzeeboot verhoogt de 
operationele effectiviteit. Daarbij kunnen overwegingen van proportionaliteit en 
niet-letale effecten worden betrokken (schepen onklaar maken in plaats van deze 
te vernietigen). Ook kan het nodig blijken de nieuwe onderzeeboot toe te rusten 
met voorzieningen voor de lancering van missiles. Of naast de beoogde 
‘provisions for ’ deze wapens werkelijk deel moeten uitmaken van de vervanging 
is, afgezien van financiële overwegingen, mede afhankelijk van de ontwikkeling 
van het dreigingsbeeld en de in internationaal kader vastgestelde behoeften. 
 
Financiële aspecten 
De besluitvorming over de vervanging vergt een integrale afweging op basis van 
een overzicht van alle met de vervanging gepaard gaande kosten, waaronder de 
instandhouding en de ondersteuning van de onderzeebootcapaciteit gedurende de 
gehele levensduur (Life Cycle Costing - LCC). Gezien de complexiteit van het 
wapensysteem en de keuze om de vervanging gestalte te geven in nauwe 
samenwerking met partners, zowel nationaal als internationaal, zal het inzicht in 
de kosten stapsgewijs toenemen. De verschillende fasen in het 
defensiematerieelproces (DMP) voorzien, op weg naar een finaal besluit, in steeds 
preciezere informatieverstrekking over de hoogte van de investering. Het 
uiteindelijke besluit over de vervanging wordt volgens de planning verwacht in 
2018, binnen de dan geldende budgettaire kaders.  
 
Internationale samenwerking  
De beoogde vervanging van de Walrusklasse levert een belangrijke bijdrage aan 
de gezamenlijke slagkracht in Navo en EU-kader. Nederland kan zich een 
capabele en betrouwbare bondgenoot tonen door te investeren in prioritaire 
capaciteitsgebieden en door capaciteiten te vervangen die in andere Europese 
landen niet of beperkt voorhanden zijn. Met uitzondering van Nederland 
beschikken de overige Europese landen op dit ogenblik niet over expeditionair 
inzetbare conventionele onderzeeboten voor verkenning en inlichtingenvergaring 
(‘NATO priority shortfall area Joint Intelligence Surveillance and Reconnaissance 
(JISR)’). Ook heeft de Navo onderzeebootbestrijding aangemerkt als een 
capaciteitsgebied waarop tekorten bestaan (‘NATO priority shortfall area Anti 
Submarine Warfare (ASW)').  
 
 Pagina 6 van 12
