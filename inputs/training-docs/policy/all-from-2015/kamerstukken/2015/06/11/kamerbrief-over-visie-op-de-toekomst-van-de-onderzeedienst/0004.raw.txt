De kracht van de huidige Nederlandse onderzeeboot 
 
 
De Nederlandse onderzeeboten van de Walrusklasse treden op als verkenner, 
 
wapendrager en uitvalsbasis voor speciale operaties. De inzet is gericht op de 
beïnvloeding van het gedrag van staten en de bestrijding van internationaal 
 
georganiseerd terrorisme en zware criminaliteit. Voorbeelden vormen het 
afdwingen van een maritieme blokkade zoals midden jaren negentig van de 
vorige eeuw in de Adriatische zee, de bestrijding van drugssmokkel in het 
Caribisch gebied en, recenter, de inzet voor piraterijbestrijding in de wateren 
rondom de Hoorn van Afrika. Ook in de toekomst moet de Nederlandse 
onderzeeboot in staat zijn om, zowel geïntegreerd in een maritieme taakgroep als 
zelfstandig, langdurig operaties uit te voeren ver van een thuisbasis, ook in 
gebieden waar een hoog dreigingsniveau heerst. In het operatiegebied moeten 
verschillende taken kunnen worden uitgevoerd in de opeenvolgende fases van het 
maritieme optreden. De bundeling van vier specifieke vermogens in één platform 
bepalen de kracht en veelzijdigheid van de Nederlandse onderzeeboot: 
 
 Geloofwaardige, grote en precieze maritieme slagkracht – het vermogen 
om onverhoeds grote slagkracht aan te wenden in gebieden waar (nog) 
geen militair overwicht is. Dit kan zowel defensieve als offensieve 
slagkracht betreffen tijdens interventies op en vanuit zee. Door de 
onderzeeboot gelanceerde torpedo’s kunnen met grote precisie schepen 
en onderzeeboten direct uitschakelen om de tegenstander het gebruik 
van de zee te ontzeggen of te beperken (Sea Denial en Sea Control) en 
een eigen vlootverband te beschermen. Nederland levert hiermee een 
belangrijke capaciteit in het maritieme concept van de Navo voor Anti 
Submarine Warfare en Anti Surface Warfare.  
 
 Verzamelen, analyseren en delen van inlichtingen – het vermogen om, 
weken aaneengesloten, heimelijk in een gebied activiteiten van 
(potentiële) tegenstanders te observeren en real time te analyseren. De 
verzamelde inlichtingen over de gereedheid, capaciteiten en 
operatiepatronen vergroten de mogelijkheid om de intenties en feitelijke 
gedragingen van (potentiële) tegenstanders te beoordelen. Hiermee 
versterkt Nederland tevens zijn internationale inlichtingenpositie die 
berust op het principe quid pro quo. Voorafgaand aan en tijdens een 
conflict kunnen de operationele en tactische inlichtingen van de 
onderzeeboot bepalend zijn voor de doelgerichtheid van maritieme 
operaties. De inlichtingenfunctie is van groot belang voor de beeldopbouw 
en de vergroting van situational awareness. 
 
 Pagina 4 van 12
