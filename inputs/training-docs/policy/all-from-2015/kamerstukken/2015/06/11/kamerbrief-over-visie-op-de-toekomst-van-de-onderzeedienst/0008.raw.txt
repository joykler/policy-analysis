 Canada bereidt besluitvorming voor over levensverlengend onderhoud van de 
 
 
huidige vier conventionele Victoriaklasse onderzeeboten. Canada hanteert een 
 
met Nederland vergelijkbaar concept van opereren, maar oriënteert zich 
vooralsnog niet op een vervangende onderzeebootcapaciteit; 
 
 
 Duitsland beschikt over een nationale onderzeebootbouwindustrie (TKMS). 
Gezamenlijke of gelijktijdige vervanging met Duitsland is momenteel niet aan 
de orde omdat het net heeft geïnvesteerd in zes conventionele T212 
onderzeeboten. Anderzijds kan betrokkenheid van de Duitse industrie 
interessant zijn, mede met het oog op de bredere maritieme samenwerking 
met het land. Duitsland hanteert wel een ander concept van opereren dan 
Nederland; 
 
 de Noorse regering heeft eind november 2014 formeel besloten om vanaf 
midden jaren twintig zes conventionele Ulaklasse onderzeeboten te 
vervangen. De vervanging van de Nederlandse onderzeeboten is (in de 
planning) voorzien in dezelfde periode. Noorwegen is een strategische partner 
en al vele jaren is er sprake van samenwerking op tal van terreinen, ook op 
onderzeebootgebied. Noorwegen hanteert een met Nederland vergelijkbaar 
concept van opereren. Om deze redenen lijkt de samenwerking met 
Noorwegen vooralsnog goede vooruitzichten te bieden op verdere verdieping. 
Wel oriënteert Noorwegen zich op kleinere onderzeeboten die minder geschikt 
zijn voor expeditionaire inzet en geïntegreerd optreden met een maritieme 
taakgroep. De mate waarin de functionele eisen voor de vervangende 
capaciteit uiteindelijk overeenkomen, bepaalt in belangrijke mate hoe 
vergaand de samenwerking kan zijn; 
 
 Zweden beschikt eveneens over een nationale onderzeebootindustrie (Saab-
Kockums) en heeft reeds opdracht gegeven voor de bouw van nieuwe 
onderzeeboten vanaf midden 2020. Samenwerking met Zweden zal sterk 
worden beïnvloed door de Zweedse industriële belangen. Dit kan de 
mogelijkheden voor een goede positionering van de Nederlandse industrie 
beperken, maar het kan - zoals blijkt uit de recent aangekondigde 
samenwerking tussen Damen en Saab - ook kansen bieden. Zweden hanteert 
wel een ander concept van opereren dan Nederland. 
 
 Pagina 8 van 12
