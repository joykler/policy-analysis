> Retouradres Postbus 20011 2500 EA Den Haag 
 
Directie 
Aan de Voorzitter van de Tweede Kamer der Staten 
Koninkrijksrelaties 
Generaal 
Turfmarkt 147 
Postbus 20018   
Den Haag 
2500 EA Den Haag 
Postbus 20011 
2500 EA  Den Haag 
www.rijksoverheid.nl 
www.facebook.com/minbzk 
www.twitter.com/minbzk 
Kenmerk 
2015-0000319895 
Uw kenmerk 
  
 
Datum 9 juni 2015 
Betreft Herziene begrotingsstructuur Hoofdstuk IV Koninkrijksrelaties 
 
 
 
Het is mijn voornemen om met ingang van het begrotingsjaar 2016 de 
artikelstructuur voor het begrotingshoofdstuk IV Koninkrijksrelaties en het BES-
fonds (h64) aan te passen. Graag informeer ik u over de voorgenomen 
wijzigingen. 
 
De staatkundige structuur van het Koninkrijk en de samenwerking met het 
Caribische deel van het Koninkrijk zijn sinds 10-10-10 ingrijpend veranderd. Naar 
aanleiding hiervan is de financiële relatie met Caribisch Nederland en de landen de 
afgelopen jaren geëvolueerd. De samenwerkingsprogramma’s in het Caribisch deel 
van het Koninkrijk zijn afgerond of worden binnenkort afgerond. Deze 
ontwikkelingen zijn van invloed op de inzet en verdeling van de binnen het 
begrotingshoofdstuk IV beschikbare middelen.  
 
Met de voorgestelde wijzigingen wordt beoogd de begroting beter te laten 
aansluiten op de actuele beleidspraktijk die naar aanleiding van de 
bovengenoemde ontwikkelingen is gegroeid. Waar mogelijk leidt dit tot een 
duidelijker onderscheid tussen de activiteiten die betrekking hebben op de Landen 
van het Koninkrijk (Aruba, Curaçao en Sint Maarten) en de activiteiten die 
betrekking hebben op Caribisch Nederland (Bonaire, Saba en Sint Eustatius). Ook 
wordt door de introductie van een apart apparaatsartikel beter aangesloten op de 
beginselen van het ‘verantwoord begroten’. De voorgestelde wijzigingen vergroten 
bovendien de leesbaarheid en informatiewaarde van het hoofdstuk. 
 
Wijzigingen 
Onderstaand treft u op hoofdlijnen per artikel de voorgestelde aanpassingen. In 
de tabel in de bijlage vindt u een overzicht van de huidige en toekomstige 
begrotingsstructuur.  
 
 Artikel 1: Het artikel blijft ongewijzigd. In het artikelonderdeel worden de 
huidige waarborgtaken (grensbewaking, kustwacht, RM/OM en RST) 
verantwoord. 
 Artikel 2: Dit artikel wordt uitgesplitst in drie nieuwe artikelen: 
a) Binnen het nieuwe artikel 4 wordt een specifieke verdeling gemaakt 
tussen de landen en Caribisch Nederland. Hierbij wordt uitgegaan van 
twee artikelonderdelen, namelijk een artikelonderdeel voor 
Aruba/Curaçao/Sint Maarten en één speciaal voor Caribisch Nederland. 
 
Pagina 1 van 2
