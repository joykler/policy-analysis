1 
 
 
> Retouradres Postbus 20301 2500 EH  Den Haag 
 
 Directoraat-Generaal 
Jeugd en 
Aan de Voorzitter van de Tweede Kamer 
Sanctietoepassing 
der Staten-Generaal 
Directie Sanctie- en 
Postbus 20018  Preventiebeleid 
Cluster slachtofferbeleid 
2500 EA  DEN HAAG 
  
Turfmarkt 147 
 
2511 DP  Den Haag 
 
Postbus 20301 
2500 EH  Den Haag 
www.rijksoverheid.nl/venj 
  
  
Ons kenmerk 
 
628019 
  
Bij beantwoording de datum 
Datum 18 juni 2015 en ons kenmerk vermelden. 
Wilt u slechts één zaak in uw 
Onderwerp Slachtofferhulp en Schadefonds Geweldsmisdrijven op de BES-
brief behandelen. 
eilanden 
 
  
 
 
Met deze brief doe ik de toezegging gestand van de toenmalige staatssecretaris 
van Veiligheid en Justitie, gedaan tijdens het AO slachtofferbeleid op 18 december 
2013, om uw Kamer te informeren over de voortgang van de verbetering van 
slachtofferhulp op de BES-eilanden en over de mogelijkheden van een uitbreiding 
van de reikwijdte van het Schadefonds Geweldsmisdrijven naar de BES-eilanden.  
 
Achtergrond 
In december 2012 heeft de Raad voor de Rechtshandhaving een rapport 
 
uitgebracht over slachtofferhulp op de BES-eilanden. De Raad deed hierin een 
aantal aanbevelingen voor verbetering van slachtofferhulp op de BES-eilanden. In 
hun beleidsreactie van maart 2013 (Kamerstuk 31 568, nr. 128) hebben mijn 
voorgangers aangegeven de aanbevelingen uit het rapport te onderschrijven en 
ter hand te nemen.  
 
Tijdens het AO slachtofferbeleid op 18 december 2013 is door de toenmalige 
staatssecretaris van Veiligheid en Justitie toegezegd uw Kamer nader te 
informeren over de voortgang van de verbetering van slachtofferhulp op de BES-
eilanden. Daarbij heeft hij ook toegezegd in 2014 de mogelijkheden te verkennen 
van een uitbreiding van de reikwijdte van het Schadefonds Geweldsmisdrijven 
naar de BES-eilanden.  
 
In het navolgende zal ik ingaan op de uitkomst van deze verkenning en de 
stappen die reeds zijn genomen om slachtofferhulp op de BES-eilanden te 
verbeteren. Een belangrijk uitgangspunt bij deze verbetermaatregelen is dat  
rekening wordt gehouden met de lokale context. Het Nederlandse model voor 
slachtofferhulp is niet zonder meer passend op de BES-eilanden. Een andere vorm 
van slachtofferhulp is nodig, waarbij rekening wordt gehouden met de 
kleinschaligheid, de cultuur en de geldende wet- en regelgeving op de BES-
eilanden.  
 
 
 
 
 
 
  
 Pagina 1 van 3
