> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres 
der Staten-Generaal 
Parnassusplein 5 
2511 VX  Den Haag 
Postbus 20018 
www.rijksoverheid.nl 
2500 EA  DEN HAAG 
Kenmerk 
781877-138074-IZ 
Bijlage(n) 
- 
 
  
 
Correspondentie uitsluitend 
richten aan het retouradres 
met vermelding van de 
datum en het kenmerk van 
Datum 30 juni 2015 
deze brief. 
Betreft Verslag reis Colombia, Aruba, VS en Canada 
 
 
 
 
 
 
Geachte voorzitter, 
Van 27 mei tot en met 6 juni bracht ik een bezoek aan Colombia, Aruba, de Vere-
nigde Staten en Canada. Graag informeer ik uw Kamer over de resultaten van dit 
bezoek. 
Colombia 
In Bogota heb ik afspraken gemaakt met mijn Colombiaanse collega Alejandro 
Gaviria Uribe over vergaande samenwerking op zorggebied tussen Nederland en 
Colombia. De afspraken betreffen het inkoopproces van complexe zorg voor be-
woners van Caribisch Nederland, samenwerking tussen de inspecties van beide 
landen en de internationale aanpak van antibioticaresistentie. 
Voor de bewoners van de Nederlandse gemeenten Bonaire, Sint-Eustatius en Saba 
zijn op die eilanden beperkt tot geen medische voorzieningen voor bijvoorbeeld 
complexe orthopedische ingrepen (knie- en heupoperaties), hartoperaties en neu-
rochirurgie. Deze behandelingen worden daarom ingekocht in ziekenhuizen in 
onder andere Colombia. Het gaat jaarlijks om gemiddeld zo'n 900 ingrepen. De 
Nederlandse overheid is verantwoordelijk voor goede en betaalbare zorg voor de 
bewoners van Caribisch Nederland. 
Met de Colombiaanse zorgminister Gaviria Uribe heb ik afspraken gemaakt om de 
procedures rond de zorgverlening door Colombiaanse ziekenhuizen aan patiënten 
van Caribisch Nederland eenvoudiger te maken, waardoor de zorg doelmatiger en 
efficiënter wordt. Ik heb een samenwerkingsovereenkomst getekend om de sa-
menwerking tussen de Nederlandse en Colombiaanse inspectiediensten te verbe-
teren. Structurele samenwerking is nodig om, in geval van calamiteiten, snel met 
elkaar te kunnen schakelen. Daarnaast wordt met de overeenkomst tegemoet 
gekomen aande behoefte van Colombia aan technische uitwisseling over het toe-
zicht op de zorg.  
In Medellin heb ik een aantal ziekenhuizen bezocht en overleg gevoerd met de 
Colombiaanse verzekeraar Coomeva, die als tussenpersoon optreedt. In de onder-
handelingen met Coomeva zijn prijzen bedongen die substantieel lager liggen dan 
de gebruikelijke tarieven die in Colombia worden gehanteerd voor zorg aan bui-
tenlanders. Bovendien hanteert Coomeva strenge kwaliteits- en veiligheidscriteria. 
 
Pagina 1 van 4
