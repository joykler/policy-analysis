Kenmerk 
781877-138074-IZ 
 
Diverse Amerikaanse partijen hebben aangegeven Nederland te gaan bezoeken. 
Massachusetts heeft aangegeven met een delegatie in 2016 naar Nederland te 
komen. Dit geldt ook voor CEO’s van Amerikaanse bedrijven en organisaties zoals 
Start Garden (incubator in Grand Rapids).  
De Nederlandse aanpak via publiek-private samenwerking (zoals in Neurocontrol) 
is interessant voor veel Amerikanen. Het feit dat wij met de diverse partijen 
(onderzoek, bedrijfsleven en overheid) tot actie weten te komen wekt interesse. 
Dit kwam ook in de missie naar voren. Van deze sterkte moeten we profiteren en 
daarmee onze positie in deze markt proberen te behouden en uit te bouwen.  
 
Canada  
Edmonton 
Aansluitend aan de economische missie ontmoette ik op 6 juni in Edmonton de 
minister van gezondheid van Canada, mevrouw Rona Ambrose. Het gesprek vond 
plaats ter voorbereiding van een topoverleg dat in september 2015 in het kader 
van de Global Health and Security Agenda (GHSA) in Zuid-Korea wordt gehouden. 
In de Global Health and Security Agenda - een initiatief van president Obama om 
wereldwijd de dreiging van infectieziektes en bioterrorisme aan te pakken - 
hebben Nederland en Canada een leidende rol in het onderdeel van de strijd tegen 
antibioticaresistentie of antimicrobial resistance (AMR). Afgesproken is om met 
elkaar op te trekken in de voorbereiding van de bijeenkomst in Seoul en op een 
drietal onderdelen van de agenda te weten: 
- het opstellen van voorzorgsmaatregelen om bacteriële infecties te voor-
komen;  
- het terugdringen van antibioticagebruik in de veterinaire sector en het re-
serveren van laatste generatie antibiotica voor de humane gezondheids-
zorg;  
- het ontwikkelen van nieuwe antibiotica. 
 
Na dit overleg en voordat ik de eerste wedstrijd van het Nederlands vrouwenelftal 
in het Wereldkampioenschap VrouwenVoetbal bijwoonde vond een overleg plaats 
met de KNVB in Edmonton. De KNVB lichtte de ambitie en het beleidsplan voor het 
vrouwenvoetbal toe en de voorbereidingen voor het Europees Kampioenschap 
2017 in Nederland. Tevens is gesproken over de uitdagingen van de sport zoals 
het verdienmodel, de sportaccommodaties, vrijwilligers in de sport en het 
programma bestuurders beter maken. 
 
 
Hoogachtend, 
 
de minister van Volksgezondheid, 
Welzijn en Sport, 
 
 
 
 
 
mw. drs. E.I. Schippers 
 
 
 
PPaaggiinnaa  44  vvaann  44
