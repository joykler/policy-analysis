Enerzijds is de arbeidsmarktsituatie sinds de laatste jaren veranderd in de zin dat 
er minder sprake is van tekorten. Anderzijds blijken ziekenhuizen terughoudend te 
zijn met het beschikbaar stellen van stageplaatsen vanwege het feit dat nog veel 
onduidelijkheid bestaat over de consequenties van de invoering van integrale 
bekostiging met ingang van dit jaar. Gelet op het feit dat met ingang van  
1 januari 2015 in de regelgeving ook de financiële belemmeringen voor het 
inzetten van deze beroepen zijn weggenomen verwacht ik dat in de nabije 
toekomst meer ziekenhuizen gebruik gaan maken van physician assistants en 
verpleegkundig specialisten. 
 
De evaluatie van het Kenniscentrum Beroepsonderwijs Arbeidsmarkt (KBA), 
waarvan ik het eindrapport u september 2014 (TK 29 282, nr. 201) heb doen 
toekomen, geeft aan dat de subsidieregeling voor de opleiding tot physician 
assistant en opleiding tot verpleegkundig specialist beantwoord aan het doel 
waarvoor het in het leven is geroepen. Het KBA concludeert dat de 
subsidieregeling onmisbaar is om de introductie van verpleegkundig specialisten 
en physician assistants in de zorg te stimuleren. Zonder regeling was dat niet op 
de schaal gebeurd zoals nu het geval is. Het KBA verwacht dat stopzetting van de 
regeling het opleiden van physician assistants en verpleegkundig specialisten 
kwantitatief zal marginaliseren. Dat zal het ingezette proces van taakherschikking 
in ernstige mate frustreren. 
Ik ben blij met de resultaten van het evaluatieonderzoek. Deze steunen mijn 
beleid. Ik ben dan ook niet voornemens deze subsidieregeling te beëindigen. De 
ambities van de regering op het gebeid van substitutie en taakherschikking zijn 
dan ook onverminderd groot. 
 
Vraag 8: 
Is de regering voornemens om structureel over te besteden aan Sport en bewegen 
in de buurt, ten behoeve van het stimuleren van beweging bij mensen die 
onvoldoende sporten? 
 
Antwoord 8: 
Nee, er is geen sprake van structurele overbesteding aan Sport en bewegen in de 
buurt. 
Het verschil tussen de uitgavenraming en verplichtingraming heeft een technische 
achtergrond. Verplichtingen met een structureel karakter worden reeds in het jaar 
voorafgaand aan het uitvoeringsjaar vastgelegd. Hierdoor lopen de uitgaven- en 
verplichtingraming niet één op één gelijk op. 
 
Vraag 9:  
Welk percentage van de hogere te verwachten totale uitgaven is structureel? 
 
Antwoord 9:  
Zie het antwoord op vraag 10. 
 
Vraag 10:  
Welke percentage van de totale uitgavenoverschrijding is naar verwachting 
structureel? Welke posten veroorzaken naar verwachting deze structurele 
uitgavenoverschrijding? 
 
Antwoord 10:  
Er is geen sprake van een uitgavenoverschrijding op de begroting van VWS. De 
eerste suppletoire wet geeft alle mutaties tussen instrumenten en tussen artikelen 
weer. Deze verschuivingen zijn weergegeven in de tabellen ‘Budgettaire gevolgen 
van beleid’. Daarin is ook de meerjarige doorwerking te zien. De mutaties met een 
Pagina 4 van 3
