en Ondersteuning en het programma ‘In voor Mantelzorg’ waarin 80 aanbieders 
aan de slag zijn met het samenspel tussen de formele en informele zorg. Voorts 
dienen de begrotingsstukken om uw kamer te informeren.  
 
Vraag 29: 
Hoe vaak is er beroep gedaan op de subsidieregeling voor vrijgevestigde medisch 
specialisten om de financiële belemmeringen te verminderen om voor een 
dienstverband met het ziekenhuis of ZBC’s te kiezen? Voldoet dit aan de 
verwachtingen? Zo nee, wat is de verklaring dat de doestellingen niet zijn 
behaald? Zal dit leiden tot een wijziging van beleid? 
 
Antwoord 29: 
Zie het antwoord op vraag 23. 
 
Vraag 30: 
Wanneer wordt besloten of er een verlenging van de subsidieregeling voor 
vrijgevestigde medisch specialisten komt om de financiële belemmeringen te 
verminderen om voor een dienstverband met het ziekenhuis of zbc te kiezen? 
Blijft de € 80 miljoen beschikbaar voor beleid dat erop is gericht medisch 
specialisten in loondienst te laten treden bij ziekenhuizen of ZBC’s? Zo nee, wat 
gebeurt er dan met dit geld? 
 
Antwoord 30: 
De vrijvallende middelen blijven in 2016 en 2017 inderdaad beschikbaar voor een 
mogelijke verlenging van de subsidieregeling. Over de eventuele verlenging van 
de subsidieregeling zal ik nog nader overleg voeren met veldpartijen en met het 
Ministerie van Financiën. Ik zal u hierover nader informeren in de brief over de 
subsidieregeling die ik u zoals toegezegd voor de begrotingsbehandeling zal 
toezenden. 
 
Vraag 31:  
Hoe is de meevaller van € 15 miljoen bij de opbrengsten van wanbetalers te 
verklaren? Zijn er meer wanbetalers of wordt er bijvoorbeeld strakker 
incassobeleid gevoerd? Kan dit worden onderbouwd met cijfers, zoals aantallen 
wanbetalers en omvang van de betalingsachterstand? 
 
Antwoord 31:  
Zie het antwoord op vraag 17.    
 
Vraag 32:  
Kan nader gespecificeerd worden waar de meerkosten bij 'In voor zorg' uit 
bestaan? 
 
Antwoord 32:  
De toegevoegde middelen betreffen het financieren van de in 2014 aan Vilans 
toegekende subsidie voor 'InVoorZorg!', waarvoor in de VWS begroting de ruimte 
nog niet was opgenomen. De middelen die zijn toegevoegd betreffen in hoofdzaak 
het financieren van ondersteuningstrajecten van de zorgaanbieders. 
 
Vraag 33:  
Hoe worden de extra kosten voor gemeenten rondom de invoering van het PGB 
trekkingsrecht gecompenseerd, hoe hoog worden deze kosten geschat en hoe 
worden deze kosten in de begroting VWS verwerkt? 
 
Pagina 10 van 3
