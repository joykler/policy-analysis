de invulling van de tot nu toe uitgevoerde onderzoeken bleek er minder extern 
onderzoek noodzakelijk dan aanvankelijk door het Zorginstituut gedacht. 
Daarnaast hebben de werkzaamheden van het Zorginstituut enige vertraging 
opgelopen, omdat investering in de samenwerking met veldpartijen meer tijd 
nodig had. Die samenwerking is van groot belang, omdat draagvlak voor de 
adviezen van het Zorginstituut noodzakelijk is om de beoogde doelen te behalen. 
Door de vertraging zijn tot nu toe minder onderzoeken uitgezet door het 
Zorginstituut dan gepland.  
 
Het tempo van de onderzoeken komt nu wel op stoom, dus verwacht wordt dat de 
inzet van de onderzoeksmiddelen de komende jaren meer in lijn zal komen met 
wat begroot was. Uiteraard zal ik dit goed in de gaten houden.   
 
Vraag 22:  
Heeft het onderzoek naar de doorlichting van het pakket ook achterstand 
opgelopen gezien slechts een deel van de geraamde kosten is uitgegeven? Zo ja, 
wat bedraagt die achterstand? 
 
Antwoord 22:  
Ja, het onderzoek loopt achter bij de oorspronkelijke planning. Oorspronkelijk 
zouden de eerste twee screeningsrapporten eind 2014 uitkomen. Dat is eerste 
helft 2015 geworden. Dit hangt samen met het feit dat de doorlichting van het 
pakket een nieuwe werkwijze is voor het Zorginstituut, waarbij vooral de 
investering in de samenwerking met veldpartijen meer tijd heeft gekost dan 
aanvankelijk gepland. De onderzoeken komen nu goed op stoom. De eerste twee 
screeningsrapporten zijn uitgebracht. Daaruit komen in totaal acht verdiepende 
onderzoeken voort, waarvan een aantal naar verwachting nog dit jaar zullen 
worden afgerond. Ook is het volgende screeningsonderzoek al van start gegaan. 
 
Vraag 23:  
Kunt u ook toelichten waarom de belangstelling voor de vrijgevestigde medisch 
specialisten in 2015 zo enorm achterblijft bij de raming? Waarop was de 
veronderstelling gebaseerd dat hiervoor in 2015 een bedrag van € 125 miljoen. 
nodig zou zijn in plaats van de € 45 miljoen die nu nog nodig wordt geacht in 
2015? 
 
Antwoord 23:  
De subsidieregeling ‘overgang integrale tarieven medisch specialistische zorg’ 
beoogde er toe bij te dragen dat bij de invoering van integrale bekostiging de 
overstap naar loondienst een reële optie was, naast de opties waarbij de 
vrijgevestigd medisch specialist zijn ondernemerschap behield. Ten tijde van de 
invoering van de subsidieregeling overgang integrale tarieven medisch 
specialistische zorg was de lokale besluitvorming over hoe te anticiperen op de 
overgang naar integrale tarieven nog in volle gang. Het was op dat moment 
onmogelijk om een nauwkeurige raming te maken van het aantal medisch 
specialisten dat over zou gaan naar loondienst. Omdat de subsidieregeling geen 
plafond kent, is gekozen voor een veilige raming van het benodigde bedrag, om 
een substantieel aantal overstappers daadwerkelijk te kunnen faciliteren als 
daarvan sprake zou zijn.  
 
Inmiddels is duidelijk dat ruim 550 medisch specialisten een aanvraag hebben 
ingediend. Het proces van het completeren van de aanvragen is nog in volle gang. 
Uiterlijk 30 juni dienen de aanvragen compleet te zijn. Dan kan beoordeeld 
worden wie daadwerkelijk in aanmerking komen voor subsidie, en kan de balans 
opgemaakt worden. Zoals toegezegd in het AO integrale bekostiging zal ik u voor 
Pagina 8 van 3
