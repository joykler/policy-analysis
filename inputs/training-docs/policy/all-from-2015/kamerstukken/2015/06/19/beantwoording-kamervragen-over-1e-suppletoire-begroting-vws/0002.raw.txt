Antwoord 4:  
Dit voorjaar is aan de hand van de realisatiecijfers AWBZ over 2014 gebleken dat 
de raming en daarmee het vertrekpunt qua gemeentelijk budget te hoog is. De 
budgettaire gevolgen hiervan waren nog niet ingeboekt. Dat is nu met de  
e
1 suppletoire wet gedaan.  
De VNG en het Rijk hebben echter in het overhedenoverleg van 29 mei 2015 
gezamenlijk vastgesteld dat het onwenselijk is dat dit consequenties heeft voor 
het lopende jaar vanwege lopende contracten jegens derden. Dit betekent dat het 
Rijk het budget 2015 niet neerwaarts zal aanpassen. Een korting van  
€ 299 miljoen in 2015 is daarmee niet doorgevoerd. Voor 2016 en verder heeft 
het Rijk ruimte gezocht om de budgettaire effecten van de aanpassing van de 
raming aan de hand van de realisatiecijfers 2014 zoveel als mogelijk te mitigeren. 
De beschikbare middelen voor extramuraliseren in 2016 en 2017 en de 
groeimiddelen tot en met 2017 en de middelen voor loon- en prijsbijstelling zijn in 
2015 meerjarig volledig toegekend.  
 
Vraag 5:  
In tabel 6 in de Voorjaarsnota is een tegenvaller van € 0,2 miljard vermeld als 
gevolg van het feit dat het tempo van extramuraliseren (langer thuis blijven 
wonen met zorg aan huis) lager is dan verwacht. Wat zijn de oorzaken van het feit 
dat het tempo van de extramuralisering achterblijft bij de verwachting? Kunt u 
nader specificeren met welke aantallen en besparingsbedragen was geraamd en 
wat de feitelijke ontwikkeling is? Hoe kan het dat deze tegenvaller ook na 2015 
doorloopt en verder toeneemt? Worden er nog beleidsmaatregelen getroffen om 
dit besparingsverlies van circa € 1,5 miljard in 5 jaar nog te verminderen? 
 
Antwoord 5:  
Het kabinet heeft het tempo van de extramuralisering gebaseerd op de 
uitgangspunten in de brief over de hervorming van de langdurige zorg . Daarbij 
werd uitgegaan van een lineaire afbouw van het aantal intramurale lage zzp’s in 
de V&V-sector (V&V1, V&V2 en V&V3). In 2013 en begin 2014 ging de werkelijke 
afbouw sneller dan deze raming, terwijl vanaf medio 2014 de afbouw wat 
langzamer verloopt dan dit lineaire pad. Daardoor daalt het aantal lage zzp’s in de 
V&V dus minder snel dan verwacht. Zoals gebruikelijk bij ramingen zijn hieraan 
onzekerheden verbonden. Dat is ook de reden dat de afspraak is gemaakt om de 
volumeontwikkelingen op het terrein van langer thuis wonen met de betrokken 
partijen nauwgezet te monitoren. De wens van ouderen om langer thuis te wonen 
is niet verdwenen, maar het kabinet houdt wel rekening met de langzamere 
afbouw in de afgelopen periode door extra middelen beschikbaar te stellen. 
Op grond van de lineaire afbouw werd in de Ontwerpbegroting 2015 een halvering 
van het aantal intramurale lage zzp’s in de V&V voorzien van 24 duizend in 2014 
naar 12 duizend in 2015. Naar het huidige inzicht zal het gemiddelde aantal lage 
zzp’s in 2015 uitkomen op circa 15,5 duizend. In de ontwerpbegroting 2015 was 
een bruto besparing in verband met extramuralisering opgenomen van  
€ 510 miljoen. Deze besparing is in de Voorjaarsnota met € 150 miljoen verlaagd 
tot € 360 miljoen. 
Het kabinet houdt er rekening mee dat ook na 2015 de extramuralisering 
langzamer verloopt dan op grond van de lineaire afbouw werd verwacht. Mede 
hierdoor loopt het bruto besparingsverlies na 2015 op. Bijgaande tabel 1 splitst de 
mutatie ‘extramuraliseringseffecten’ zoals opgenomen in de Voorjaarsnota op in 
twee delen: een deel dat samenhangt met het afbouwtempo van zzp1-3 en een 
deel dat samenhangt met het oplossen van afbakeningsknelpunten voor ouderen 
met zzp 4.  
 
Pagina 2 van 3
