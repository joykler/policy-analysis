kant van jihadistische netwerken en/of individuen tegen Nederland is 
 
toegenomen.  
 
 
 
6 
 
Voert de MIVD te allen tijden een strategic warning zelfstandig uit of met 
andere organisaties?  
 
 
De MIVD voert strategic warning uit in samenwerking met andere organisaties, 
zowel in bondgenootschappelijk verband (NAVO) als bilateraal met een aantal 
NAVO-bondgenoten. Voor het tijdig duiden van relevante ontwikkelingen in 
missiegebieden of potentiele missiegebieden heeft de MIVD een van strategic 
warning afgeleide methodiek ontwikkeld. Deze (gerubriceerde) rapportages 
worden onder leiding van de MIVD opgesteld met actieve inbreng van andere 
organisaties, waaronder de AIVD en de ministeries van Binnenlandse Zaken en 
Koninkrijksrelaties en van Buitenlandse Zaken. 
 
8 
Heeft de MIVD voldoende middelen om de veranderde internationale 
veiligheidssituatie te kunnen monitoren?  
 
De vraag naar inlichtingen is structureel groter dan de capaciteit van de dienst. In 
overleg met de afnemers van inlichtingenproducten wordt periodiek 
overeengekomen welke onderzoeken de MIVD zal uitvoeren en welke niet. De 
MIVD is in staat om de met de afnemers afgesproken onderzoeken, waaronder 
het monitoren van de veiligheidssituatie, uit te voeren.  
 
9 
Aan welke nieuwe technische mogelijkheden kan worden gedacht als 
grondslag voor de modernisering van de Wet op de Inlichtingen- en 
Veiligheidsdiensten (WIV)?  
 
65 
Op welke punten in volgens de MIVD de WIV aan modernisering toe?  
 
Antwoord op vragen 9 en 65: 
De grondslag voor de modernisering van de WIV ligt in de uitkomsten van het 
rapport “Evaluatie Wet op de inlichtingen- en veiligheidsdiensten 2002. Naar een 
nieuwe balans tussen bevoegdheden en waarborgen” van de commissie-Dessens.  
Het rapport concludeerde dat niet alleen de technologische ontwikkelingen, maar 
ook wettelijke en verdragsrechtelijke normen betreffende het werk van de 
inlichtingen- en veiligheidsdiensten het laatste decennium een verdere 
ontwikkeling  hebben doorgemaakt. De evaluatiecommissie kwam daarom tot de 
conclusie dat de Wiv op een aantal belangrijke punten aan modernisering toe is. 
Specifiek op technisch gebied kwam de commissie Dessens tot de conclusie dat 
de techniekafhankelijke interceptiebepalingen van de Wiv 2002 op basis van het 
onderscheid tussen de ether en de kabel, niet meer te rijmen valt met de snel 
voortschrijdende technologische ontwikkelingen. Zoals opgetekend in de reactie 
van het kabinet op de evaluatie (kst-33820-4, d.d. 21 november 2014), is het 
kabinet dan ook van oordeel dat dit onderscheid achterhaald is, en in de wet dient 
te vervallen.  
 
10 
Wat is de planning voor de modernisering van de WIV?  
 Pagina 4 van 16
