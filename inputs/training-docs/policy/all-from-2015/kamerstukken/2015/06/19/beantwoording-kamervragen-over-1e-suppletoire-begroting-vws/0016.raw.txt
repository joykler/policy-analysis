Antwoord 53:  
Op dit moment heeft de staatssecretaris de herziene begroting van de SVB nog in 
beraad. Zoals in de Voorjaarsnota aangegeven is in totaal €42,7 miljoen aan 
aanvullende middelen voor de SVB vrijgemaakt. 
 
Vraag 54:  
Waar komt in tabel artikel 4 zorgbreed beleid het bedrag van € 37 miljoen terug 
die worden toegevoegd aan de kwaliteitsimpuls ziekenhuiszorg personeel? 
 
Antwoord 54:  
Het bedrag van € 37 miljoen komt terug in de tabel van artikel 4.2 Opleidingen, 
beroepenstructuur en arbeidsmarkt bij de totaalregel subsidies. Voor 2015 is het 
verrekend met de andere aanpassingen op het totale subsidiebudget van artikel 
4.2, waardoor de netto verandering € 18,9 miljoen euro is. Voor 2016 en 2017 
staat er een bedrag van € 49,9 miljoen, dit is € 37 miljoen per jaar plus het 
bedrag van € 37 miljoen dat onbesteed is gebleven in 2014 uitgesmeerd over 
2015, 2016 en 2017. Deze € 37 miljoen is bedoeld voor de kwaliteitsimpuls 
specifiek voor UMC’s. Het bedrag zit in de totaalregel subsidies en is niet apart 
gespecificeerd. In de VWS-begroting 2016 zullen deze middelen separaat worden 
gepresenteerd. 
 
Vraag 55:  
Kan nader aangegeven worden waar de hogere kosten van € 8,2 miljoen voor het 
CAK vandaan komen? 
 
Antwoord 55:  
De € 8,2 miljoen hogere kosten hebben voornamelijk betrekking op 
uitvoeringskosten van nieuwe projecten die niet behoren tot de reguliere 
exploitatie.  
 
Kostenpost Bedrag x 
miljoen 
Uitvoeringskosten eigen bijdragen Algemene Wet € 2.4 
Bijzondere Ziektekosten (AWBZ)* 
Wijzigingen taken CAK als gevolg van invoering Wet € 3,0 
langdurige zorg (inclusief bruto PGB) 
Communicatie afschaffen Wet tegemoetkoming  € 1,2 
chronisch zieken en gehandicapten 
Projectkosten overheveling burgerregelingen  € 1,6 
Totaal € 8.2 
* De systemen van de AWBZ dienen langer in de lucht gehouden te worden. Er moet nog 
een aantal termijnen AWBZ over de jaargrens in 2015 worden betaald. 
 
Vraag 56:  
Kan nader gespecificeerd worden waar de meerkosten voor zorg en welzijn voor 
Caribisch Nederland uit bestaan? 
 
Antwoord 56:  
De meerkosten van € 20 miljoen betreffen de zorg in Caribisch Nederland. De 
specificatie is als volgt. 
 
In de raming van de begroting 2015 is uitgegaan van een eurokoers van 1,25 
(dollar per euro). In het laatste CEP wordt voor 2015 en verdere jaren uitgegaan 
van een eurokoers van 1,13. Aangezien de zorg in dollars wordt betaald in 
Pagina 16 van 3
