Antwoorden op de feitelijke vragen over het jaarverslag MIVD 2014 
 
(ingezonden 27 mei 2015, kenmerk 29924-124/2015D19311). 
 
 
 
 
 
1 
Kunt u in een tabel een overzicht geven van de geplande en 
 
gerealiseerde uitgaven voor de MIVD, per jaar, in de jaren 2000-2020?  
 
De defensiebegroting is er niet op ingericht om de exacte (geplande) uitgaven 
specifiek voor de MIVD weer te geven. De geplande en gerealiseerde uitgaven die 
toe te rekenen zijn aan de MIVD over de jaren 2000-2020 zijn verweven in 
toebedeelde budgetten bij verschillende defensieonderdelen en agentschappen in 
de begrotings- en verantwoordingsartikelen van Defensie. 
 
2 
Is de jihadistische dreiging in Mali veranderd sinds de komst van 
internationale troepen? Zo ja, op welke wijze?  
 
Ja. Met de komst van internationale troepen zijn de jihadisten van een 
symmetrisch naar een asymmetrisch optreden overgegaan, waarbij jihadisten de 
internationale troepen beschouwen als legitiem doelwit. Tot en met 2014 vond 
het overgrote deel van de aanslagen plaats in de regio’s Kidal, Gao en, in mindere 
mate, Timboektoe. Daarnaast hebben nieuwe middelen hun intrede gedaan. Zo 
zijn vanaf eind 2014 in Gao-stad voor het eerst magnetisch bevestigde IED’s 
ingezet. 
 
3 
Kunt u (procentueel) uitdrukken hoeveel capaciteit van de MIVD opgaat 
aan de ‘kleine missies’.  
 
15 
Kunt u aangeven hoeveel capaciteit de MIVD moet inzetten, zowel 
financieel als fte, door de Nederlandse bijdrage aan de Combined 
Maritime Forces (CMF) in Bahrein?  
 
28 
Kunt u aangeven hoeveel capaciteit de MIVD moet inzetten, zowel 
financieel als personeel, door de Nederlandse bijdrage aan UNTSO in 
Libanon, Syrië en Israël?  
 
29 
Kunt u aangeven hoeveel capaciteit de MIVD moet inzetten, zowel 
financieel als personeel, door de Nederlandse bijdrage aan UNDOF in 
Syrië en Israël?  
 
34 
Kunt u aangeven hoeveel capaciteit de MIVD moet inzetten, zowel 
financieel als personeel, door de Nederlandse bijdrage aan MFO in 
Egypte, Sinaï?  
 
 
 
 
 Pagina 2 van 16
