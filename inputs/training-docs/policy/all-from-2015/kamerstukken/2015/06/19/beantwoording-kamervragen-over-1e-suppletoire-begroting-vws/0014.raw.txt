Vraag 44:  
Kunt u de Kamer een overzicht sturen van alle rechtszaken en uitspraken van die 
rechtszaken die sinds 2015 hebben plaatsgevonden en betrekking hadden op de 
bezuinigingen in de Wmo 
 
Antwoord 44: 
Sinds de inwerkingtreding op 1 januari 2015 van de Wmo 2015, hebben diverse 
rechtszaken plaatsgevonden. Deze rechtszaken richten zich niet direct op de 
doorgevoerde bezuinigingen in de Wmo maar betreffen doorgaans cliënten die het 
oneens zijn met de door gemeenten genomen besluiten met betrekking tot de 
door hen aangevraagde c.q. aan het verstrekte voorzieningen van 
maatschappelijke ondersteuning.   
De gedane uitspraken betreffen bovendien voor het merendeel nog voorlopige 
voorzieningen. Ik beschik niet over een landelijke registratie van deze uitspraken. 
Op basis van de jurisprudentie die zich tot dusver heeft ontwikkeld, kan 
voorzichtig de lijn worden getrokken dat de rechter een grote waarde toekent aan 
het doen van een zorgvuldig onderzoek. De gemeente dient een op de persoon 
toegespitst onderzoek uit te voeren, waarbij de actuele individuele situatie van de 
onderzochte persoon voorop staat. Deze lijn is als zodanig ook nadrukkelijk 
verankerd in de Wmo 2015.  
 
Vraag 45:  
Welk deel van het Wmo budget uit 2014 wordt doorgeschoven ter besteding in 
2015? 
 
Antwoord 45: 
Zie het antwoord op vraag 47. 
 
Vraag 46:  
Waarom waren er minder middelen nodig dan voorzien voor het 
mantelzorgcompliment? 
 
Antwoord 46: 
Voor het mantelzorgcompliment heeft VWS in 2014 (voor de begroting van 2015) 
een raming gemaakt op basis van de uitgaven in voorgaande jaren, hetgeen 
resulteerde in een raming van € 30 miljoen in 2015. Op 12 januari 2015 heeft de 
SVB een actuele raming ingediend, waaruit bleek dat VWS een te hoge raming 
voor 2015 in de begroting had opgenomen. Dit gegeven verklaart de 
onderuitputting van € 7 miljoen.  
 
Vraag 47:  
Welk deel van het in het kader van de decentralisatie beschikbaar gestelde budget 
wordt doorgeschoven vanuit 2014 dat in 2015 tot besteding zal komen, en 
waarom? 
 
Antwoord 47:  
Van het budget dat op de VWS-begroting 2014 beschikbaar was voor de 
ondersteuning van de transitie WMO 2015, is er € 2,6 miljoen doorgeschoven naar 
2015. Omdat er in 2014 projectsubsidies zijn verleend, die doorlopen in 2015, 
moet een gedeelte van de bedragen met betrekking tot de in 2014 verleende 
subsidies in 2015 worden betaald.    
 
Vraag 48:  
Waarom zijn er in 2015 minder middelen nodig voor de uitkeringen van het 
mantelzorgcompliment? Wat is daarvan de oorzaak? 
Pagina 14 van 3
