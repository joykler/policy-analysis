52 
 
Wat is de reden dat Nederlandse militairen binnen UNMISS slechts 
 
sporadisch bewapend rondlopen en wanneer dat het geval is slechts met 
 
Glocks? Welke gevolgen heeft dit voor de veiligheid voor deze militairen, 
 
gezien de situatie in Zuid-Soedan? Wat is de reden dat Nederlandse 
militairen niet worden uitgerust met zwaardere wapens, terwijl zij zijn 
 
ondergebracht in een hotel buiten de VN-basis en niet kunnen rekenen 
op snelle bijstand van de VN-force protection? 
 
De veiligheid van het Nederlandse UNMISS-personeel wordt door het ministerie 
van Defensie en van Veiligheid en Justitie nauwlettend in de gaten gehouden. 
Regelmatig wordt bezien of de huidige regeling nog voldoet gezien de fragiele 
veiligheidssituatie in Zuid-Sudan. De Nederlandse bijdrage aan UNMISS bestaat 
uit stafofficieren, militaire liaison officieren (MLO’s) en Individual Police Officers 
(IPO’s). Aangezien de Nederlandse functionarissen aan de VN ter beschikking 
worden gesteld, is het de leiding van UNMISS die in overleg met het 
hoofdkwartier van de VN in New York besluit of UNMISS-personeel zijn taken al 
dan niet gewapend uitvoert. In het geval van UNMISS heeft de VN besloten dat 
MLO’s en IPO’s de taken ongewapend uitvoeren. De VN beschouwt het gewapend 
uitvoeren van de taken voor deze groepen functionarissen als risico vergrotend, 
omdat dit in contacten met de bevolking als provocerend kan worden ervaren. De 
veiligheid van het Nederlandse UNMISS-personeel wordt enerzijds bewaakt door 
de Force Protection (FP) die wel bewapend is, en in het geval van de IPO’s ook 
door de Formed Police Units (FPU’s) die conform de VN-regels ook bewapend zijn. 
IPO’s kunnen beroep op de FPU doen wanneer zij zich tijdens hun 
werkzaamheden bedreigd voelen.  
Daarnaast heeft het UNMISS-personeel recht op zelfverdediging. Daartoe zijn 
voor de Nederlandse militiaren Glocks ingevlogen toen de veiligheidssituatie in 
2013 sterk verslechterde. Voor de IPO's van de politie is het dienstwapen, de 
Walter P99Q, beschikbaar. Het invliegen van zwaardere wapens zal niet bijdragen 
tot een veiliger omgeving. De aanwezige wapens zijn uitsluitend ter 
zelfverdediging van het individu en als laatste redmiddel. De Glock is hiervoor het 
meest geschikte wapen vanwege zijn omvang, sneltrekholster en stoppend 
vermogen op korte afstand. Zwaardere wapens zijn geschikt om het aanvallend 
en/of het verdedigend gevecht te voeren. Daar is geen sprake van bij de MLO’ers, 
stafofficieren en IPO’s. Voor de Nederlanders geldt de standaard geweldsinstructie 
voor zelfverdediging. De rules of engatement (ROE) zijn voldoende robuust om 
voorziene taken uit te voeren. In geval van verhoogde dreiging besluit de senior 
national representative in overleg met de ministeries van Defensie en Veiligheid & 
Justitie in Den Haag of de wapens aan de Nederlanders worden uitgereikt. Het 
hotel waar de Nederlanders verblijven wordt bewaakt door bewakers van een 
private beveiligingsfirma. De beveiligingsmaatregelen zijn in overleg met de 
beveiligingsfunctionaris van de lokale Nederlandse ambassade recent aangepast 
en verscherpt en worden voortdurend gemonitord. 
 
53 
Richt de MIVD zich ook op hackersaktiviteiten, die vanuit de 
Volksrepubliek China worden ontplooid? Zijn deze aktiviteiten een 
bedreigig voor de Nederlandse Defensie of de Nederlandse defensie-
industrie? 
 
De MIVD richt zich op alle actoren die een bedreiging vormen voor het ministerie 
van Defensie of de defensie-industrie. 
 Pagina 12 van 16
