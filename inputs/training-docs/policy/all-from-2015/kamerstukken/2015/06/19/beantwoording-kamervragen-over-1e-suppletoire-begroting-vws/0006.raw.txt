Antwoord 15:  
Binnen het thema Letselpreventie heeft er een (financieel-technische) mutatie 
plaatsgevonden van het instrument Subsidie naar het instrument Opdracht. Dit 
betreft vooral het onderdeel sportblessurepreventie, welke op dit moment 
onderdeel is van een grotere instellingssubsidie van VeiligheidNL op het terrein 
van Letselpreventie. In de brieven van 26 mei 2015 (TK 30 234, nr. 128) en van 
28 augustus 2014 (2014D29189) heb ik u geïnformeerd over het op een andere 
manier inzetten van deze middelen in een nieuw programma 
sportblessurepreventie dat per 2016 start. In dit nieuwe programma krijgt ZonMw 
de opdracht om te komen tot een samenhangend programma 
sportblessurepreventie. Het budget voor sportblessurepreventie blijft daarbij 
intact. Daarnaast loopt een tijdelijke subsidie letselpreventie voor VeiligheidNL af, 
dat ook een klein deel van de daling in middelen verklaart. 
Uit cijfers van VeiligheidNL blijkt overigens dat het aantal SEH-behandelingen als 
gevolg van privéongevallen en sportblessures daalt. Daarmee laat deze 
beleidsindicator een positieve ontwikkeling zien. Zie voor de laatste cijfers 
http://www.veiligheid.nl/onderzoek/letsel-informatie-systeem-lis.  
 
Vraag 16:  
Waarom wordt er komende jaren minder besteed aan arbeidsmarktonderzoek dan 
begroot, juist nu er veel mobiliteit is op de arbeidsmarkt na de veranderingen in 
de langdurige zorg? 
 
Antwoord 16:  
In de tabel van artikel 4.2 Opleidingen, beroepenstructuur en arbeidsmarkt wordt 
gemeld dat het totale bedrag voor opdrachten met € 0,1 miljoen verlaagd wordt. 
Deze verlaging heeft echter geen betrekking op het beschikbare bedrag voor 
arbeidsmarktonderzoek, maar op een overboeking naar artikel 2 Curatieve Zorg 
ten behoeve van het afstemmen van internationale gezondheidsterminologieën.   
 
Vraag 17:  
Hoe wordt de hogere opbrengst van 15 miljoen euro ten aanzien van de 
wanbetalers verklaard? 
 
Antwoord 17:  
De bestuursrechtelijke premie bestaat uit de standaardpremie, verhoogd met 
30% opslag. Het bedrag van € 60 miljoen betreft de totale te verwachten 
opbrengsten uit het opslaggedeelte van de bestuursrechtelijke premie. De totale 
te verwachten opbrengst van de bestuursrechtelijke premie is € 260 miljoen en is 
opgebouwd uit de opbrengsten uit directe broninhouding op inkomen en uit 
incassoactiviteiten met daarbij de omleiding van zorgtoeslag.  
 
Uitgangspunt voor de raming waren de verwachte hoeveelheid van 338.000 
wanbetalers eind 2015 en de effecten van het wetsvoorstel ‘verbetering 
wanbetalersmaatregelen’(33 683) op dit aantal. Daarbij wordt tevens rekening 
gehouden met een groep van circa 68.000 wanbetalers waar geen opbrengsten 
worden verwacht. Het wetsvoorstel ‘verbetering wanbetalersmaatregelen’ beoogt 
het aantal wanbetalers in het bestuursrechtelijk regime te verminderen, alsmede 
de mogelijkheid te creëren om met een ministeriële regeling de 
bestuursrechtelijke premie vast te stellen. Op dit moment is het wetsvoorstel 
aangehouden in afwachting van een juridische analyse van het amendement  
nr. 41. Dit heeft gevolgen voor de opbrengsten van de regeling wanbetalers. 
 
De hogere opbrengst van € 15 miljoen betreft een ramingsbijstelling, gebaseerd 
op actuele realisatiecijfers van het Zorginstituut. De meevaller is incidenteel 
Pagina 6 van 3
