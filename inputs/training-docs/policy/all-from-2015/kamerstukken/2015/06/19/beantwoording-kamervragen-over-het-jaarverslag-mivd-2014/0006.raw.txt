16 
 
Is de analyse rond de crisis in de Oekraïne gericht geweest op de 
 
Russische rol of is er ook gekeken naar andere (buur)landen?  
 
 
De Russische Federatie heeft doorslaggevende politieke en militaire 
betrokkenheid bij het conflict in Oost-Oekraine en de annexatie van de Krim. De 
MIVD heeft zich vooral gericht op de rol van de Russische Federatie en de invloed 
hiervan op de veiligheidssituatie in Oekraïne, ten aanzien van de NAVO en MH17 
repatrieringsmissie. De rol van de overige buurlanden rond de crisis in Oekraïne 
was verwaarloosbaar.  
 
17 
Bestaat er, gezien de situatie in het nabije verleden, niet nog steeds een 
optimale inlichtingenpositie over de situatie in de Russische Federatie? 
 
Over de inlichtingenpositie van de MIVD kan ik in het openbaar geen uitspraken 
doen.  
 
18 
Wat zijn de consequenties van de verslechterde veiligheidssituatie in 
Afghanistan voor de Nederlandse deelname aan de Resolute Support 
missie?  
 
19 
Welke gevolgen heeft de verslechterde veiligheidssituatie in Afghanistan 
voor de Resolute Support missie en de Nederlandse bijdrage daaraan?  
 
Antwoord op vraag 18 en 19. 
De veiligheidssituatie in Afghanistan wordt zowel in het operatiegebied als in 
Nederland continu beschouwd. Daarbij wordt beoordeeld of dit van invloed is op 
de huidige en eventueel toekomstige deelneming van Nederlandse militairen in 
Afghanistan. Vooralsnog heeft dit geen directe consequenties voor de 
Nederlandse deelneming. De verslechterde veiligheidssituatie onderstreept wel de 
noodzaak tot het voortzetten van het trainen, het adviseren en het assisteren van 
de Afghaanse veiligheidstroepen en de daaraan verbonden instituties binnen de 
Resolute Support missie. 
 
20 
Kunt u aangeven hoe de veiligheidssituatie in het gebied rond Kunduz in 
2014 is geweest?  
 
Hoewel de MIVD in 2014 niet langer specifiek naar de veiligheidssituatie in 
Kunduz heeft gekeken, was de algehele veiligheidssituatie in 2014 in de provincie 
Kunduz waarschijnlijk vergelijkbaar met die in medio 2013. Wel is het aantal 
geweldsincidenten in de provincie gestegen, waarbij het vooral onrustig was in de 
omliggende districten rond de stad Kunduz. 
 
21 
Monitoren de Nederlandse militairen binnen MINUSMA ook activiteiten 
aangaande internationale criminaliteit, waaronder smokkel van illegale 
immigranten? Is dat een taak die de militairen naast hun huidige 
 Pagina 6 van 1
