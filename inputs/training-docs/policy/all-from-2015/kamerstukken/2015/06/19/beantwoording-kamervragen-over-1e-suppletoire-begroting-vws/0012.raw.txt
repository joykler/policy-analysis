Vraag 37:  
Hoeveel klachten met betrekking tot het Valysvervoer hebben betrekking op 
problemen met het solovervoer? 
 
Antwoord 37:   
Dit wordt niet afzonderlijk geregistreerd. 
 
Vraag 38:  
Kunt u aangeven hoe de € 148 miljoen die extra ingezet moet worden om de 
problemen met de pgb's op te lossen in de voorjaarsnota is verwerkt? 
 
Antwoord 38:  
In de Voorjaarsnota worden alle posten vermeld waarop mutaties plaatsvinden ten 
opzichte van de begroting 2015, zoals deze in september 2014 aan de Kamer is 
aangeboden. Samenhangend met het persoonsgebonden budget zijn dit een 
ramingsbijstelling van € 80 miljoen als een gevolg van een hoger dan verwachte 
toestroom van budgethouders in de laatste maanden van 2014 en een groter 
beroep dan verwacht op het persoonsgebonden budget door de groep Wlz-
indiceerbaren. Het gaat hier dus niet om een tegenvaller als gevolg van de 
invoeringsproblematiek van het trekkingsrecht.  
 
Voorts wordt bij Voorjaarsnota € 42,7 miljoen aan aanvullende middelen voor de 
Sociale Verzekeringsbank aangewend: dit betreft zowel de meerkosten van 
reguliere exploitatie als incidentele kosten, zoals is toegelicht door de 
staatssecretaris in zijn schriftelijke beantwoording van 20 mei jl. Zie hiertoe ook 
het antwoord op vraag 40. Tevens is bestuurlijk overeengekomen dat de extra 
kosten die partijen uit hoofde van de terugvalscenario’s maken in redelijkheid van 
compensatie worden voorzien. Hier wordt bij Voorjaarsnota € 20 miljoen voor 
aangewend. Nader onderzoek naar de exacte omvang van deze kosten vindt nog 
plaats. 
 
Vraag 39:  
Hoeveel rechtszaken hebben plaatsgevonden met betrekking tot de problematiek 
met de uitbetaling van de pgb's? 
 
Antwoord 39:  
De SVB meld mij dat er 3 rechtszaken hebben plaatsgevonden met betrekking tot 
uitbetaling van pgb’s. 
 
Vraag 40:  
Kunt u het totale bedrag van € 42,7 miljoen waarmee de begroting wordt 
verhoogd nader specificeren en onderbouwen? Waar zijn of worden deze middelen 
voor ingezet? 
 
Antwoord 40:  
Naar aanleiding van de aanvullende werkzaamheden die de Sociale 
Verzekeringsbank (SVB) moet uitvoeren in het kader van het trekkingsrecht, 
mede door de herstelwerkzaamheden en de terugvalscenario’s, is een aanvullende 
begroting ingediend, die de staatssecretaris thans nog in onderzoek heeft en 
bespreekt met de SVB. Van de aanvullende € 42,7 miljoen is € 18,6 miljoen 
bedoeld voor incidentele herstelwerkzaamheden en overloop, de overige middelen 
zijn ten behoeve van de reguliere exploitatie. Bovengenoemde herziene begroting, 
waar VWS nog een besluit over moet nemen, is op 20 mei 2015 aan de Kamer  
(TK 25 657, nr. 173). 
Pagina 12 van 3
