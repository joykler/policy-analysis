Vraag 92:  
Is er geld vanuit de zorgbegroting 2015 overgegaan naar andere departementen? 
Zo ja, om welk bedrag gaat dit, en waar is dat aan besteed? 
 
Antwoord 92: 
Er is niet direct geld vanuit het BKZ in 2015 overgegaan naar andere 
departementen. Wel zijn er middelen overgeboekt naar het Gemeentefonds in het 
kader van de Wmo en de jeugdzorg en zijn er middelen overgeboekt naar de 
begroting van VWS voor onder andere de kwaliteitsagenda curatieve zorg, de 
uitvoering van de PGB’s door de SVB en antibioticaresistentie. 
 
Vraag 93:  
Wordt de 2 miljard die is bespaard op de zorg ook weer ingezet in de zorg? Zo ja 
welke bedragen betreft dit en waaraan wordt dit uitgegeven? Zo nee, waar komt 
dit geld dan wel terecht? 
 
Antwoord 93:  
De onderschrijding van € 2 miljard is gemeld in het jaarverslag en daar ook 
toegelicht. Deze onderschrijding is het gevolg van een daling van de netto-BKZ-
uitgaven met € 2,7 miljard (zie tabel 6, jaarverslag 2014) en een neerwaartse 
bijstelling van het kader met € 0,7 miljard (zie tabel 3, jaarverslag 2014). Voor 
zover de in het jaarverslag gemelde onderschrijdingen structureel van karakter 
zijn, is deze ruimte betrokken bij het opstellen van de besluitvorming over de 
begroting 2015 en de begroting 2016. 
 
In de VJN is gemeld dat het BKZ ten opzichte van de Miljoenennota 2015 een 
extra onderschrijding van € 0,2 miljard kent. De onderschrijding op het BKZ is 
ingezet om het totale uitgavenkader te sluiten waarbij compensatie over de 
kaders heen heeft plaatsgevonden. 
 
Vraag 94:  
Om welke reden krijgen gemeenten geen extra budget ondanks de besparing van 
€ 2 miljard op de zorguitgaven? 
 
Antwoord 94:  
Bij de decentralisatie is een verdeling van de budgetten over de Wlz, de Wmo en 
de Zvw gemaakt die gebaseerd was op de realisatiecijfers over 2013. Nu er 
actuele realisaties over 2014 beschikbaar zijn is gebleken dat deze oorspronkelijke 
verdeling niet geheel correct was. Er heeft daarom een herverdeling 
plaatsgevonden. De gemeenten hebben daarmee de beschikking over de middelen 
die zij nodig hebben voor de uitvoering van hun taken op basis van hun taken op 
basis van de feitelijke uitgaven in 2014.   
De VNG en het Rijk hebben echter in het overhedenoverleg van 29 mei 2015 
gezamenlijk vastgesteld dat het onwenselijk is dat dit consequenties heeft voor 
het lopende jaar vanwege lopende contracten jegens derden. Dit 
betekent dat het Rijk het budget 2015 niet neerwaarts zal aanpassen. Een korting 
van € 299 miljoen in 2015 is daarmee niet doorgevoerd. Voor 2016 en verder 
heeft het Rijk ruimte gezocht om de budgettaire effecten van de aanpassing van 
de raming aan de hand van de realisatiecijfers 2014 zoveel als mogelijk te 
mitigeren. De beschikbare middelen voor extramuraliseren in 2016 en 2017 en de 
groeimiddelen tot en met 2017 en de middelen voor loon- en prijsbijstelling zijn in 
2015 meerjarig volledig toegekend. 
De besparing van € 2 miljard betreft de onderschrijding van het BKZ in 2014. Voor 
zover deze doorwerkt naar latere jaren is deze in de cijfers van de Voorjaarsnota 
verwerkt.  
Pagina 26 van 3
