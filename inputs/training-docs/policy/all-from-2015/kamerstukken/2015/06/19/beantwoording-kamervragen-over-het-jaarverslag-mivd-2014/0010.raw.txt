Hoewel het conflict tussen Israël en Hamas tot grote verwoestingen leidde op de 
 
Gazastrook, nam de populariteit van Hamas met name onder de bevolking van 
 
Gaza sterk toe. De meeste inwoners van Gaza beschouwden de partij als 
 
overwinnaar van het conflict. Het dreigingsniveau jegens Israël is evenwel 
afhankelijk van veel  factoren. Er is vooralsnog geen sprake van een toegenomen 
 
dreiging jegens Israël. De prioriteit van Hamas ligt momenteel bij de 
wederopbouw van Gaza en het herstel van haar militaire capaciteit. 
 
40 
Heeft u de belangrijkste smokkelroutes, zowel van mensen als van 
wapens voor de milities, in Libië in kaart kunnen brengen?  
 
In voorbereiding op de militaire missie in Mali heeft de MIVD onderzoek gedaan 
naar regionale smokkelroutes. De MIVD heeft zicht op een deel van de 
smokkelroutes in Noord-Afrika.  
 
41 
Kunt u aangeven uit welke landen/regio’s de wapens van de Libische 
milities veelal komen?  
 
De wapens komen grotendeels uit Libië zelf, waarschijnlijk voor een aanzienlijk 
deel uit de wapendepots die zijn opgebouwd tijdens het regime van Qadaffi. 
 
42 
Hoe groot is de financiële bijdrage van Nederland aan de Egypte/MFO-
missie in 2015? 
 
De financiële bijdrage van Nederland aan de Multinational Force and Observers-
missie in 2015 bedraagt 750.000 USD.  
 
44 
Met hoeveel fte-personeel draagt Nederland bij aan de USSC-missie? 
Hoeveel fte-personeel staat er momenteel op stand by voor de EU Border 
Assistance Mission-Rafah? Hoe lang wordt dit personeel voor deze missie 
nog op stand by gehouden?  
 
Nederland draagt bij aan de USSC-missie met vijf personen. Sinds 23 april 2015 
staat er geen personeel meer stand by voor EUBAM RAFAH. De notice to move is 
90 dagen geworden (was 30 dagen). Deze 90 dagen zijn  ruim voldoende om 
personeel aan te wijzen en op te leiden voor de uitvoering van de missie. 
 
46 
Heeft de MIVD (gedetailleerde) informatie over de situatie in Guinee-
Bissau? Is dit land aktief betrokken (tot en met de regering) bij de 
doorvoer van hard drugs van Zuid-Amerika naar Europa? 
 
De MIVD heeft geen eigenstandige informatiepositie op Guinee-Bissau.  
 
 
 
 
 
 Pagina 10 van 16
