Antwoord 66:  
Op 16 februari 2015 zond ik u de beleidsdoorlichting van artikel 5.1 Jeugd van de 
begroting van het ministerie van VWS toe. Per 2015 zijn alle instrumenten uit 
subartikel 5.1 die niet vervallen zijn omdat ze naar gemeenten zijn 
gedecentraliseerd of al in een eerder stadium zijn beëindigd, opgenomen in artikel 
5.3 onder de noemer Effectief en efficiënt werkend jeugdstelsel. De 
beleidsdoorlichting heeft geen gevolgen gehad bij overhevelingen en 
herschikkingen in de begroting 2015. 
 
Vraag 67:  
Hoe is het budget voor kennisontwikkeling en beleidsinformatie tot stand 
gekomen? Hoe is de hoogte van circa € 6 miljoen per jaar bepaald? Welke 
beleidsinformatie wordt hiermee precies mee gegenereerd en op welke wijze 
wordt aan kennisontwikkeling gedaan? 
 
Antwoord 67:  
Het budget voor kennisontwikkeling en beleidsinformatie is opgedeeld in een 
budget subsidies (€ 6 miljoen) en opdrachten (€ 1,7 miljoen). Dit budget wordt 
besteed aan de instellingssubsidie voor het NJI, het onderhouden van een 
jeugdmonitor door het CBS, het onderhouden van een benchmark 
beleidsinformatie jeugd door het CBS en het verrichten van nader onderzoek naar 
aanleiding van uitkomsten uit de benchmark. 
 
Vraag 68:  
Waarvoor worden de budgetten die beschikbaar zijn voor het instrument 
'jeugdhulp ' en voor 'transitie jeugd' ingezet? 
 
Antwoord 68:  
Het budget voor jeugdhulp wordt ingezet voor de implementatie en uitvoering van 
de Jeugdwet. Het betreft onder meer de organisatiekosten van de 
Transitieautoriteit Jeugd. Ook de vergoeding van kosten capaciteitsreductie en 
kapitaallasten gesloten jeugdzorg zijn hier begroot.  
 
Het budget voor Transitie Jeugdwet wordt ingezet voor de Transitie Autoriteit 
Jeugd (TAJ). In het belang van continuïteit van zorg en beperking frictiekosten 
kan de TAJ adviseren een financiële vergoeding te verstrekken voor bijzondere 
kosten die organisaties in het kader van de transitie van het jeugdstelsel moeten 
maken.  
 
Vraag 69: 
Waarom gaat vier miljoen euro van de compensatie van betaalde energiebelasting 
naar artikelonderdeel 2 Uitblinken in sport in verband met de financiering van het 
topsportprogramma dat wordt uitgevoerd door NOC-NSF? Waarom verwacht de 
minister een onderbesteding van de compensatie van betaalde energiebelasting? 
 
Antwoord 69: 
Het betreft hier een technische ramingsbijstelling van de compensatieregeling 
energiebelasting. De vrijvallende middelen worden aangewend om de 
overbruggingsfinanciering aan NOC*NSF mogelijk te maken. Bij najaarsnota zal op 
basis van het aantal ingediende compensatieverzoeken opnieuw bezien worden 
hoeveel middelen nodig zijn voor deze compensatieregeling. Indien nodig zullen 
dan aanvullende middelen (tot een maximum van het oorspronkelijke budget) aan 
het budget voor 2015 worden toegevoegd. 
 
Pagina 20 van 3
