Vraag 106:  
Het kwaliteit loont programma vraagt om een investering in de capaciteit . Welke 
bedragen gaan specifiek naar het CIBG, de IGZ, de ACM en de NZa en welke 
taken/opdrachten zijn aan die bedragen gekoppeld? 
 
Antwoord 106:  
Omschrijving            Onderdeel 2015 2016 2017 2018 Struc. 
Verbetering toetsing bij toelating 
CIBG 0,5 0,5 0,5 0,5 0,5 
nieuwe zorgaanbieders 
IGZ Scherper toezicht op kwaliteit 1,5 2,5 3,5 3,5 3,5 
ACM Versterking van het markttoezicht 1,0 2,0 2,5 2,5 2,5 
Versterking toezicht verzekeraars 
NZa (m.n. risicoselectie) en verbetering 1,0 2,0 2,0 2,0 2,0 
klachtenloket 
 
Totaal 4,0 7,0 8,5 8,5 8,5 
 
Taak/opdracht CIBG 
De CIBG-toetsing bij toelating van nieuwe aanbieders zal worden verbeterd.  
 
Taak/opdracht IGZ 
De conclusies van een pilot van de IGZ die in 2014 is gestart waarbij alle 
toetredende instellingen worden gecontroleerd (spoedig na de start van de 
zorgverlening) worden omgezet in bestaand beleid.  
 
Taak/opdracht ACM 
Het sectorspecifieke markttoezicht (de zorgfusietoets en het instrument van de 
Aanmerkelijke marktmacht, AMM) gaat over van de NZa naar de Autoriteit 
Consument en Markt. De minister van VWS krijgt de taken en bevoegdheden die 
horen bij de beleidsverantwoordelijke minister (AMM, zorgspecifieke fusietoets), 
waaronder de bevoegdheid om beleidsregels op grond van de Kaderwet 
zelfstandige bestuursorganen vast te stellen. 
 
Taak/opdracht NZa 
De NZa onderzoekt of marketing daadwerkelijk leidt tot indirecte risicoselectie.  
Tevens onderzoekt de NZa op polisniveau of er polissen zijn die erin slagen om 
winstgevende verzekerden aan te trekken en verliesgevende verzekerden af te 
houden, hoe dat werkt en welke marketing verzekeraars voor die polissen 
inzetten. De NZa zal nadere regels stellen over de controle door verzekeraars van 
de informatie op de vergelijkingssites. Er zal ook worden ge√Ønvesteerd om het 
bestaande loket van de NZa waar mogelijke overtredingen kunnen worden gemeld 
klantvriendelijker te maken en uit te breiden. Ik streef ernaar nog dit jaar de 
uitgangspunten voor de doorontwikkeling van de bekostiging van de POH-GGZ en 
de generalistische basis ggz vast te stellen, zodat de NZa hiermee aan de slag kan 
en de wijzigingen per 2017 kunnen worden doorgevoerd.  
Daarnaast ben ik in overleg met de NZa over de mogelijkheid om de 
kwaliteitseisen die zullen worden opgenomen in een algemene maatregel van 
bestuur op grond van de brief Kwaliteit loont te betrekken in de beoordeling van 
de rechtmatigheid van declaraties en om het BIG-registratienummer van de 
regiebehandelaar op de factuur te vermelden.  
 
Pagina 30 van 3
