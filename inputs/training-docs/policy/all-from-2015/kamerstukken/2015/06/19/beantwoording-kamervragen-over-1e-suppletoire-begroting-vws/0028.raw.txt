Vraag 99:  
Wat is de oorzaak van de extra Wlz-uitgaven met € 352,1 miljoen? 
 
Antwoord 99:  
Tabel 4 ‘Verticale ontwikkeling van de Wlz-uitgaven en – ontvangsten’ geeft de 
opbouw van de mutatie in de Wlz-uitgaven van € 352,1 miljoen. Het gaat hierbij 
enerzijds om een bedrag aan mee- en tegenvallers van € 145,6 miljoen op grond 
van realisatiecijfers 2014 AWBZ. Anderzijds betreft het een tiental beleidsmatige 
mutaties, die per saldo optellen tot € 235,3 miljoen. Tot slot gaat het om een 
e
neerwaartse nominale mutatie van - € 28,8 miljoen. In de 1 suppletoire wet zijn 
de genoemde mutaties na tabel 4 verder toegelicht.   
 
Vraag 100:  
Wat is de oorzaak van de gestegen Wlz-ontvangsten van € 153 miljoen? 
 
Antwoord 100: 
De mutatie in de Wlz-ontvangsten ten opzichte van de Ontwerpbegroting 2015 
bedraagt € 154 miljoen. Tabel 4 ‘verticale ontwikkeling van de Wlz-uitgaven en – 
ontvangsten’ op pagina 37 geeft de opbouw van deze hogere ontvangsten. Het 
betreft enerzijds brutering van het pgb (€ 60 miljoen) en anderzijds hogere eigen 
bijdragen Wlz (€ 94 miljoen).  
De brutering van het pgb houdt in dat met ingang van 2015 niet langer vooraf de 
eigen bijdrage wordt verrekend met de pgb-toekenning. Het bruto pgb is hierdoor 
dus hoger. De budgethouder dient in de Wlz zelf de eigen bijdrage te voldoen aan 
het CAK (en mag dit niet betalen met het pgb). Tegenover de hogere kosten van 
het bruto pgb van € 60 miljoen staat eenzelfde bedrag aan ontvangsten eigen 
bijdrage pgb van € 60 miljoen. De omzetting naar bruto pgb is dus budgettair 
neutraal voor het BKZ.  
De hogere opbrengst van de eigen bijdragen in 2015 van € 94 miljoen hangt voor 
€ 70 miljoen samen met een meevaller in de realisatiegegevens 2014. Daarbij kan 
niet aangegeven worden of de hiermee samenhangende meevaller te danken is 
aan bijvoorbeeld de inkomensontwikkeling van cliënten, het aantal cliënten en/of 
de samenstelling van het aantal cliënten. Deze meevaller werkt door in 2015. 
Daarnaast is in de raming van de ontvangsten rekening gehouden met de 
doorwerking van de langzamere afbouw van het aantal lage zzp’s in de V&V-sector 
op de intramurale eigen bijdragen (€ 24 miljoen).  
 
Vraag 101: 
In hoeverre heeft u zicht op het aantal ‘false positives’ dat (onnodig) in 
aanmerking komt voor darmkanker vervolgonderzoek, waarvoor u nu structureel 
€25 miljoen extra beschikbaar stelt? 
 
Antwoord 101: 
Vanuit de proefbevolkingsonderzoeken weten we dat bij ongeveer de helft van de 
mensen geen darmkanker of voortgeschreden adenomen worden gevonden. In juli 
2015 ontvangt de Tweede Kamer de resultaten van het eerste jaar van het 
bevolkingsonderzoek. 
 
Vraag 102:  
Wat wordt bedoeld met 'actualisering van de Wlz' als het gaat om de stijging van 
de Wlz-uitgaven met circa € 352 miljoen? 
 
Pagina 28 van 3
