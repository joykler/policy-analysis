overgenomen van de Franse operatie in Mali, die immers een ander mandaat 
 
heeft dan de VN-missie.   
 
 
 
25 
 
Bij hoeveel schietincidenten zijn Nederlandse militairen tijdens de anti-
piraterij operaties betrokken geweest?  
 
 
Nederlandse militairen zijn in 2014 ingezet in twee anti-piraterij operaties: de 
EUNAVFOR ATALANTA en de EUTM Somalië. In beide operaties zijn in het jaar 
2014 geen Nederlandse militairen betrokken geweest bij schietincidenten. 
 
26 
Wat zijn volgens de MIVD-analyse mogelijke oplossingen om te komen 
tot een betere politieke- en veiligheidssituatie in Somalië? 
 
De MIVD levert inlichtingenproducten aan (ondermeer) de ministeries van 
Defensie en Buitenlandse Zaken, die handelen over de veiligheidssituatie in een 
gebied. De Somalische autoriteiten en de internationale gemeenschap dragen 
zorg voor oplossingen om te komen tot een betere politieke situatie en 
veiligheidssituatie. De Somalische federale regering staat daarbij voor een 
uitzonderlijk moeilijke taak. De afwezigheid van een centraal gezag gedurende 
meer dan 20 jaar heeft gevestigde belangen gecreëerd die niet zomaar worden 
opgegeven. De legitimiteit van de regering moet verder groeien. Een 
voortdurende politieke en materiële steun – en het uitoefenen van druk op de 
regering zal noodzakelijk blijven om de gestelde doelen te bereiken. 
 
27 
Komen uit de MIVD-analyse ook mogelijke oplossingsscenario's voor de 
problemen in Irak? Zo ja, welke zijn dit dan?  
 
Het kabinet is van mening dat de strijd tegen ISIS uiteindelijk alleen duurzaam 
succesvol kan zijn indien een strategie wordt gevolgd die zich ook richt op een 
structurele oplossing van de problemen in Irak en Syrië. De analyses van de 
MIVD leveren een belangrijke bijdrage aan het evalueren en signaleren van 
mogelijke oplossingsrichtingen en bevestigen het belang van een whole of 
government aanpak van de problemen in Irak en Syrië. Een constructieve rol van 
de regionale grootmachten en omliggende landen is hierbij essentieel. Nederland 
werkt daartoe samen met partners binnen en buiten de regio. Het kabinet heeft 
er binnen de EU met succes op aangedrongen dat een dergelijke strategie, die 
ook sociaaleconomische elementen bevat, is ontwikkeld. Binnen de coalitie wordt 
de bredere strategie uitgewerkt in de diverse coalitie werkgroepen. 
 
30 
Van welke organisatie gaat voor het Westen en Nederland in het 
bijzonder momenteel een grotere dreiging uit: ISIS of Al-Qaeda? Graag 
een toelichting. 
 
Voor uitgebreide informatie over de jihadistische dreiging richting Nederland en 
het Westen, verwijs ik u naar het meest recente Dreigingsbeeld Terrorisme 
Nederland (Kamerstukken 2014-2015, 29 754 nr. 307, d.d. 7 april 2015).  
 
 
 
 Pagina 8 van 16
