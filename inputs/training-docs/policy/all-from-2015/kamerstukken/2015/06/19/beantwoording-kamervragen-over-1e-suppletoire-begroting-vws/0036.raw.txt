De VNG en het Rijk hebben echter in het overhedenoverleg van 29 mei 2015 
gezamenlijk vastgesteld dat het onwenselijk is dat dit consequenties heeft voor 
het lopende jaar vanwege lopende contracten jegens derden. Dit betekent dat het 
Rijk het budget 2015 niet neerwaarts zal aanpassen. Een korting van  
€ 299 miljoen in 2015 is daarmee niet doorgevoerd. Voor 2016 en verder heeft 
het Rijk ruimte gezocht om de budgettaire effecten van de aanpassing van de 
raming aan de hand van de realisatiecijfers 2014 zoveel als mogelijk te mitigeren. 
De beschikbare middelen voor extramuraliseren in 2016 en 2017 en de 
groeimiddelen tot en met 2017 en de middelen voor loon- en prijsbijstelling zijn in 
2015 meerjarig volledig toegekend. Er zijn naast de hierboven beschreven ruimte 
geen maatregelen genomen binnen het BKZ om dit akkoord te dekken. 
 
Vraag 124:  
Is er meerjarig geen sprake meer van een bezuiniging op de budgetten voor 
Jeugdzorg en Wmo als gevolg van het bestuurlijk akkoord met de VNG? 
 
Antwoord 124:  
Zie het antwoord op vraag 123. 
 
Vraag 125:  
Zijn er maatregelen genomen binnen het BZK of elders in de begroting om de 
gevolgen van het bestuurlijk akkoord met de VNG te dekken? Zo ja, waar komt 
deze dekking vandaan? 
 
Antwoord 125: 
Zie het antwoord op vraag 123. 
 
Vraag 126:  
Vanwege welke wijziging is er meer budget nodig voor de huishoudelijke hulp 
toelage aan gemeenten? 
 
Antwoord 126:  
Zie het antwoord op vraag 120.   
 
Vraag 127:  
Hoeveel mensen zien af van zorg vanwege de hoge eigen bijdrage? Kunt u hiervan 
een overzicht geven uitgesplitst naar Wlz, Wmo en Zvw? 
 
Antwoord 127:  
Het is niet bekend hoeveel mensen afzien van zorg vanwege de hoge eigen 
bijdrage zorg. De hoge eigen bijdrage zorg is alleen van toepassing voor de 
cliënten intramurale Wlz zorg die niet (meer) in aanmerking komen voor de lage 
eigen bijdrage. Alle nieuwe cliënten in de intramurale Wlz komen in ieder geval de 
eerste zes maanden in aanmerking voor de lage eigen bijdrage. 
 
Vraag 128:  
Wat zijn de verwachtingen van de opbrengsten van de eigen bijdrage voor dit jaar 
en het komende jaar? 
 
Antwoord 128:  
De verwachte Wlz-ontvangsten 2015 zijn conform stand 1e suppletoire wet 2015 
€ 1.891,3 miljoen. De raming voor de eigen bijdrage ontvangsten 2016 is conform 
ontwerpbegroting 2015 € 1.676 miljoen. Deze raming voor 2016 zal op basis van 
de meest recente realisatiecijfers worden aangepast en worden opgenomen in de 
ontwerpbegroting 2016.     
Pagina 36 van 3
