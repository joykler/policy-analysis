beschikbare realisatiemaand bij opstelling van 1e suppletoire wet) in plaats van 
het jaargemiddelde voor 2015. 
 
Vraag 110:  
Kan nader aangegeven worden hoe de hogere opbrengsten eigen bijdrages Wlz tot 
stand komen? 
 
Antwoord 110:  
Zie het antwoord op vraag 100.   
 
Vraag 111:  
Hoeveel verzorgingshuizen zijn de afgelopen 3 jaren gesloten? 
 
Antwoord 111:  
Er wordt geen landelijke lijst bijgehouden met locaties die sluiten. Wel wordt 
geregistreerd hoeveel cliënten in een instelling verblijven. Tussen 2011 en 2014 is 
het aantal bezette plaatsen met cliënten met ZZP VV 1 t/m 3 gedaald met 
ongeveer 22.500, terwijl het totaal aantal bezette plekken in dezelfde periode in 
de sector verpleging en verzorging is gedaald met ongeveer 7.500 plekken. Veel 
van de vrijkomende plaatsen zijn dus in de afgelopen jaren al ingezet voor de 
zwaardere doelgroepen. Dit sluit aan bij een trend die al langer zichtbaar is. 
Mensen blijven langer thuis wonen en de populatie die in een instelling verblijft, 
wordt gemiddeld genomen steeds zwaarder.   
 
Vraag 112:  
Hoeveel bewoners uit verzorgingshuizen hebben gedwongen moeten verhuizen? 
 
Antwoord 112:  
Er wordt geen landelijke lijst bijgehouden van locaties die sluiten en daarmee ook 
niet van verhuizingen die daarmee gepaard gaan. Verhuizingen zijn overigens 
geen nieuw fenomeen. Bij totaal ongeveer 150.000 plaatsen in de ouderenzorg 
(verpleeg- en verzorgingshuizen samen) en een grondige verbouwing of renovatie 
een keer in de 25 jaar, heeft dat ook in voorgaande jaren gezorgd voor 6.000 
verhuisbewegingen per jaar.   
 
Vraag 113:  
Hoeveel zorgverleners zijn ontslagen ten gevolge van de sluiting van 
verzorgingshuizen? 
 
Antwoord 113:  
Er wordt geen landelijke lijst bijgehouden van locaties die sluiten en daarmee ook 
niet van eventuele ontslagen die daarmee gepaard gaan. Verzorgingshuizen 
kunnen zich richten op het verlenen van zorg aan zwaardere doelgroepen of hun 
kamers aanbieden op basis van “het scheiden van wonen en zorg”, waarbij 
cliënten zelf hun kamer/appartement huren en zorg en ondersteuning op maat 
kunnen ontvangen. Op deze manier kunnen ontslagen voorkomen worden.    
 
Vraag 114:  
Hoeveel ouderen zijn sinds 2015 tussen wal en schip gevallen omdat ze te duur 
zijn voor het ziekenhuis, niet terecht kunnen in een verzorgingshuis en de 
thuiszorg is wegbezuinigd? 
 
Antwoord 114:  
Voor cliënten die zijn aangewezen op permanent toezicht of zorg in de nabijheid, 
geldt dat zij aanspraak kunnen maken op verblijfszorg vanuit de Wlz. Voor 
Pagina 32 van 3
