Vraag 55 
Klopt de bewering van de VNG in aanloop naar het overleg dat indien er wel een relatie met de 
Wlz-uitgavenontwikkeling 2014 zou zijn gelegd, er een korting van €270 miljoen in 2015 (€ 125 
miljoen jeugdzorg en € 145 miljoen WMO) oplopend tot €435 miljoen structureel zou zijn 
doorgevoerd? Zo ja, was dit bedrag aanvankelijk al ingeboekt in de cijfers? Zo nee, waarom niet? 
 
Vraag 56 
Is ook meerjarig geen sprake meer van een korting op de middelen voor jeugdzorg en Wmo als 
gevolg van het bestuurlijk akkoord met de VNG? 
 
Vraag 57 
Heeft u nog maatregelen genomen binnen het BKZ of elders binnen de begroting om de gevolgen 
van het bestuurlijk akkoord met de VNG te dekken? Zo ja, welke? 
 
Antwoord op vraag 55, 56, 57 
Dit voorjaar is aan de hand van de realisatiecijfers AWBZ over 2014 gebleken dat de raming en 
daarmee het vertrekpunt voor het gemeentelijk budget te hoog is. De VNG en het Rijk hebben in 
het overhedenoverleg van 29 mei 2015 gezamenlijk vastgesteld dat het onwenselijk is dat dit 
consequenties heeft voor het lopende jaar vanwege lopende contracten jegens derden. Dit 
betekent dat het Rijk het budget 2015 niet neerwaarts zal aanpassen. Voor 2016 en verder heeft 
het Rijk ruimte gezocht om de budgettaire effecten van de aanpassing van de raming aan de hand 
van de realisatiecijfers 2014 zoveel als mogelijk te mitigeren. De beschikbare middelen voor 
extramuraliseren in 2016 en 2017 en de groeimiddelen tot en met 2017 en de middelen voor loon- 
en prijsbijstelling zijn in 2015 meerjarig volledig toegekend. Er zijn naast de hierboven beschreven 
ruimte geen maatregelen genomen binnen het BKZ om dit akkoord te dekken. Voor de cijfers 
verwijzen wij naar het antwoord op vraag 53.
