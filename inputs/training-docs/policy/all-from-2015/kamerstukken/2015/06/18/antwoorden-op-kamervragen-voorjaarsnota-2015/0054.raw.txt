Vraag 47 
Waarom is het verschil tussen de oorspronkelijke groeiruimte en de in de verschillende akkoorden 
gemaakte afspraken over toegestane uitgavengroei niet eerder volledig in de begroting verwerkt? 
Zijn hiermee niet bewust meevallers in de begroting ingebouwd? 
 
Antwoord op vraag 47 
De verschillen tussen de oorspronkelijke groeiruimte en de in de verschillende akkoorden gemaakte 
uitgaven zijn eerder op de ramingen afgeboekt en met inachtneming van enige behoedzaamheid 
ingezet voor budgettaire knelpunten binnen het budgettaire kader zorg of rijksbreed. Zo is bij de 
verlaging van de maximale toegestane groei van 1,5% naar 1% voor de sectoren waarop een HLA 
van toepassing is een reeks oplopend van 250 mln. euro tot 1 mld. euro afgeboekt. Zie tabel 6 op 
pagina 171 van de VWS-begroting 2014.
