Vraag 27 
Welke specifieke investeringen bij Defensie worden uitgesteld of komen te vervallen nu het budget 
met €177 miljoen afneemt? Kunt u dit tevens ook aangeven voor de investeringen in materieel in 
2015 die met €103 miljoen worden  bijgesteld? Heeft dit voor de korte termijn gevolgen voor de 
inzetbaarheid van manschappen en/of materieel? Zo ja, welke? Heeft dit op de (middel)lange 
termijn gevolgen voor de inzetbaarheid van manschappen en/of materieel? 
 
Vraag 78 
Betekenen beide kasschuiven bij Defensie dat investeringen in materieel worden 
uitgesteld? Om welk materieel gaat het? 
 
Vraag 80 
Wat betekent het voor de investeringen van Defensie dat een deel van het 
investeringsbudget wordt doorgeschoven naar latere jaren, om ruimte te maken 
voor uitgaven aan de IS-missie? Welke investeringen worden hiervoor uitgesteld? 
 
Antwoord op vraag 27, 78, 80  
Defensie past de investeringsbegroting periodiek aan als de omstandigheden dat noodzakelijk 
maken. De aanpassing van de investeringsbegroting is een resultante van een groot aantal 
omstandigheden, waaronder de IS-missie financiering, mutaties en herfaseringen ten opzichte van 
de begroting 2015.  De IS kasschuif en de jaarlijkse harmonisatie van het investeringsplan maken 
een integraal onderdeel uit van de aanpassing. De aanpassing beïnvloedt een aantal projecten, 
e
waaronder naast de in de 1 suppletoire begroting genoemde projecten ook VOSS, Groot 
Pansterwielvoertuig “Boxer”, special forces-voertuigen, F-16 “Zelfbescherming” en “langer 
doorvliegen”, Apache “ Zelfbescherming” en “ Upgrade”, NH90 en de vervanger van de klein 
kaliberwapens. In het geval er sprake is van een budgetverlaging in 2015, zal het naar 2016 en 
verdere jaren doorgeschoven budget in latere jaren tot realisatie komen. Immers, het niet 
gerealiseerde budget vloeit in latere jaren weer terug naar het investeringsartikel. 
Naast de verlaging van de uitgaven met 103 mln. euro in 2015 wordt tevens de verwachting van 
de in 2015 aan te gane verplichtingen verlaagd met 177 mln. euro.
