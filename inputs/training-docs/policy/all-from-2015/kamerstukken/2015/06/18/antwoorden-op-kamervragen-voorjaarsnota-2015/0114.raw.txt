Vraag 105 
De gemeenten Groningen heeft aan de Tweede Kamer laten weten circa 1,2 miljoen aan 
meerkosten te verwachten als gevolg van de gebrekkige invoer van het trekkingsrecht. Landelijk 
omgeslagen zou dit een kostenpost van circa € 100 mln. euro betekenen. Hoe beoordeelt u dit 
bedrag? Wordt er onderzoek gedaan naar de omvang van schade voor gemeenten inzake de 
gebrekkige invoer van het trekkingsrecht? Waar worden de kosten verhaald die boven de begroting 
uitstijgen?  
 
Antwoord op vraag 105  
In verband met de invoer van het trekkingsrecht maken gemeenten dit jaar meerkosten.  
Afgesproken is dat het Rijk de meerkosten van de gemeenten in verband met de uitvoering van de 
terugvalscenario’s in redelijkheid zal vergoeden. In de Voorjaarsnota is 20 mln. euro aan 
aanvullende middelen opgenomen voor uitvoeringsproblematiek bij gemeenten. Dit bedrag is in de 
recent uitgekomen meicirculaire verwerkt. Daarnaast is in het overhedenoverleg van 29 mei jl.  
met de VNG overeengekomen dat onderzoek wordt gedaan naar de daadwerkelijke meerkosten 
van gemeenten voortkomend uit de uitvoering van de terugvalscenario’s. Voor volgend jaar is 
afgesproken dat gemeenten de uitvoeringskosten van het trekkingsrecht binnen hun domein 
(Wmo, Jeugdwet) voor hun rekening zullen nemen.
