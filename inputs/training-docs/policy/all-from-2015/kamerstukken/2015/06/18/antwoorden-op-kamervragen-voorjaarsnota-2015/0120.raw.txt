Vraag 111 
Wat zijn indicatief de gevolgen voor huurders in 2016 als de tegenvaller in 2014 en de aangepaste 
raming van de huurtoeslag zou worden verwerkt door het aanpassen van de huurtoeslag? Bent u 
van plan ook dekking te zoeken buiten het instrument van de huurtoeslag? 
 
Antwoord op vraag 111 
De gevolgen voor huurders in 2016 zijn afhankelijk van de vormgeving van de noodzakelijke 
ombuiging, via de eigen bijdrage en/of de kwaliteitskorting. Zoals ik u vorig jaar heb gemeld (TK 
29726-230) kunnen alleen deze twee parameters per algemene maatregel van bestuur (AMvB) 
worden aangepast zodat een ombuiging te realiseren is in 2016. Overigens is in de Voorjaarsnota 
aangegeven dat de effecten van de maatregelen bij de koopkrachtbesluitvorming zullen worden 
betrokken.  
 
In de begrotingsregels is afgesproken dat overschrijdingen specifiek dienen te worden 
gecompenseerd op de desbetreffende begroting. Aangezien het instrument huurtoeslag circa 90% 
van de begroting van Wonen en Rijksdienst beslaat, is de mogelijkheid om elders binnen de 
begroting middelen te vinden beperkt. Dit impliceert dat in de meeste gevallen het onvermijdelijk 
is dat een tegenvaller op de huurtoeslag moet worden gecompenseerd door een ombuiging op 
diezelfde huurtoeslag.
