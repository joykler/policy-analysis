Vraag 119 
Hoe groot is de gemiddelde procentuele loonstijging die in de sector Rijk betaald kan worden, als 
de volledige loonbijstelling wordt ingezet voor verhoging van de salarissen? Hoe hoog zou de 
loonbijstelling moeten zijn, als departementen de looneis van 3% van de vakbonden moeten 
betalen (zonder op andere posten te hoeven bezuinigen of bijvoorbeeld secundaire 
arbeidsvoorwaarden moeten versoberen)? 
 
Antwoord op vraag 119  
Het uitgangspunt achter de referentiesystematiek is dat de overheid de ontwikkeling in de markt 
volgt. Dit geldt voor zowel de gemiddelde contractloonstijging als de ontwikkeling van de sociale 
lasten (incl. pensioenpremies). Deze raming wordt overgenomen van het CPB. Wanneer de sociale 
lasten bij de overheid dezelfde ontwikkeling kennen als in de markt dan blijft de 
contractloonstijging over om in te zetten voor loonstijging. Om de looneis van 3% in te willigen 
moet de loonbijstelling exclusief het saldo van de sociale lasten 3%  zijn. Op dit moment is de CLS 
in de markt nog niet zo hoog.
