Vraag 118 
Op welke wijze wordt de ontwikkeling van de pensioenpremies verwerkt in de 
referentiesystematiek? Klopt het dat bij dalende pensioenpremies in de marktsector de 
loonbijstelling verlaagd wordt? Op welke wijze moeten overheidswerkgevers dan de verhoging van 
de salarissen ter compensatie van de gedaalde pensioenpremies financieren? 
 
Antwoord op vraag 118 
De ontwikkeling van de pensioenpremie in de marktsector wordt meegenomen in de berekening 
van de vergoeding voor sociale lasten van de overheidswerkgevers. Als de pensioenpremie in de 
markt daalt, daalt daarmee de vergoeding voor de sociale lasten. Aangezien de vergoeding voor de 
sociale lasten en de contractloonstijging gezamenlijk worden overgeboekt naar de 
vakdepartementen, daalt de totale loonbijstelling dan wel, maar wanneer de ontwikkeling van de 
sociale lasten van de overheid die van de markt volgt, be√Ønvloedt het de ruimte voor de 
contractloonstijging niet. Doordat de daadwerkelijke uitgaven van de overheidswerkgevers aan de 
pensioenpremies dalen als gevolg van het pensioenakkoord, zijn de werkgevers in staat de 
verhoging van de salarissen ter compensatie van de gedaalde pensioenpremies te financieren.
