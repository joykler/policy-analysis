Vraag 39 
Wat betekent het feit dat op het Infrastructuurfonds sinds 2012 tot heden, exclusief 2013, ieder 
jaar tussen de € 230 en € 250 miljoen is doorgeschoven naar latere jaren door middel van een 
kasschuif? Duidt dit wat u betreft op een structureel effect? 
 
Vraag 115 
Wat betekent het feit dat op het Infrastructuurfonds sinds 2012 tot heden, exclusief 2013, ieder 
jaar tussen de €230 en €250 miljoen is doorgeschoven naar latere jaren door middel van een 
kasschuif? Duidt dit wat u betreft aan een structureel effect? 
 
Antwoord op vraag 39, 115 
De in de vraag genoemde kasschuiven op het Infrastructuurfonds in 2012, 2014 en 2015 zijn 
incidenteel van karakter en kennen ook ieder een andere aanleiding. Zo is in 2012 budget 
verschoven naar aanleiding van de besluitvorming in Begrotingsakkoord en gedurende 2014 als 
onderdeel van de mix aan maatregelen om de kasschaarste op het Infrastructuurfonds in 2016 op 
te lossen. De kasschuif die bij deze suppletoire begroting 2015 wordt voorgesteld kent weer een 
andere aanleiding. In 2015 zijn er voor een drietal projecten versneld bijdragen van derden 
ontvangen. De projectuitgaven zijn pas in latere jaren voorzien. Om het budget weer in lijn te 
brengen met de programmering wordt er nu een kasschuif toegepast via het generale beeld.
