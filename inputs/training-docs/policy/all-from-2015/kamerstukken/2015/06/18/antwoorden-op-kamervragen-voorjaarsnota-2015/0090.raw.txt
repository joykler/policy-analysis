Vraag 81 
Op de begroting EZ wordt de begrotingsreserve duurzame energie leeggehaald om een gat in het 
generale beeld te dichten. Is een dergelijke constructie ook op andere begrotingen toegepast? 
 
Antwoord op vraag 81 
Er was de afgelopen jaren onderuitputting op de MEP/SDE/ SDE+ raming. Deze onderuitputting is 
zoals afgesproken in de begrotingsreserve duurzame energie gestort. Aangezien deze middelen  
pas vanaf 2021 nodig zullen zijn, worden deze in de periode 2021-2026 weer teruggestort in de 
reserve duurzame energie. Dit leidt tot een min in de eerste jaren, hier tegenover staan gelijke 
plussen in de jaren na 2020. Van een dergelijke kasschuif binnen een begrotingsreserve is op 
andere begrotingen geen sprake.
