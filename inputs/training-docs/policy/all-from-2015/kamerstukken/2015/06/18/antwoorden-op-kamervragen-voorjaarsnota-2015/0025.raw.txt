Vraag 20 
Kunt u toelichten waar de meevaller van â‚¬1,8 miljard in 2016 als gevolg van de vertraagde 
ratificatie van het Eigen Middelenbesluit precies uit op is gebouwd? 
 
Antwoord op vraag 20 
Zoals in de toelichting bij de Voorjaarsnota is vermeld, wordt de ratificatie van het Eigen 
Middelenbesluit in alle lidstaten niet meer voorzien voor het einde van 2015. De jaarlijkse 
Nederlandse korting, die deel uitmaakt van het Eigen Middelenbesluit, slaat daardoor in 2016 voor 
drie jaren neer (2014 t/m 2016). 
 
In het Eigen Middelenbesluit is de Nederlandse korting beschreven: een lumpsumkorting van 695 
mln. euro per jaar (prijzen 2011) en een lagere call rate op de geharmoniseerde BTW-grondslag 
(0,15% in plaats van 0,3%). Tevens is de perceptiekostenvergoeding voor het innen van 
douanerechten voor alle lidstaten aangepast van 25% naar 20%. Deze drie effecten zorgen voor 
een tegenvaller van 1,8 mld. in 2015 en een meevaller van 1,8 mld. in 2016.
