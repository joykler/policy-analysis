Vraag 25 
Leidt de extra bijdrage voor de eerstejaarsopvang tot verdringing van andere prioriteiten die aan 
ODA kunnen worden toegerekend? Zo ja, om welke prioriteiten gaat het hier en om welke 
bedragen? 
 
Antwoord op vraag 25 
De extra bijdrage voor de eerstejaarsopvang leidt niet tot verdringing van bestaande activiteiten 
die aan ODA worden toegerekend. De dekking voor de extra bijdrage wordt gevonden in de CEP 
BNP-macromeevaller, non-ODA eindejaarsmarge 2014 en de niet verplichte ODA-ruimte in 2020. 
De inzet van deze middelen voor de eerstejaarsopvang van asielzoekers betekent wel dat deze 
middelen niet meer ingezet kunnen worden op andere beleidsterreinen binnen ODA.
