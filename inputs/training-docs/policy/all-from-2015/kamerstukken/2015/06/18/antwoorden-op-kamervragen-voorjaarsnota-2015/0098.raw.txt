Vraag 89 
Kunt u inzichtelijk maken welke onderliggende factoren in realisatie afwijken van de raming voor 
de kinderopvangtoeslag en in welke mate dat het geval is? 
 
Antwoord op vraag 89 
We kunnen niet aangeven wat het geïsoleerde gedragseffect is van de maatregelen i.v.m. de 
macro-economische en maatschappelijke ontwikkelingen. De afwijking van de raming wordt 
verklaard door een grotere daling van het aantal kinderen en het aantal uren opvang per kind dan 
verwacht. Dit geldt met name voor inkomens tot 1,5 modaal. In de Voorjaarsnota staat een 
meevaller van 0,3 mld. euro gemeld. Vooral het gedragseffect van de eerder doorgevoerde 
bezuinigingen lijkt sterker dan verwacht, zoals ook blijkt uit een recente studie van het CPB (2014, 
MICSIM – A behavioral microsimulation model for the anlysis of tax-benefit reform in the 
Netherlands). Vanwege deze inzichten zijn de aannames in het ramingsmodel aangepast en wordt 
nu rekening gehouden met de nieuwe gedragseffecten conform de CBP studie. Daarnaast heeft 
baanonzekerheid en baanverlies, mede vanwege de crisis, er voor gezorgd dat ouders 
(noodgedwongen) minder gebruik zijn gaan maken van kinderopvang. De daling van het aantal 
uren gebruik van kinderopvang wordt daarnaast ook verklaard door de toenemende flexibiliteit in 
contracten bij de kinderopvang en in het werk.
