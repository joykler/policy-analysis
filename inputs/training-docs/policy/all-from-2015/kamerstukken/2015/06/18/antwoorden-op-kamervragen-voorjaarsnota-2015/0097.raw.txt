Vraag 88 
Kan nader toegelicht worden waarom de raming voor de Bijdrage in de kosten van de 
heffingskortingen (BIKK) aan het Ouderdomsfonds voor 2016 en volgende jaren neerwaarts wordt 
bijgesteld? 
 
Antwoord op vraag 88 
De bijdrage aan het ouderdomsfonds is afhankelijk van het totale bedrag van de heffingskortingen. 
Op basis van het CEP 2015 van het CPB is de raming voor de bijdrage in de kosten van de 
heffingskortingen (BIKK) aan het ouderdomsfonds voor 2016 en verder neerwaarts bijgesteld. Het 
totale bedrag van de heffingskortingen komt in 2016 in het CEP lager uit dan eerder geraamd.
