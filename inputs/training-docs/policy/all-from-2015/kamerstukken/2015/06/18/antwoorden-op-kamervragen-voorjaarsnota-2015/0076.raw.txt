Vraag 67  
Kunt u een overzicht geven van alle begrotingen die op dit moment een taakstellende 
onderuitputting hebben en wat daar de meerjarige omvang van is? 
 
Vraag 68  
Welke begrotingen kennen nog meer taakstellende onderuitputting? Kan per begroting de reden 
worden gegeven? 
 
Antwoord op vraag 67, 68 
Een taakstellende onderuitputting kenmerkt zich door het feit dat deze jaarlijks dient te worden 
ingevuld met onderuitputting. In onderstaande tabel is een overzicht  opgenomen van de 
begrotingen waarop sprake is van een taakstellende onderuitputting. 
 
 2015 2016 2017 2018 2019 2020 
VWS  53 25     
BH&OS 151 201 240 159 175 184 
 
VWS 
Zoals aangegeven bij vraag 64 en vraag 65 wordt de taakstellende onderuitputting bij VWS 
afgebouwd. Deze is vanaf 2017 nul. De bedragen in 2015 en 2016 zijn opgebouwd uit de 
taakstellende onderuitputting aan de uitgavenkant (48 mln. in 2015 en 20 mln. in 2016) en de 
taakstellende ontvangstenmeevaller aan de ontvangstenkant (5 mln. in 2015 en 5 mln. in 2016). 
 
BH&OS 
Op de begroting van BH&OS worden wijzigingen van het totale ODA-budget als gevolg van BNP-
mutaties verwerkt evenals aanpassingen in de toerekening voor eerstejaarsopvang van 
asielzoekers uit DAC-landen. Deze verwerking kan leiden tot opwaartse en neerwaartse 
bijstellingen van het totale budget. Indien sprake is van een per saldo neerwaartse bijstelling dan 
dient deze in de loop van het jaar te worden ingevuld met onderuitputting en verlaging van 
projectbudgetten. Gedurende het jaar kan de reeks nog wijzigen als gevolg van verdere BNP-
mutaties.
