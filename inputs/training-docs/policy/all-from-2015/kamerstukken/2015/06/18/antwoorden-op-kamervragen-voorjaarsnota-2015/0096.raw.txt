Vraag 87 
De uitgaven aan de kinderbijslag zijn hoger door een stijging van het aantal kinderen t.o.v. de 
vorige raming (van de SVB). Bij de begroting VWS wordt juist aangegeven dat er sprake is van 
dalende geboortecijfers? Hoe verhouden deze ramingen zich tot elkaar? Is het handiger dezelfde 
ramingen te gebruiken voor verschillende begrotingen? 
 
Antwoord op vraag 87 
Bij de raming van de kinderbijslag wordt uitgegaan van de bevolkingsprognose van het CBS. Deze 
prognoses geven voor de komende jaren â€“ na jaren van daling - een stijging van het 
geboortecijfer. 
 
Het budget voor de uitgaven voor de uitvoering van het Rijksvaccinatieprogramma en de hielprik is 
in 2015 vanuit de AWBZ overgeheveld naar de begroting van VWS. Daarbij is het budget naar 
beneden bijgesteld om het in lijn te brengen met daadwerkelijke uitgaven. De daling van het 
geboortecijfer in de afgelopen jaren is een van de redenen dat er meer budget beschikbaar was 
dan de daadwerkelijke uitgaven.
