Vraag 23 
Is de tegenvaller van € 393 miljoen volledig te wijten aan de verhoogde instroom van asielzoekers 
en de bed-bad-brood voorziening? Zo nee, kunt u dit nader specificeren? 
 
Antwoord op vraag 23 
Er is vanuit het ODA-budget van de minister voor BHOS 400 mln. extra beschikbaar gesteld t.b.v. 
de eerstejaars opvang van asielzoekers. Deze 400 mln. is toegevoegd aan het opvangbudget op de 
VenJ-begroting. Vanuit dit opvangbudget is er 5,9 mln. overgeheveld naar Nidos vanwege de 
verhoogde instroom van AMV’s. Daarnaast is er 0,8 mln. naar DJI overgeheveld voor de gesloten 
gezinsvoorziening in Zeist. Per saldo gaat het opvangbudget bij het COA in 2015 met 393 mln. 
omhoog als gevolg van de verhoogde instroom van asielzoekers. De bed-bad-brood voorziening 
wordt hier niet uit bekostigd.
