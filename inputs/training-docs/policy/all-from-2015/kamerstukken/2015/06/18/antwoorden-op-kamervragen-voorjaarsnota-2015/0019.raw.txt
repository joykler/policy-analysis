Vraag 15 
Kunt u een beschrijving geven van de voor- en nadelen dat de EU-afdrachten  onder het 
uitgavenkader vallen (tegen de achtergrond dat deze flink muteren als gevolg van het vertraagde 
ratificatieproces)? 
 
Antwoord op vraag 15 
Het uitgangspunt is dat het uitgavenkader alle voor het EMU-saldo relevante uitgaven en niet 
belastingontvangsten bevat. De EU-afdrachten zijn EMU-saldo relevant en zijn daarmee integraal 
onderdeel van het uitgavenkader. Ook de uitgaven aan een van de andere overheidslagen 
(gemeenten en provincies) zijn onderdeel van het uitgavenkader en worden dus gelijk behandeld. 
Normering via de uitgavenkaders draagt bij aan een betere beheersing van het EMU saldo. Het 
gegeven dat de EU-afdrachten kunnen fluctueren is geen reden om ze buiten het uitgavenkader te 
plaatsen. Er zijn immers meer uitgaven binnen het uitgavenkader die flink kunnen fluctueren (zoals 
werkloosheidsuitgaven).
