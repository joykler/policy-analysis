Vraag 84 
Klopt het dat er middelen voor duurzame energie worden gebruikt om tegenvallers 
op te vangen? 
 
Antwoord op vraag 84 
Neen, dat is niet aan de orde. Bezien over de gehele periode 2015 t/m 2026 worden het 
uitgavenbudget voor duurzame energie noch middelen uit de interne reserve (IR) Duurzame 
Energie ingezet om tegenvallers of intensiveringen te financieren. Er is enkel sprake van een 
kasschuif: tijdelijke ‘voorfinanciering’ van knelpunten en intensiveringen met middelen uit de IR 
Duurzame Energie in de periode 2015-2020 ter grootte van 398 mln. In de periode 2021-2026 
wordt dit bedrag weer teruggestort in de IR Duurzame Energie. 
 
e
In de 1 suppletoire EZ-begroting 2015 wordt een aantal intensiveringen voorgesteld. Ter dekking 
hiervan wordt een gedeelte (398 mln. over de periode 2015-2020) van de ruimte uit de interne 
reserve (IR) Duurzame Energie ingezet. Deze financiering uit de IR vervangt de reeds in de 
meerjarencijfers van EZ geraamde uitgaven duurzame energie voor de overeenkomstige periode 
(‘voorfinancieren’ uit de IR). Per saldo treedt als gevolg van deze substitutie van financiering geen 
wijziging plaats in de uitgavenraming voor duurzame energie, terwijl er meerjarig, als gevolg van 
de onttrekking van 398 mln. uit de IR (ontvangst), wel een meevaller voor het uitgavenkader van 
de Rijksbegroting optreedt in de periode 2015-2020. Deze  per saldo meevaller wordt gebruikt ter 
e
dekking van een aantal in de 1 suppletoire EZ-begroting genoemde uitgavenverhogingen en voor 
het opvangen van tegenvallers in het generale beeld van de Rijksbegroting.  
 
De in de periode 2015-2020 aangebrachte verlaging van de bestaande uitgavenraming en 
doorgevoerde onttrekking aan de IR, wordt in de jaren 2021-2026 gecompenseerd met een 
spiegelbeeldige verhoging van de uitgavenraming en een storting in de IR van een gelijke omvang 
(398 mln. euro). Daarom hebben de voorgestelde begrotingswijzingen geen consequenties voor het 
uitgavenkader in de gehele periode 2015-2026 en blijven de middelen in de uitgavenraming en in 
de IR Duurzame Energie volledig beschikbaar voor duurzame energie.
