Vraag 26 
Op welke wijze worden de fluctuaties op het gebied van asielinstroom berekend? Leidt de extra 
instroom van de afgelopen jaren tot een herijking van de budgetreservering om eventuele 
budgetoverschrijdingen te verkleinen? 
 
Antwoord op vraag 26 
Op meerdere momenten in het jaar worden samen met de ketenpartners in de vreemdelingenketen 
ramingen gemaakt van de asielinstroom. Deze zijn gebaseerd op realisaties van en verwachtingen 
over de instroom. Indien nodig wordt in de Ministerraad op de vaste begrotingsmomenten een 
besluit genomen aangaande de aanpassing van de budgetten.
