Vraag 41 
Welke implicaties heeft de kasschuif, om de Nederlandse bijdrage aan de strijd 
tegen ISIS te bekostigen, op de korte termijn voor het investeringsbudget? In hoeverre levert dit 
een knelpunt op voor de financiering van eventuele nieuwe militaire missies? 
 
Vraag 42 
Was de reden zoals gemeld door de minister van Defensie in haar suppletoire begroting om de 
ISIS-missie in Irak te kunnen financieren of zoals uzelf (minister van FinanciÃ«n) in de Verticale 
Toelichting bij de Voorjaarsnota aangeeft dat het geld kan worden doorgeschoven naar de jaren 
2017 t/m 2019 om het generale beeld in 2015 niet te belasten? 
 
Vraag 43 
Kunt u verklaren waarom het budget voor de missie ISIS voor de jaren 2017 t/m 2019 eerst op de 
HGIS begroting naar voren worden gehaald (2015 en 2016), vervolgens wordt overgeheveld naar 
de begroting van het ministerie van Defensie en ten slotte op de Verticale Toelichting bij de 
Voorjaarsnota (onderdeel Defensie) weer wordt doorgeschoven van 2015 en 2016 naar de jaren 
2017 t/m 2019 zodat het gebruikt kan worden ter dekking van generale problematiek? 
 
Vraag 79 
Komen deze kasschuiven bij Defensie ten goede aan missies en inzet? 
 
Antwoord op vraag 41, 42, 43 en 79 
De Nederlandse bijdrage in de strijd tegen ISIS is gefinancierd uit de HGIS-onvoorzien. De dekking 
is middels een kasschuif in HGIS-onvoorzien vanuit de jaren 2017 t/m 2019 naar 2015 en 2016 
gebracht. In deze jaren is het budget vervolgens overgebracht naar de Defensiebegroting ter 
dekking van de uitgaven van de missie. 
 
Door deze kasschuif zou er in de jaren 2015 en 2016 meer worden uitgegeven dan het afgesproken 
budgettair kader. Om het generale beeld in die jaren niet te belasten was er daarom een 
tegengestelde kasschuif benodigd van gelijke omvang op de Defensiebegroting (Artikel 6).  
 
Deze tegengestelde kasschuif heeft geen gevolgen voor de financiering van eventuele nieuwe 
militaire missies.
