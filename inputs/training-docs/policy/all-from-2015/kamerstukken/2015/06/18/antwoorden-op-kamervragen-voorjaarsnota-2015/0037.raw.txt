Vraag 30 
Overtreft de stijging van het aantal AOW-ers als gevolg van de gestegen levensverwachting de 
vermindering van het aantal AOW-ers door de stijging van de AOW-gerechtigde leeftijd? 
 
Antwoord op vraag 30 
Het CPB laat in haar laatste vergrijzingsstudie (CPB 2014, ‘Minder zorg om vergrijzing’) zien dat 
het houdbaarheidssaldo is omgebogen van een tekort van 4,5% van het bruto binnenlands product 
(BBP) in 2010 naar een overschot van 0,4% BBP. De Wet verhoging AOW- en pensioenrichtleeftijd 
speelt daarin een grote rol, omdat via deze wet de AOW-leeftijd wordt gekoppeld aan de 
levensverwachting. 
 
Onderstaande grafiek uit deze CPB-studie laat de effecten van de koppeling van de AOW-leeftijd 
aan de levensverwachting zien. In 2010 waren er 4 werkenden per AOW-gerechtigde (AOW-druk). 
Dit zou afnemen tot 2 werkenden per AOW-gerechtigde in 2040. Door de verhoging van de AOW-
leeftijd en de koppeling aan de levensverwachting is deze stijging veel minder groot (verschil 
tussen blauwe en roze lijn in figuur 1). Ook de uitkeringslasten AOW stijgen dientengevolge minder 
sterk. In 2040 zijn er naar verwachting zo’n 3 werkenden per AOW-gerechtigde. Na 2040 daalt de 
AOW-druk.
