Vraag 96 
Hoe verklaart u de forse herverdelingseffecten van met name WLZ, WMO en Jeugdzorg? Hoe kan 
het dat het verschil tussen de oorspronkelijke begroting en de  realisatiecijfers van deze omvang 
is? 
 
Antwoord op vraag 96 
Er zijn meerdere oorzaken voor de herverdelingseffecten. Ten eerste bleek dit voorjaar dat aan de 
hand van de realisatiecijfers AWBZ over 2014 de raming en daarmee het vertrekpunt qua 
gemeentelijk budget te hoog is. Daarnaast bleek dat het extramuraliseren langzamer ging dat 
eerder verondersteld. In de nieuwe raming is nu rekening gehouden met het verlagen van het 
tempo van extramuraliseren van V&V 1-3 en het  in lijn brengen van de geraamde effecten van 
V&V 4 aan de actuele situatie. Tot slot is in de reeksen Wlz en Zvw ook het effect van de Wlz-
indiceerbaren verwerkt. Voor Wmo en Jeugdzorg zijn deze reeksen apart in de tabel opgenomen.
