De uitgaven van VWS aan grensoverschrijdende zorg zijn deels dollarkoersgevoelig.  
 
De Nederlandse staat heeft garanties afgegeven aan Internationale Financiële Instellingen (IFI’s). 
Deze garantie bedragen voor de IBRD, IFC en MIGA totaal ongeveer 4,2 miljard dollar en voor het 
IMF 28,4 miljard SDR (special drawing rights, o.a. afhankelijk van de dollarkoers). 
Koersschommelingen van de dollar zijn hiermee van invloed op het risico dat Nederland loopt op 
deze instellingen. Overigens is de kans op trekking van deze garantie uiterst gering wegens de 
goede rating van de IFI’s. 
 
Het moment waarop effecten van de dollarkoers verwerkt worden, verschilt per begroting. 
Daardoor is het niet mogelijk om het effect van deze specifieke koersmutatie tussen Miljoenennota 
en Voorjaarsnota te laten zien.
