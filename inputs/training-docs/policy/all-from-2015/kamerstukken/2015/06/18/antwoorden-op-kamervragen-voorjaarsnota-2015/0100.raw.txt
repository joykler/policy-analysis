Vraag 91 
Wat betekent de hogere opbrengst van 15 mln bij wanbetaling voor het aantal mensen met 
wanbetalingsproblematiek? Is sprake van uitstroom en meer inning of van meer wanbetalers?  
 
Antwoord op vraag 91 
Dit betreft een ramingsbijstelling, gebaseerd op actuele realisatiecijfers van het ZiNL. De  
meevaller is incidenteel verwerkt in de verwachting dat de opbrengsten hetzij door een daling van 
het aantal wanbetalers, hetzij door een aanpassing van de bestuursrechtelijke premie in latere 
jaren zouden afnemen. Het aantal wanbetalers is ten opzichte van voorgaande jaren niet fors 
toegenomen en de inning verloopt zoals gebruikelijk.
