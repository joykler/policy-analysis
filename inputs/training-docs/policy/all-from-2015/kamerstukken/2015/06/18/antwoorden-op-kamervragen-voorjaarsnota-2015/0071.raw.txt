Vraag 62 
Waarom wordt de tegenvaller bij de SVB in het kader van pgb's gezien als een technische mutatie? 
Is deze overschrijding geen gevolg van beleidskeuzes? 
 
Antwoord op vraag 62 
De tegenvaller bij de SVB staat als beleidsmatige mutatie weergegeven in de verticale toelichting 
van het Budgettair Kader Zorg (BKZ). Op het begrotingshoofdstuk XVI staat deze onder technische 
mutaties, omdat het budget via een ijklijnmutatie van het BKZ naar de Rijksbegroting in enge zin is 
overgeheveld.
