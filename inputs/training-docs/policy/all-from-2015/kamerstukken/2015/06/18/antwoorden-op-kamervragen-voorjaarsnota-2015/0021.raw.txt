In de BNI-reservering vinden twee mutaties plaats. In eerste instantie is de reservering voor de 
1
BNI-revisie verlaagd; dit is vermeld in de Kamerbrief over de naheffing (28 oktober 2014). De 
verlaging betreft 110 mln. euro structureel, op basis van de door Eurostat gepresenteerde BNI-
aanpassingen. Omdat de reservering voor 2014 vorig jaar is doorgeschoven naar 2015, wordt de 
reservering in 2015 met cumulatief 220 mln. euro verlaagd.  
 
Vervolgens is de reservering opgehoogd naar aanleiding van de aankondiging van het CBS over de 
tussentijdse bijstelling van het Nederlandse BNI, naar aanleiding van onderzoek met De 
Nederlandsche Bank (DNB) naar de omvang van geldstromen van en naar het buitenland. Op basis 
van dit onderzoek is het BNI in de jaren 2011-2012 opwaarts bijgesteld. Het CBS heeft eveneens 
een reguliere herberekening verwerkt van het bruto binnenlands product, waardoor het BNI in 
2012 opwaarts is bijgesteld (2011 ongewijzigd). Volgens de huidige inzichten wordt het bni voor 
2011 met 1,8% opwaarts bijgesteld; het bni voor 2012 wordt met 1,5% opwaarts bijgesteld. De 
opwaartse bijstellingen van het bni voor de jaren 2011 en 2012 leiden op basis van de huidige 
inzichten tot een bruto nabetaling van 218 mln. euro in de EU-afdrachten. Het structurele effect 
bedraagt 31 mln. euro waarvan het effect in 2015 neerslaat in 2016. Het structurele effect is het 
gevolg van de herberekening van het BNI, die structureel doorwerkt in de omvang van het 
Nederlandse BNI. Het netto-effect is afhankelijk van de ontwikkeling van het bni in de andere EU-
lidstaten en zal bekend worden in het najaar als ook de meest actuele cijfers van het bni in de 
andere EU-lidstaten bekend zijn. 
 
  
                                       
1
 Kamerstukken 21 501-03, nr. 79
