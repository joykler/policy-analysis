Vraag 113 
Kunt u een overzicht geven per jaar van alle bezuinigingen die gedaan zijn op de huurtoeslag sinds 
2005 als gevolg van tegenvallende ramingen, oftewel: doordat het beroep op de huurtoeslag 
toenamen? Hoeveel is de huurtoeslag van een gemiddeld huishouden met huurtoeslag sinds 2005 
gekort als gevolg van deze bezuinigingen? 
 
Antwoord op vraag 113 
Vanaf 2005 tot 2011 is er niet bezuinigd op de huurtoeslag vanwege tegenvallende uitgaven.  In de 
jaren 2011, 2012 en 2013 zijn wel bezuinigingen om deze reden doorgevoerd. Onderstaande tabel 
laat deze doorgevoerde bezuinigingen  zien. 
 
Bezuinigingsmaatregelen     
 2011 2012 2013 
Verhogen eigen bijdrage per maand (€) 0,86 0,73 8,8 
Verhoging kwaliteitskorting percentages  +5%-punt  
Bedrag in € mln. 10 108 110 
Cumulatief in € mln. 10 118 228 
 
De gemiddelde huurtoeslag per huishouden heeft zich als volgt ontwikkeld (bron t/m 2011 is het 
Jaarverslag Huurtoeslag; de gemiddelde huurtoeslag in 2012 en 2013  is berekend vanuit recente 
bestanden met huurtoeslaggegevens; deze zijn nog niet alle definitief vastgesteld): 
 
  Bron: Jaarverslag huurtoeslag recente HT-bestanden 
  2006 2007 2008 2009 2010 2011 2012 2013 
Bedrag € (12 mnd) 1714 1849 1916 1964 2037 2086 2104 2189 
 
Vanaf 2006 is het gemiddelde huurtoeslagbedrag per huishouden gestegen, ondanks de 
bezuinigingen in 2011, 2012 en 2013. Het effect van de bezuinigingen wordt namelijk gemitigeerd 
door het effect van de indexering van de eigen bijdrage in de huurtoeslag. De indexering van de 
eigen bijdrage vindt plaats op basis van de laagste van twee cijfers: de netto bijstandsontwikkeling 
of huurontwikkeling. De laatste jaren ligt de bijstandsontwikkeling lager dan de huurontwikkeling. 
Dit betekent dat de eigen bijdrage in de huurtoeslag minder snel stijgt dan de huurontwikkeling. 
Zelfs als rekening gehouden wordt met de hierboven genoemde bezuinigingen, stijgt de eigen 
bijdrage minder sterk dan de huurontwikkeling.
