Begrotingsakkoord, realisaties  115  
Financieel Jaarverslag van het Rijk 2014  8.607  
* NB De terugontvangst uit hoofde van de herziening van de grondslagen voor de BTW- en BNI-afdracht wordt 
in 2015 in de kas ontvangen. Het betreft een bedrag van 460,7 mln. euro. Deze ontvangst is opgenomen in de 
Voorjaarsnota in de raming van de Nederlandse afdrachten voor 2015 en toegelicht in de kadertoets RBG-eng 
op pagina 3 en 4. 
 
Miljoenennota 2014 – ontwerpbegroting Buitenlandse Zaken 2014  
In de ontwerpbegroting van Buitenlandse Zaken voor het jaar 2014 is een Nederlandse netto 
afdracht aan de Europese Unie opgenomen met een omvang van 6.951 mln. euro. De eerste vier 
componenten zijn opgenomen op artikel 3.1 van de begroting (samen 7.645 mln. euro); de 
vergoeding voor de inningskosten is opgenomen op artikel 3.10 van de begroting (minus 694 mln. 
euro). 
 
Voorjaarsnota 2014 – eerste suppletoire begroting Buitenlandse Zaken 2014  
In de eerste suppletoire begroting van Buitenlandse Zaken is ten eerste de vertraagde ratificatie 
van het Eigen Middelenbesluit (EMB) verwerkt. Het EMB, waarin onder meer verlenging van de 
Nederlandse korting op de EU-afdrachten is geregeld, treedt in werking na ratificatie door alle 
lidstaten. Aangezien het in het voorjaar 2014 niet waarschijnlijk werd geacht dat dit zou zijn 
afgerond voor het einde van 2014 zorgt de vertraagde ratificatie voor hogere Nederlandse 
afdrachten van 890 mln. euro in 2014 (en lagere Nederlandse afdrachten van 890 mln. euro in 
2015). Daarnaast is een meevaller verwerkt als gevolg van gewijzigde economische ramingen van 
de Europese Commissie, waardoor de Nederlandse economie relatief minder snel groeit dan andere 
Europese economieën. Verder is het definitieve resultaat van de onderhandelingen over Meerjarig 
Financieel Kader ingeboekt. Samen verlagen deze mutaties de Nederlandse afdrachten in 2014 met 
286 mln. euro.  
 
Miljoenennota 2015 – ontwerpbegroting Buitenlandse Zaken 2015  
In de raming bij Miljoenennota 2015 zijn het surplus over de EU-begroting van 2013, nieuwe 
economische inzichten van de Europese Commissie en extra boete-inkomsten verwerkt. De totale 
mutatie betrof een meevaller van 165 mln. euro.  
 
Najaarsnota 2014 – tweede suppletoire begroting Buitenlandse Zaken 2014  
Bij Najaarsnota 2014 is de naheffing op basis van de herziening van de grondslagen van de btw- 
en bni-afdrachten verwerkt. De naheffing bedroeg netto 642,7 mln. euro, waarvoor Nederland in 
2014 een bruto betaling van 1.103 mln. euro heeft voldaan (de terugontvangst vindt plaats in 
2015). 
 
Financieel Jaarverslag van het Rijk 2014 – slotwet Buitenlandse Zaken 2014  
In de Kamerbrief van 26 mei 2015 is de toelichting opgenomen bij de mutaties in de Nederlandse 
afdrachten die bij Slotwet zijn verwerkt. Het betreft naast het verwerken van enkele realisaties het 
verwerken van het akkoord over de aanvullende begrotingen over 2014. Omdat de Raad en het 
Europees Parlement pas begin december een akkoord bereikten over de aanvullende begrotingen 
voor 2014, zijn de budgettaire effecten van dit akkoord doorgeschoven naar het jaar 2015.
