Vraag 49  
Wat zijn de oorzaken van het feit dat het tempo van de extramuralisering achterblijft bij de 
verwachting? Kunt u nader specificeren met welke aantallen en besparingsbedragen was geraamd 
en wat de feitelijke ontwikkeling is?  Worden er nog beleidsmaatregelen getroffen om dit 
besparingsverlies van circa € 1,5 miljard in 5 jaar nog te verminderen?  
 
Vraag 50 
Om welke reden loopt deze tegenvaller ook na 2015 door? 
 
Vraag  58 
Kunt u nader specificeren met welke aantallen en besparingsbedragen werd geraamd en wat de 
feitelijke ontwikkeling is? 
 
Vraag 59 
Hoe kan het dat deze tegenvaller ook na 2015 doorloopt en verder toeneemt? 
 
Vraag 60  
Worden er nog beleidsmaatregelen getroffen om dit besparingsverlies van circa € 1,5 miljard in vijf 
jaar te verminderen? 
 
Vraag 103 
Uit realisatiecijfers blijkt dat de daling van het aantal lage ZZP's in de V&V minder snel gaat dan 
verwacht. Hoe verklaart u het verschil tussen de realisatie en de raming? Hoe kan het dat dit niet 
is voorzien? Op welke post worden de extra kosten verhaald? 
 
Antwoord op vraag 49, 58, 59, 60, 103 
Het kabinet heeft het tempo van de extramuralisering gebaseerd op de uitgangspunten in de brief 
3
over de hervorming van de langdurige zorg . Daarbij werd uitgegaan van een lineaire afbouw van 
het aantal intramurale lage zzp’s in de V&V-sector (V&V1, V&V2 en V&V3). In 2013 en begin 2014 
ging de werkelijke afbouw wat sneller dan deze raming, terwijl vanaf medio 2014 de afbouw wat 
langzamer verloopt dan dit lineaire pad. Zoals gebruikelijk bij ramingen zijn hieraan onzekerheden 
verbonden. Dat is ook de reden dat de afspraak is gemaakt om de volumeontwikkelingen op het 
terrein van langer thuis wonen nauwgezet te monitoren.  
 
Op grond van de lineaire afbouw werd in de Ontwerpbegroting 2015 een halvering van het aantal 
intramurale lage zzp’s voorzien van 24 duizend in 2014 naar 12 duizend in 2015. Naar het huidige 
inzicht zal het gemiddelde aantal lage zzp’s in 2015 uitkomen rond 15 á 16 duizend. In de 
ontwerpbegroting 2015 was in verband met extramuralisering een daling van de uitgaven van de 
Wlz voorzien van 510 mln. euro. Dit bedrag is in de Voorjaarsnota met 150 mln. euro verlaagd tot 
360 mln. euro. Daarnaast worden extra middelen beschikbaar gesteld om afbakeningsknelpunten 
voor ouderen met V&V 4 in de Wlz op te lossen. Het kabinet houdt er rekening mee dat ook na 
                                       
3
 Bijlage bij brief aan Tweede Kamer over hervorming langdurige zorg, d.d. 25 april 2013.
