Vraag 71 
Bij de BTW-ontvangsten is ten opzichte van de miljoenennota sprake van een 'beperkte 
neerwaartse bijstelling'. Hoe groot is deze neerwaartse bijstelling, en in hoeverre is deze toe te 
schrijven aan het verlaagde BTW-tarief voor het verbouwen en herstellen van bestaande 
woningen? 
 
Antwoord op vraag 71 
De neerwaartse bijstelling van de btw-ontvangsten ten opzichte van de Miljoenennota 2015 
bedraagt 0,3 mld. euro. Deze bijstelling volgt uit het CEP 2015 waarbij de verwachtingen over de 
ontwikkeling van de investeringen in woningen en de waardeontwikkeling van de particuliere 
consumptie licht neerwaarts zijn bijgesteld.
