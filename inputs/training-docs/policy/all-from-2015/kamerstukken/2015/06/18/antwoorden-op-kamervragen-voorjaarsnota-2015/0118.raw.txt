Vraag 109 
Kunt u toelichten welke factoren onderdeel uitmaken van de raming van de huurtoeslag en waarop 
de waarden van deze factoren in de raming gebaseerd worden? 
 
Antwoord op vraag 109 
De opbouw van de meerjarenraming huurtoeslag is gebaseerd op de volgende  onderdelen: 
 Realisatiecijfers huurtoeslag (gegevens van Belastingdienst over o.a. huishoudens, huurniveau 
en inkomensniveau); 
 De effecten van de uitvoering door de Belastingdienst (gegevens Belastingdienst over 
terugvorderingen, nabetalingen, ontvangsten, ed.); 
 Doorwerking van macro-economische ontwikkelingen (inkomens, prijzen, huurprijzen, volume 
sociale zekerheid ) ( gegevens van het CPB en het ministerie van SZW); 
 Ingeschatte effecten van beleidswijzigingen (bijv. in fiscaliteit).
