Vraag 13 
Waarom zijn de dividenden van Tennet, Gasunie en NS hoger dan verwacht? Zit hier geen lucht in 
de raming? Kunt u een meerjarig overzicht geven van de dividenden staatsdeelnemingen bij 
ontwerpbegroting en slotwet voor de periode 2011-2015? 
 
Antwoord op vraag 13 
De dividendontvangsten bij Gasunie zijn hoger dan oorspronkelijk geraamd vanwege een hoger 
dan geraamde winst voor Gasunie over 2014. De winst van Gasunie is hoger uitgevallen vanwege 
o.a. toenemende inkomsten uit nieuwe infrastructuur, lagere energiekosten en lagere 
financieringslasten. De dividendontvangsten bij TenneT zijn hoger dan oorspronkelijk geraamd 
vanwege een hoger dan geraamde winst voor TenneT over 2014. De winst van TenneT is hoger 
uitgevallen met name vanwege toenemende inkomsten uit nieuwe infrastructuur en is met name 
ook afkomstig van de Duitse activiteiten. Het resultaat van NS over 2014 was hoger dan verwacht 
mede te danken aan incidentele effecten, zoals het vrijvallen van eerder gevormde voorzieningen. 
Als gevolg daarvan was het dividend in 2015 ook beter dan verwacht. 
 
Daarnaast wordt op portefeuilleniveau rekening gehouden met risico’s bij de verschillende 
staatsdeelnemingen. Deze risico’s hebben zich niet voorgedaan waardoor de dividendontvangsten 
hoger zijn dan geraamd.  
 
Dividenden en afdrachten Raming Rijksbegroting Realisatie Jaarverslag 
2010 493.555 735.920 
2011 357.060 525.649 
2012 326.460 412.510 
2013 355.322 689.786 
2014 493.497 764.637
