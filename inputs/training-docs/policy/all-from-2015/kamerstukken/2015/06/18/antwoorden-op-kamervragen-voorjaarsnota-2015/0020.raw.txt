Vraag 16 
Kunt u (in een meerjarige tabel met toelichting) een onderbouwing geven van de mutatie op de 
aanvullende post algemeen bij de post BNI-revisie en daarbij een aansluiting maken bij de 
toelichting in de hoofdtekst van de Voorjaarsnota? 
 
Vraag 17 
Hoe groot was de (meerjarige) reservering voor de EU-afdrachten ten tijde van de Miljoenennota 
2015 op de aanvullende post algemeen, en hoe hoog is deze in de Voorjaarsnota 2015? 
 
Vraag 18 
Kunt u de stand van de reservering voor de EU-afdrachten in de Voorjaarsnota in miljoenen euro’s 
uitsplitsen (reservering n.a.v. de nationale rekeningen, nieuwe reservering als gevolg van de 
recente vooraankondiging)? 
 
Vraag 28 
Kunt u voor de komende jaren aangeven welke bedragen nu gereserveerd zijn voor ESA2010 
(graag per onderdeel aangeven)? 
 
Antwoord op vraag 16, 17, 18, 28 
Onderstaande tabel geeft de Voorjaarsnotamutatie op de aanvullende post weer, voor de mutatie 
in de BNI-reservering. De stand voorafgaand aan de Voorjaarsnota (stand Miljoenennota 2015) is 
eveneens opgenomen. 
 
Mutatie BNI-reservering Voorjaarsnota 2015 (miljoenen euro) 
Omschrijving 2015 2016 2017 2018 2019 
Stand Miljoenennota 2015 600 300 300 300 300 
 
Mutatie Voorjaarsnota BNI-reservering – 2 – 48 – 79 – 79 – 79 
   wv. reservering BNI-revisie -220 -110 -110 -110 -110 
   wv. reservering vooraankondiging CBS  218 62 31 31 31 
 
Stand Voorjaarsnota 2015 598 252 221 221 221 
   wv. reservering BNI-revisie 380 190 190 190 190 
   wv. reservering vooraankondiging CBS 218 62 31 31 31 
 
In bovenstaande tabel is de stand van de BNI-reservering bij Voorjaarsnota uitgesplitst naar de 
reservering voor de BNI-revisie en de reservering voor de vooraankondiging van het CBS van 
eerder dit jaar. De eerstgenoemde reservering is opgenomen voor de budgettaire effecten van de 
herziening van de grondslagen en van de invoering van ESA2010. Deze reservering is in deze 
Voorjaarsnota aangevuld met een reservering voor de recent aangekondigde herziening van het 
BNI, zoals blijkt uit het persbericht van het CBS van 29 april van dit jaar.
