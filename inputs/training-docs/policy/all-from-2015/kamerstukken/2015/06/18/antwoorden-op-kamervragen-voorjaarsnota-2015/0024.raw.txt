Vraag 19 
Kunt u toelichten waarom de ratificatie van het Eigen Middelenbesluit in alle lidstaten niet meer 
voorzien wordt voor het einde van 2015? 
 
Antwoord op vraag 19 
Het Eigen Middelenbesluit is op 26 mei 2014 definitief tot stand gekomen. Vervolgens diende het 
door alle lidstaten geratificeerd te worden. Voor veel lidstaten geldt een uitgebreid parlementair 
proces van ratificatie en dit vergt meer tijd dan eerder werd voorzien. Ik heb geen signalen dat er 
politieke bezwaren zouden zijn tegen het Eigen Middelenbesluit en dat dit de reden is van de 
vertraging.
