Vraag 110 
Kunt u kwantificeren in welke mate verschillende bestanddelen van de raming van de huurtoeslag 
(zoals niet-gebruik, niet terugbetalen van onterecht ontvangen huurtoeslag, de huurontwikkeling, 
de inkomensontwikkeling) afweken van de raming? 
 
Antwoord op vraag 110 
In onderstaande tabel vindt u een overzicht van de afwijkingen ten aanzien van de vorige 
begroting. Het totale ramingstekort over de periode 2015-2020 van 889 mln. is als volgt 
opgebouwd: 
  2015 2016 2017 2018 2019 2020 
Doorwerking economische crises en 207,6 211,8 225,4 235,9 234,7 238,7 
afname niet-gebruik 
Uitvoering Belastingdienst -12,1 -2,7 4,3 26,3 25,0 20,5 
Huurprijsontwikkeling  -2,3 -19,9 -89,3 -107,8 -65,1 -37,4 
Inkomensontwikkeling 9,7 3,5 0,2 0,7 5,1 8,0 
Beleidswijzigingen -6,8 -41,2 -54,3 -64,2 -74,2 -84,2 
Ongedekt tekort Begroting 2015       31,0 31,0 31,0 
 
Zoals eerder aangegeven worden de tekorten vooral veroorzaakt door een grotere instroom als 
gevolg van de economische crises en een afname van het niet-gebruik. Bij het bestanddeel 
“Uitvoering Belastingdienst” is zichtbaar dat de raming van de terug te vorderen bedragen 
neerwaarts is bijgesteld. Uit de realisatiecijfers blijkt namelijk dat vanwege een betere inschatting 
van het inkomen, er minder terugvorderingen hoeven te worden ingesteld. De huurontwikkeling 
kent een meevaller als gevolg van een voor 2014 en 2015 neerwaarts bijgestelde inflatie (CEP2015 
CPB). De inkomensontwikkeling komt nagenoeg overeen met eerder geraamd. De meevaller bij 
“Beleidswijzigingen” wordt o.a. veroorzaakt door het geraamde effect van invoering van de 
passendheidsnorm in de herziene Woningwet. Tenslotte resteert een bedrag van 31 mln. vanaf 
2018. Het kabinet heeft bij de voorbereiding van de begroting 2015 besloten om voor de jaren 
2015, 2016 en 2017 budget toe te voegen ter dekking van de vorig jaar optredende  tekorten 
huurtoeslag. Vanaf 2018 was toentertijd echter geen dekking voorzien.
