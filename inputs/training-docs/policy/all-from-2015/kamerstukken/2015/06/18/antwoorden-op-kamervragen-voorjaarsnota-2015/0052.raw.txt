Vraag 45 
Waarom zijn er de laatste jaren bij vrijwel elke budgettaire nota meevallers bij de geneesmiddelen, 
mede vanwege het preferentiebeleid? Waarom wordt dit niet structureel beter geraamd? 
 
Vraag 100 
Kunt u aangeven in hoeverre in deze VJN cijfers voor de zorg, en in het bijzonder de medicijnen, 
een structurele doorwerking van de meevallers van 2013-2014 is opgenomen? 
 
Antwoord op vraag 45, 100 
De raming voor de uitgaven van geneesmiddelen is bij aanvang van de kabinetsperiode zo 
nauwkeurig mogelijk bepaald, met inbegrip van de groei die aan het begin van de kabinetsperiode 
verwacht werd en toen is vastgesteld. Op basis van de realisatiecijfers van het Zorginstituut 
Nederland worden de premiegefinancierde zorguitgaven, waaronder de geneesmiddelen, 
geactualiseerd. Geconstateerd kan worden dat de uitgaven zich ten opzichte van de raming in 
gunstige zin hebben ontwikkeld, waarop de raming enkele malen is aangepast met een zo 
realistisch mogelijke inschatting van het structurele effect. Er zijn meerdere factoren die hebben 
geleid tot ramingsbijstellingen en meevallers bij de geneesmiddelenuitgaven. Naast het 
preferentiebeleid speelt bijvoorbeeld ook patentverloop een rol. Het samengestelde effect van deze 
factoren wordt ex ante zo goed mogelijk ingeschat, maar kan niet precies berekend worden. De 
overheid heeft geen directe invloed op het preferentiebeleid van de verzekeraars en kan ook de 
fabrikanten niet aansturen waar het gaat om het beschikbaar komen van goedkopere middelen na 
patentverloop. De voorlopige realisatiecijfers van de zorguitgaven van het jaar 2014 kwamen in het 
eerste kwartaal van 2015 beschikbaar en zijn verwerkt in het jaarverslag 2014. Er is in het 
voorjaar van 2015 beoordeeld of de meevallers structurele doorwerking hebben naar het jaar 2015 
ste
en verder. Dit is vervolgens verwerkt in de Voorjaarsnota 2015 en de 1 suppletoire 
begrotingswet 2015.  
 
Op bladzijde 40 en 41 in de verticale toelichting van het Budgettair Kader Zorg bij de 
Voorjaarsnota  treft u de structurele doorwerking aan van de meevaller bij genees- en 
hulpmiddelen uit het jaarverslag 2014. De doorwerking van de afrekening 2014 betreft bij de 
geneesmiddelen een neerwaartse bijstelling van 188 mln.
