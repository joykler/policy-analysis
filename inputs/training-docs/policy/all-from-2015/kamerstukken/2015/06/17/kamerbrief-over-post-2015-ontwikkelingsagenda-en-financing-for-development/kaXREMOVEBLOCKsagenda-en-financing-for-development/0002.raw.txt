Directie Multilaterale
1. Naar een nieuwe inclusieve en duurzame agenda
Instellingen en
Mensenrechten
2015 is een belangrijk jaar voor internationale samenwerking. De
millenniumdoelen lopen af en de nieuwe ontwikkelingsagenda voor de komende
Onze Referentie
15 jaar wordt vormgegeven op vijf conferenties: over rampenbestrijding, klimaat,
MINBUZA-2015.182870
handel, financiering voor ontwikkeling, armoedebestrijding en duurzame
ontwikkeling. Een geïntegreerde Post-2015 ontwikkelingsagenda biedt de kans om
de samenhang tussen de internationale inspanningen te versterken.
In 2000 omarmden wereldleiders de millenniumdoelen. Het hoofddoel is gehaald:
de armoede in de wereld is gehalveerd. Er is aanzienlijk geïnvesteerd in menselijk
kapitaal: 90% van de kinderen in ontwikkelingslanden krijgt basisonderwijs,
kindersterfte is bijna gehalveerd, malaria en TBC zijn een halt toegeroepen en 2,3
1
miljard mensen hebben toegang gekregen tot schoon drinkwater.
Tegelijkertijd zijn niet alle millenniumdoelen gehaald. De moedersterfte is nog
steeds te hoog, evenals de werkloosheid onder vrouwen en jongeren. Eén miljard
mensen heeft geen toegang tot sanitaire voorzieningen en we blijven wereldwijd
teveel broeikasgassen uitstoten. Er valt nog veel werk te verzetten. Daarbij komt
dat halvering van de armoede natuurlijk niet voldoende is.
Het is tijd voor afspraken om uiterlijk in 2030 armoede volledig uit te bannen.
Ongelijkheid moet worden aangepakt. Meer aandacht is nodig voor rechten,
specifiek die van vrouwen en meisjes. Duurzaamheid moet leidend zijn. In
september zal de Verenigde Naties naar verwachting duurzame
ontwikkelingsdoelen aannemen die dit mogelijk maken: 17 doelen zijn voorgesteld
voor de nieuwe Post-2015 ontwikkelingsagenda om te investeren in mensen,
2
economische ontwikkeling, duurzaamheid en vrede en veiligheid. De doelen
zullen gelden voor alle landen, rijk en arm. Medio juli worden naar verwachting in
Addis Abeba de (financiële) middelen overeengekomen, nodig om deze doelen te
bereiken.
De internationale ambities sluiten goed aan bij de Nederlandse prioriteiten op het
gebied van hulp, handel en investeringen. Uit de nieuwe internationale afspraken
vloeien kansen voort voor Nederlandse organisaties en bedrijven actief op
bijvoorbeeld voedsel, water, infrastructuur, klimaatfinanciering en bestrijding van
rampen.
Het Koninkrijk kent een bijzondere positie omdat het zowel uit een Europees als
een Caribisch deel bestaat en een brug kan slaan tussen verschillende regio’s in
de wereld, vooral op thema’s als duurzaamheid, energie en klimaat. Drie van de
vier Koninkrijkslanden zijn kleine eilandstaten - Aruba, Curaçao en Sint Maarten –
met speciale omstandigheden en uitdagingen. Het Koninkrijk zal gezamenlijk
werken aan het behalen van de nieuwe duurzame ontwikkelingsdoelen.
De nieuwe ontwikkelingsdoelen zijn van groot belang voor jongeren. De armste
landen hebben met een relatief jonge bevolking een enorm potentieel, maar ook
een enorme uitdaging. Jongeren moet in moeilijke situaties perspectief worden
geboden op bijvoorbeeld voldoende banen. Waar mogelijk worden ze betrokken
1
Zie bijlage voor behaalde resultaten en geleerde lessen van de millenniumdoelen
2
Zie voorstel zgn. Open Working Group Verenigde Naties https://sustainabledevelopment.un.org/sdgsproposal
Pagina 2 van 11
