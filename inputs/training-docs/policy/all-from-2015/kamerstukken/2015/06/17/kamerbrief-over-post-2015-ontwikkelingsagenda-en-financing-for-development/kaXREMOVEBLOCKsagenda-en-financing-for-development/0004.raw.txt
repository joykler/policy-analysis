Directie Multilaterale
Verbreding van financiering en middelen
Instellingen en
Om de nieuwe doelen te realiseren moeten alle mogelijke middelen benut worden.
Mensenrechten
Hieronder vallen verschillende vormen van beleid en financiering, maar ook
technologie, kennis en innovatie. Officiële ontwikkelingshulp (ODA) moet meer
Onze Referentie
benut worden voor de allerarmsten en als hefboom om andere inkomsten te
MINBUZA-2015.182870
genereren, waaronder private investeringen. Verder is coherent beleid van belang.
Er zijn immers veel beleidsterreinen die van invloed zijn op ontwikkeling,
waaronder handel, veiligheid en migratie. Het Koninkrijk is van mening dat
kennisoverdracht het meest effectief is via een decentrale, thematische aanpak,
vaak in de vorm van technische assistentie en capaciteitsopbouw. De oprichting
van een technologiebank voor de minst ontwikkelde landen, zoals voorgesteld in
de onderhandelingen, zou instrumenteel kunnen zijn.
3.Goede basis gelegd voor nieuwe duurzame ontwikkelingsdoelen
Het Koninkrijk neemt in EU-verband deel aan de onderhandelingen. De EU heeft in
Raadsconclusies van december 2014 een sterke post-2015 agenda bepleit. De
prioriteiten van het Koninkrijk komen goed terug in de EU-positie. De nadruk ligt
op armoedebestrijding en inclusieve groei; gendergelijkheid, seksuele en
reproductieve gezondheid en rechten; water en voedselzekerheid; vreedzame
samenlevingen, rechtsorde en instituties; duurzame consumptie en productie en
klimaat, oceanen en biodiversiteit.
Nederland is verheugd over de stevige verankering van mensenrechten in de
voorgestelde doelen, inclusief bestrijding kindhuwelijken en kinderarbeid. De
nieuwe doelen bevatten een doel op gendergelijkheid en daarnaast zijn
vrouwenrechten ook in andere doelen verwerkt. In de recente politieke verklaring
van de Commission on the Status of Women is dit volgens het Koninkrijk
voldoende benadrukt. Ook het uitbetalen van een leefbaar loon is opgenomen in
de nieuwe doelen en is onderdeel van de onderhandelingen voor de Financing for
Development conferentie. Het Koninkrijk zal pleiten voor handhaving hiervan.
Het Koninkrijk is voorstander van stevige afspraken over monitoring en
verantwoording, zodat overheden, organisaties en burgers elkaar kunnen
aanspreken op de voortgang. De onderhandelingen over de monitoring op landen-
en wereldniveau lopen nog. Het ligt voor de hand dat op nationaal niveau, ook in
Nederland, gerapporteerd zal worden over de voortgang op de duurzame
ontwikkelingsdoelen. Regionale organisaties inclusief de EU kunnen ook een rol
spelen.
Net als bij de millenniumdoelen zullen ook indicatoren worden vastgesteld. Dit is
een technisch proces, dat geen onderdeel moet worden van internationale
politieke onderhandelingen. Op dit moment buigt de statistische commissie van de
VN zich hierover. Namens het Koninkrijk neemt het Centraal Bureau voor de
Statistiek deel. Wereldwijd hebben technologische en institutionele vernieuwingen
geleid tot een ‘data revolutie’ met nieuwe mogelijkheden om gegevens te
verzamelen en te analyseren.
4.Stevige inzet nodig op financiering en middelen
Terwijl al veel vooruitgang is geboekt met het formuleren van nieuwe doelen moet
op het gebied van financiering en andere middelen nog veel werk worden verzet in
de aanloop naar de Financing for Development conferentie in Addis Abeba. Hier
Pagina 4 van 11
