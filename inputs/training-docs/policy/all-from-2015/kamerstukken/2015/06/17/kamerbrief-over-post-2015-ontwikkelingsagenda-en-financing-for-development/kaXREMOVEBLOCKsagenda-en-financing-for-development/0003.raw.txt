Directie Multilaterale
bij de uitvoering van de nieuwe agenda, daartoe wordt samengewerkt met diverse
Instellingen en
Nederlandse jongerenvertegenwoordigers en –organisaties.
Mensenrechten
In deze brief vindt u een overzicht van:
Onze Referentie
 De nieuwe verhoudingen in de wereld.
MINBUZA-2015.182870
 Inzet voor de top over de Post-2015 ontwikkelingsagenda.
 Inzet voor de conferentie over Financing for Development.
 Vooruitblik naar uitvoering en monitoring in Nederland.
 Overzicht van resultaten en lessen van de millenniumdoelen (zie bijlage 1).
2. Nieuwe verhoudingen vragen om een nieuwe aanpak
De wereld is sinds 2000 flink veranderd. Er zijn nieuwe uitdagingen en
mogelijkheden evenals gewijzigde verantwoordelijkheden bijgekomen.
Universeel en duurzaam
Mondiale duurzame ontwikkeling is een gedeeld belang en een gezamenlijke
verantwoordelijkheid. Als we niets doen aan klimaatverandering gaan onze
resultaten op economische ontwikkeling en armoedebestrijding verloren. We
moeten de juiste voorwaarden voor duurzame ontwikkeling scheppen, niet alleen
elders in de wereld, maar ook in Nederland. De onderwerpen die de nieuwe
internationale agenda bestrijkt, zijn alle sterk aan elkaar gerelateerd.
Vrouwenrechten zijn cruciaal voor economische ontwikkeling voedselzekerheid kan
niet los worden gezien van klimaatverandering en biodiversiteit. In steden zijn
efficiënt water- en energiegebruik, duurzame infrastructuur, toegang tot
gezondheidszorg en weerbaarheid tegen natuurrampen met elkaar verbonden. Bij
investeringen om klimaatverandering te voorkomen moet goed gekeken worden
naar luchtverontreiniging, waterverontreiniging, schaarste van natuurlijke
hulpbronnen en duurzaam landgebruik.
Fragiliteit en veiligheid
Fragiele staten en landen in conflict zijn ver achter gebleven bij het halen van de
millenniumdoelen. De wereld kent vele crises en vaak is migratie het gevolg. De
strijd tegen armoede in deze door conflict getroffen landen winnen is in ieders
belang. Sommige landen kregen relatief weinig internationale steun. Juist in deze
landen is het nodig om consistent te investeren in veiligheid, werkgelegenheid,
rechtsorde en sterke instituties. Daarom heeft Nederland zich ingespannen voor
een apart doel met sterke focus op vrede en veiligheid.
Partnerschappen
De nieuwe agenda vergt nieuwe samenwerking. De grotere invloed van landen als
China, India en Brazilië leidt tot nieuwe verhoudingen, de recente oprichting van
de nieuwe Aziatische Infrastructuur Investeringsbank (AIIB) getuigt daarvan. Ook
is de rol van de private sector, financiële instellingen, filantropen, kennissector en
het maatschappelijk middenveld flink in belang toegenomen. Nog meer dan
voorheen zijn partnerschappen tussen diverse organisaties van belang om
resultaten te behalen. Nederland vraagt hiervoor internationaal aandacht. Als co-
voorzitter van het internationale platform Global Partnership for Effective
Development Cooperation (GPEDC) werkt Nederland aan het samenbrengen van
verschillende partijen rondom gezamenlijke doelen.
Pagina 3 van 11
