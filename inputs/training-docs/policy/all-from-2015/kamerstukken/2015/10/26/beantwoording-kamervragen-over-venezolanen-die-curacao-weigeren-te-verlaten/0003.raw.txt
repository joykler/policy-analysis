vanuit Venezuela. De immigratiedienst van Curaçao houdt zich bezig met
Ministerie van Buitenlandse
Zaken
opsporing van illegaal verblijvende personen. Dat leidt regelmatig tot uitzetting
Ministerie van Binnenlandse
van illegaal in Curaçao verblijvende personen, ook naar Venezuela.
Zaken en Koninkrijksrelaties
Het feit dat sommige vreemdelingen legaal naar Curaçao komen en daarna langer
Onze Referentie
verblijven dan is toegestaan, is geen nieuw verschijnsel. Het is niet mogelijk om
minbuza.591703
alleen uit de aankomstgegevens en de duur van het verblijf af te leiden of iemand
illegaal in Curaçao verblijft. De verblijfstitel kan namelijk gedurende het verblijf in
Curaçao wijzigen, bijvoorbeeld doordat men een toeristenvisum verlengt of een
werkvergunning aanvraagt. In dat geval is er geen sprake van illegaal verblijf.
Venezolanen hebben voor Curaçao geen visumplicht. De regels voor toelating zijn
in Curaçao vastgelegd in de Landsverordening Toelating en Uitzetting (LTU).
Venezolanen mogen maximaal 30 dagen aaneengesloten op Curaçao verblijven
met een maximum van 90 dagen totaal per jaar. Buitenlanders dienen op het
moment van grensoverschrijding en tijdens hun gehele verblijf te voldoen aan de
toelatingsvereisten. Aan de grens wordt gecontroleerd of reizigers een (tijdig)
uitreisticket hebben en over voldoende financiële middelen beschikken om zich
voor de duur van de reis te kunnen onderhouden. Ook moet het reisdoel
voldoende duidelijk zijn.
Zowel op de luchthaven als in de haven worden personen die Curaçao
binnenkomen volgens bestaande wet- en regelgeving gecontroleerd. Met
betrekking tot de binnenkomst van Venezolanen over zee is een aantal
aanvullende maatregelen van kracht. Er is sprake van extra controle waarbij de
Kustwacht op verzoek van de Curaçaose autoriteiten het aantal binnenkomende
en vertrekkende vaartuigen intensief monitort. Afwijkingen van het normale
patroon worden aan de lokale autoriteiten gemeld. De Kustwacht controleert
steekproefsgewijs vaartuigen op zee. Na binnenkomst controleren respectievelijk
douane en de immigratiedienst goederen en persoonsgegevens van alle personen
in de vaartuigen, dus ook in de fruitbarkjes.
Zoals ook blijkt uit het antwoord op vraag 2, staat de regering in nauw contact
met de autoriteiten van Curaçao over ontwikkelingen hieromtrent en wordt de
situatie nauw gemonitord.
Vraag 5
Heeft u er, conform het dictum van de aangenomen motie-Ten Broeke/Knops
(Kamerstuknr. 29 653, nr. 21) al bij de overheden van Aruba en Curaçao op
aangedrongen illegale migratie te monitoren en zo nodig in overleg te bezien
welke rol de Kustwacht Caribisch Gebied hierin kan spelen? Zo ja, wat is hieruit
voortgekomen? Zo nee, wanneer vindt dit overleg plaats?
Antwoord 5
De regering onderhoudt nauw contact met de autoriteiten in Aruba en Curaçao
over ontwikkelingen in Venezuela en migratie van Venezolanen naar het Caribisch
deel van het Koninkrijk. Op zowel politiek niveau als in diverse ambtelijke gremia
vindt overleg hierover plaats en wordt informatie uitgewisseld. Zoals bij het
antwoord op vraag 3 en 4 gesteld, oefent de Kustwacht reeds een actieve rol uit
bij het tegengaan van illegale migratie.
Pagina 3 van 4
