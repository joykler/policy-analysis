Het verlengen van de overgangsbepaling voor de onderwijshuisvesting in Caribisch 
Nederland heeft evenmin gevolgen voor Europees Nederland. 
 
7. Internetconsultatie en consultatie partijen in Caribisch Nederland 
Een eerdere versie van dit wetsvoorstel is opengesteld voor internetconsultatie. De daar 
gemaakte opmerking is verwerkt in de memorie van toelichting. 
Het wetsvoorstel is tevens – voorzien van een korte oplegger – toegezonden aan de 
openbare lichamen Bonaire, Sint Eustatius en Saba en de scholen in het voortgezet en 
middelbaar beroepsonderwijs op de openbare lichamen. De reacties daarop vormden 
geen aanleiding om het wetsvoorstel en/of de toelichting aan te passen. 
 
8. Uitvoerings- en handhaafbaarheidstoets 
Het wetsvoorstel is door de Dienst Uitvoering Onderwijs getoetst en uitvoerbaar en 
handhaafbaar bevonden binnen de in het voorstel genoemde beoogde 
invoeringstermijnen. 
 
Ook de voorgestelde wijzigingen van de WSF 2000 wordt door DUO uitvoerbaar en 
handhaafbaar geacht binnen de in het voorstel genoemde beoogde invoeringstermijn 
van 1 januari 2017.  
  
    W10466.K-2
