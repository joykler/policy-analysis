2. Verhoging boete voor onterecht bezit reisproduct in de Wet studiefinanciering 
2000; zie artikel V, onderdelen A en C, van het wetsvoorstel en paragraaf 3.2 van de 
memorie van toelichting. Recente gegevens over de aantallen personen en de duur van 
hun onterecht kaartbezit leidt tot de conclusie dat de verbetering van de communicatie 
onvoldoende helpt om het onterecht bezit van het reisproduct terug te dringen. Er moet 
daarom snel op een andere manier worden ingegrepen. Door de voorgestelde verhoging 
ruim voor de beoogde invoeringsdatum van 1 januari 2017 in de wet te verankeren 
kunnen studenten er tijdig op anticiperen, kan DUO er uitgebreid over communiceren en 
heeft de maatregel de maximale ruimte om preventief te werken. 
3. Technische verbetering van artikel 5.2 van de Wet studiefinanciering 2000; zie 
artikel V, onderdeel B, van het wetsvoorstel en paragraaf 3.2 van de memorie van 
toelichting. Omdat deze wijziging wordt voorgesteld met terugwerkende kracht, is snelle 
inwerkingtreding geboden. 
 
Ik moge U verzoeken het hierbij gevoegde gewijzigde voorstel van wet en de gewijzigde 
memorie van toelichting aan de Tweede Kamer der Staten-Generaal te zenden. 
 
De Minister van Onderwijs,  
Cultuur en Wetenschap, 
 
 
 
 
 
dr. Jet Bussemaker
