waarin de verantwoordelijkheden definitief worden overgedragen aan de openbare 
lichamen – deze overdracht zal uiterlijk 31-12-2020 plaatsvinden. 
 
3.2. Wijzigingen WSF 2000 
Het reisproduct is onderdeel van de studiefinanciering. Met het reisproduct kunnen 
studerenden gratis of met korting reizen met het openbaar vervoer. (Oud-)studerenden 
die geen recht (meer) hebben op het reisproduct zijn verplicht deze tijdig stop te 
2
zetten. Vanaf 1 december 2012 kunnen studerenden hun reisproduct op elk gewenst 
moment stopzetten bij een daarvoor geschikte automaat van de vervoersbedrijven. De 
automaten zijn te vinden op alle stations van de Nederlandse Spoorwegen, in 
verschillende supermarkten en in bepaalde tijdschriftenwinkels. Deze automaten kunnen 
zowel voor het ophalen als het stopzetten van het reisproduct gebruikt worden. Wanneer 
studerenden hun reisproduct niet tijdig stopzetten bij een dergelijke automaat is sprake 
van onterecht bezit van het reisproduct. Zolang het reisproduct niet is stopgezet, 
kunnen (oud-)studerenden blijven reizen met het reisproduct. Dit is ongewenst voor 
zowel de overheid als de openbaarvervoerbedrijven. 
 
Het voorkomen van onterecht bezit van het reisproduct heeft reeds de volle aandacht. 
Studerenden worden op verschillende momenten en via meerdere kanalen geïnformeerd 
over de noodzaak van het tijdig stopzetten van het reisproduct en de gevolgen van het 
nalaten daarvan. Indien de einddatum van de opleiding bij DUO bekend is, wordt de 
studerende in oktober of november van het daaraan voorafgaande jaar in een brief 
gewezen op de verplichting het reisproduct tijdig stop te zetten. Daarnaast krijgen 
studerenden een maand voordat het reisproduct stopgezet moet worden hierover 
(nogmaals) bericht. Ook krijgen studerenden die hun studiefinanciering via MijnDUO 
stopzetten, direct een melding dat het reisproduct stopgezet moet worden bij een 
ophaalautomaat. Dit wordt herhaald in de bevestigingsmail van MijnDUO die 
studerenden vervolgens ontvangen. Naast deze persoonlijke berichtgeving wordt op 
andere manieren de noodzaak van het tijdig stopzetten van het reisproduct onder de 
aandacht van studerenden gebracht. Zo wordt de wijze waarop het reisproduct kan 
worden stopgezet duidelijk uitgelegd op de website van DUO en op de website 
www.studentenreisproduct.nl. Ook zendt DUO maandelijks een bericht via Twitter 
(tweet) richting de DUO-volgers met daarin de oproep het reisproduct tijdig stop te 
zetten bij een ophaalautomaat. Tenslotte hebben de openbaarvervoerbedrijven op hun 
websites en in folders informatie opgenomen over de verplichting om het reisproduct 
tijdig stop te zetten.  
 
Ondanks het feit dat studerenden op meerdere manieren en momenten erop worden 
gewezen dat zij hun reisproduct tijdig moeten stopzetten zet nog steeds een substantieel 
aantal (oud-) studerenden het reisproduct niet (tijdig) stop. Bij het ten onrechte bezitten 
van een op een OV-chipkaart geladen reisproduct, is een bedrag van € 97,00 per halve 
kalendermaand of een deel van een halve kalendermaand verschuldigd, ongeacht of 
gebruik is gemaakt van het reisrecht. Deze prikkel blijkt niet voldoende om alle (oud-
)studerenden ertoe te bewegen hun reisproduct stop te zetten. In 2014 hebben 
ongeveer 60.000 (oud-)studerenden een bedrag van € 97,00 of een veelvoud daarvan 
moeten betalen, omdat zij hun reisproduct niet of niet tijdig hadden stopgezet. Hiervan 
heeft 20 tot 25 procent het studentenreisproduct zelfs na zes maanden onterecht bezit 
nog niet stopgezet.  
 
                                                
2
 Tijdig betekent dat (oud-)studenten deze uiterlijk stop moeten zetten op de vijfde werkdag nadat 
de aanspraak hierop is beëindigd óf nadat het is vervangen door een reisvoorziening in de vorm van 
geld - PM: studie buitenland zie art. 3.7, tweede of derde lid - Het eerste lid is niet van toepassing 
op een periode waarin het niet tijdig beëindigen van het reisrecht aantoonbaar niet kan worden 
toegerekend aan degene aan wie het reisrecht is toegekend. 
    W10466.K-2
