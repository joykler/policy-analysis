aanspraak op studiefinanciering. Deze regeling geldt echter ook voor deelnemers niveau 
1 of 2 die zich in juli uitschrijven en vervolgens met hun havodiploma kunnen worden 
toegelaten tot een hbo-opleiding. Ook zij hebben immers te maken met een 
overbruggingsperiode. 
 
M – artikel 3.1 
In het eerste lid wordt een redactionele verbetering aangebracht. 
 
N – artikel 4.1 
Onderdeel 1: In de WSF BES is thans niet duidelijk hoe het voor Caribisch Nederland 
geldende minimumuurloon moet worden omgerekend naar een minimumjaarloon. Dat 
jaarloon is nodig om de draagkrachtvrije voet die van toepassing is in de 
terugbetalingsperiode te kunnen berekenen (artikel 4.11, tweede lid). De Wet 
minimumlonen BES geeft weliswaar de berekening van het minimum maandloon, maar 
daarin moet een bepaald aantal gewerkte uren worden ingelezen, evenals het van 
toepassing zijnde minimumuurloon dat per eiland verschilt. Ten behoeve van een goed 
uitvoerbare wet is het hoogste minimumuurloon gehanteerd, dat is in 2014 het bedrag 
dat voor Bonaire is vastgesteld, en wordt het aantal gewerkte uren per week gehanteerd 
dat blijkens artikel 8, eerste lid, van de Arbeidswet 2000 BES 40 uur per week bedraagt. 
Dit is gunstig voor de debiteuren omdat hiermee de draagkrachtvrije voet maximaal is. 
Bovendien komt het overeen met de Europees Nederlandse berekeningswijze. 
 
Onderdeel 2: Bij de totstandkoming van de WSF BES was het begrippenkader dat in de 
belastingwetgeving voor Caribisch Nederland gebruikt zou gaan worden nog niet geheel 
duidelijk, waardoor artikel 4.1 qua begrippen niet blijkt te kloppen. Met de voorgestelde 
wijziging wordt het artikel dientengevolge technisch verbeterd. 
 
O – artikel 4.4 
Het derde lid van artikel 4.4 wordt redactioneel vereenvoudigd om het beter leesbaar te 
maken. 
 
P – artikel 4.5 
Onderdeel 1: Het eerste lid wordt redactioneel gewijzigd om het beter leesbaar te 
maken. Diezelfde wijziging is ook opgenomen in de tekst van het nieuwe tweede lid. 
Onderdeel 2: Onbedoeld ontstaat er in de wisselwerking tussen de thans geldende 
artikelen 4.5, tweede lid, en 4.13, eerste lid, een situatie waarin een studerende zijn 
opstarttoelage zou moeten terugbetalen terwijl die nog niet is omgezet in een lening. De 
opstarttoelage is in die situatie nog niet omgezet, omdat de studerende bijvoorbeeld nog 
studeert en daardoor nog de mogelijkheid heeft om binnen de diplomatermijn met 
succes een opleiding in het middelbaar beroepsonderwijs op niveau 3 of 4 of opleiding in 
het hoger onderwijs af te ronden. 
Deze discrepantie wordt met deze wijziging opgelost. Pas wanneer een student geen 
aanspraak meer heeft op studiefinanciering – wat impliceert dat hij bijvoorbeeld niet 
meer studeert – wordt de opstarttoelage omgezet in een lening. Als gevolg van deze 
wijziging begint ook pas op dat moment de terugbetalingstermijn te lopen. 
 
Q – artikel 4.8 
Onderdeel 1: Met deze wijziging wordt de schuld die ontstaat door een 
herzieningsbeschikking op grond van artikel 5.2 niet langer gezien als een achterstallige 
schuld die direct opeisbaar is. Een schuld die ontstaat door een herzieningsbeschikking 
kan direct worden terugbetaald, worden verrekend met aanspraken in de toekomst, of 
worden opgeteld bij de langlopende studieschuld die volgens de regels van hoofdstuk 4 
wordt afgelost. 
    W10466.K-2
