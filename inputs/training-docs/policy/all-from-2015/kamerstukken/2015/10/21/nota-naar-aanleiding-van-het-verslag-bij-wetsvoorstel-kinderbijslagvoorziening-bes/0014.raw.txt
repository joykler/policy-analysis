degenen die op dit moment de fiscale kinderkorting genieten. Om een tijdelijke netto-
achteruitgang voor deze groep te vermijden, zullen de aanvragen van deze doelgroep zoveel 
mogelijk met voorrang behandeld worden. Deze doelgroep krijg ook bijzondere aandacht in 
de mediacampagne, om duidelijk te maken dat zij zich tijdig moeten registreren. Voor de 
categorie die onderstand geniet, kan de doorlooptijd van de betaaltermijn in beginsel kort zijn. 
Deze groep is immers al bekend bij de RCN-unit Sociale Zaken.  
Een exacte planning van de doorlooptijd van de betalingen ten behoeve van de verschillende 
groepen aanvragers is niet te geven, omdat dat van meerdere onzekere factoren afhangt. Met 
name de bereidheid van mensen om zich vroegtijdig te melden voor voorregistratie en de 
kwaliteit van de aanvraag zijn hierbij van belang. Zo kan het voorkomen dat niet alle 
relevante gegevens meteen beschikbaar zijn of dat informatie van de aanvrager niet 
overeenkomt met de gegevens in de bevolkingsadministratie. 
 
De leden van de SP-fractie vragen of de regering het wenselijk acht dat de controle- en 
handhavingskosten van het wetsvoorstel (te weten jaarlijks 460.000 euro) 27% bedraagt van 
de totale kinderbijslagvoorziening BES. Kan de regering dit percentage verklaren? Is de 
regering bereid om dit percentage drastisch naar beneden te brengen en zo ja, welke 
maatregelen gaat de regering hiervoor nemen? Kan de regering het percentage van controle- 
en handhavingskosten voor het Europese deel van de kinderbijslagvoorziening in Nederland 
aan de Kamer doen toekomen, zo informeren de genoemde leden.  
 
De regering is zich ervan bewust dat de uitvoeringskosten (het gaat dus niet alleen om 
controle- en handhavingskosten zoals de aan het woord zijnde leden lijken te veronderstellen) 
een omvangrijk deel uitmaken van de structurele lasten uit hoofde van het onderhavige 
wetsvoorstel. Het betreft kosten in verband met onder meer personeel, huisvesting, 
automatisering en communicatie. Een vergelijking van kosten ten opzichte van Europees 
Nederland zal altijd in het nadeel van Caribisch Nederland uitvallen. Dat zien we ook bij de 
bestaande regelingen in Caribisch Nederland die de RCN-unit Sociale Zaken uitvoert. Het 
geringe volume in Caribisch Nederland en de ligging van de eilanden ten opzichte van elkaar 
is daar in hoge mate debet aan. In het Europees deel van Nederland kunnen schaalvoordelen 
worden behaald die in Caribisch Nederland nooit haalbaar zijn. Om die reden zijn de 
uitvoeringskosten per kind voor de Nederlandse kinderbijslag veel lager. Met het onderhavige 
wetsvoorstel wordt een geheel eigen regeling in het leven geroepen voor 5.000 kinderen. Om 
deze wet efficiënt en rechtmatig te kunnen uitvoeren moet bijvoorbeeld een apart 
automatiseringssysteem worden ontwikkeld. Hierbij wordt gekozen voor een zo simpel 
mogelijke oplossing, maar het is evident dat de kosten daarvan over een relatief geringe 
populatie moeten worden ‘omgeslagen’ en dus relatief hoog zijn. De regering onderschrijft 
het streven naar zo laag mogelijke uitvoeringskosten, maar acht reductie daarvan op dit 
moment niet haalbaar zonder afbreuk te doen aan het niveau en de continuïteit van 
dienstverlening en rechtmatige uitkeringsverstrekking. Benadrukt zij bovendien dat de wens 
om de uitvoeringskosten laag te houden een van de redenen is voor een eenvoudige 
kinderbijslagregeling. 
 
De leden van de CDA-fractie lezen dat bij algemene maatregel van bestuur nadere regels 
kunnen worden gesteld over de tenuitvoerlegging van de weigering van kinderbijslag en de 
bestuurlijke boete. Kunnen deze leden inzicht krijgen in de wijzigingsbesluiten van de 
10
desbetreffende amvb’s? Welke van de in het wetsvoorstel aangekondigde amvb’s worden bij 
de Kamer voorgehangen, zo vragen zij.  
                                                 
10
 Amvb: algemene maatregel van bestuur
