9
afwijkende voorzieningen zullen moeten worden getroffen. De ontwikkeling van de sociale 
voorzieningen is dus van meet af aan voorzien, maar wel met een op Caribisch Nederland 
toegesneden invulling. Verbetering van het sociale zekerheidsstelsel waar mogelijk en nodig 
is dus nadrukkelijk aan de orde. Dit thema is ook in het eerdergenoemd Meerjarenprogramma 
Caribisch Nederland 2015-2018 benoemd. De focus ligt hierbij op het verbeteren van het 
beschermingsniveau, waarbij tevens rekening wordt gehouden met de kosten en activerende 
werking van het stelsel op de bevolking van Caribisch Nederland. Niet het niveau van de 
sociaaleconomische voorzieningen in Europees Nederland is daarbij de norm, maar de 
sociaaleconomische en maatschappelijke realiteit van Caribisch Nederland is bepalend voor 
de invulling.  
 
De leden van de VVD-fractie vragen of de regering kan toelichten welke kosten structureel en 
welke incidenteel zijn, en of de controle en handhavingskosten, genoemd in hoofdstuk negen 
van de memorie van toelichting, inbegrepen zijn bij de genoemde € 1,7 miljoen. 
 
De uitkeringslasten zijn geraamd op € 1,74 miljoen. Deze lasten zijn structureel. Voor de 
uitvoering is een jaarlijks bedrag van € 460.000 begroot. De kosten voor controle en 
handhaving worden hier ook aan toegerekend. 
 
De leden van de CDA-fractie stellen vast dat dit voorstel in de plaats komt van de fiscale 
kinderkorting. De vrijgekomen middelen worden ingezet voor de financiering van 
onderhavige wet. Kan de regering nader toelichten hoe de meerkosten voorkomend uit de 
motie Schouten/Van Laar gedekt worden, zo vragen deze leden. 
 
Bij begroting 2016 is binnen de begroting van het Ministerie van SZW een jaarlijks bedrag ter 
grootte van € 0,8 miljoen vrijgemaakt voor de financiering van de uitkeringslasten van de 
kinderbijslagvoorziening in Caribisch Nederland. 
 
7. Administratieve lasten 
 
De leden van de SP-fractie vragen of de regering het wenselijk acht dat ouders voor elk kind 
afzonderlijk een aanvraag moeten indienen voor de kinderbijslagvoorziening. Welke 
mogelijkheden zijn er om dit geautomatiseerd te laten verlopen zodat de regeling effectief en 
zo weinig bureaucratisch kan worden, zo vragen deze leden. 
 
De leden van de D66-fractie constateren dat aanvragen voor de kinderbijslagvoorziening apart 
voor ieder kind moeten worden gedaan. Deze leden vragen de regering waarom het niet 
mogelijk zou zijn om voor meerdere kinderen tegelijk een aanvraag in te dienen in verband 
met de efficiëntie. Het lijkt deze leden onwenselijk dat ze voor ieder kind een half uur moeten 
langskomen. Dit is vooral in de eerste fase wenselijk en daarna voor de gevallen dat meer 
kinderen tegelijk geboren worden. 
 
In antwoord op deze vragen van de leden van de SP- en D66-fractie het volgende. Het recht 
op kinderbijslag BES moet voor elk kind afzonderlijk worden beoordeeld, maar bij de 
aanvraag wordt de mogelijkheid geboden om – op één formulier – voor meerdere kinderen in 
een gezin tegelijk kinderbijslag BES aan te vragen. Het is dus zeker niet zo dat ouders voor 
meerdere kinderen afzonderlijk langs moeten komen. Pas bij een volgende geboorte na den 
                                                 
9
 Kamerstukken II 30 800 IV, nr. 5, onderdeel A5.
