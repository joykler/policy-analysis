Voor de post overig geldt dat een deel via externe leveranciers en 
 
 
interdepartementale bijdragen loopt. Dit deel is in artikel 7 opgenomen als 
‘waarvan IT; Overig’.  
 
 
312 
Hoeveel wordt er bij Defensie in totaal jaarlijks besteed aan brandstof? 
 
Voor varend, rijdend en vliegend materieel is voor brandstof voor het jaar 2016 in 
totaal € 111 miljoen opgenomen in de begroting. 
 
313 
Waaruit bestond de externe inhuur van personeel binnen DMO in 2014 en 
in 2015? Waaruit bestaat de voorziene externe inhuur binnen DMO voor 
de periode 2016 t/m 2020? 
 
De inhuur in 2014 en 2015 was bedoeld om de belangrijkste capaciteitstekorten 
op te kunnen vangen. Deze tekorten waren ontstaan door ondervulling van de 
organisatie als gevolg van onder meer lastig vervulbare vacatures na de 
reorganisatie eind 2013 en het achterblijven van militaire vulling. De DMO heeft 
in reactie daarop het afgelopen jaar geïnvesteerd in personele vulling van de 
organisatie. Hierdoor is een opgaande lijn te zien waarvan de verwachting is dat 
deze zal continueren met de verdere uitwerking van de motie-Van der Staaij in 
het vooruitzicht. De verwachting is dat de inhuur voor de periode 2016-2020 door 
de voorziene maatregelen zal afnemen, maar dat in bepaalde gebieden nog 
steeds ondersteuning van de markt noodzakelijk zal zijn. 
 
314 
Waar zit de daling in het budget voor Personele Uitgaven bij de 
ondersteuning DMO in? 
 
Dit is het effect van de eerder doorgevoerde reorganisatie bij DMO en is de 
doorwerking van bezuinigingen uit eerdere jaren. 
 
315 
Er wordt gemeld dat in 2016 de kosten voor alle informatievoorziening 
192,5 miljoen euro is. Echter, de omzet moederdepartement van DTO is 
in 2016 in totaal 227.929.000 euro. Wat is dit voor verschil en hoe is 
deze te verklaren? 
 
Van de uitgaven aan IT in artikel 7 wordt een deel uitgevoerd door DTO. Dit is in 
de DTO-begroting opgenomen als 'waarvan betaald uit IV-E'. Daarnaast werkt 
DTO mee aan IT-investeringsprojecten, (terug te vinden in de regel 'waarvan 
betaald uit IT-I') en voert ze werk uit voor andere onderdelen van het Ministerie 
van Defensie ('waarvan betaald uit niet IT-budgetten en door Baten-
lastendiensten'). Deze drie regels tellen samen op tot de omzet 
moederdepartement in de begroting DTO. 
 
316 
Wat is het verband tussen de slechts geringe stijging van aantallen 
personeel en de wens om meer ondersteunende eenheden te krijgen? 
 
Zie het antwoord op vraag 1. 
 Pagina 85 van 105
