verdediging en naar een evenwichtige lastenverdeling. In deze context zijn de 
 
 
tijdens de Navo-top overeengekomen afspraken en intenties ten aanzien van het 
uitgavenniveau voor Defensie relevant (zie verslag van de Navo-top in Newport,  
Verenigd Koninkrijk van 4 en 5 september 2014, Kamerstuk 28 676, nr. 210). 
 
Ons land neemt deze afspraken serieus. Het kabinet stelt vast dat een groeiend 
aantal Europese landen de defensie-inspanning inderdaad versterkt. Nederland is 
tevens krachtig voorstander van de versterking van de Europese 
defensiesamenwerking en vergroting van de gezamenlijke slagkracht en 
handelingsvermogen.  
 
19 
Kunt u een raming geven van de kosten van de opvang van asielzoekers 
voor Defensie? Hoe en ten koste waarvan wordt dit gefinancierd? 
 
Defensie verleent - op verzoek - ondersteuning aan de opvang van vluchtelingen 
door het COA en gemeenten. Defensie zal de gemaakte kosten voor de 
ondersteuning van noodopvang met het COA verrekenen. De additionele kosten 
van de ondersteuning door Defensie van de crisisopvang door gemeenten, 
worden in 2015 vooralsnog met het budget voor de Financiering Nationale Inzet 
Krijgsmacht (FNIK) verrekend. 
 
20 
Hoe beoordeelt u de kritiek van de Adviesraad Internationale 
Vraagstukken (AIV) (Advies 'Instabiliteit Rond Europa. Confrontatie met 
een nieuwe werkelijkheid, blz. 30-31) over de participatie van Nederland 
in meer dan 20 grotere en kleinere missies van zeer uiteenlopende aard 
in een groot aantal landen? Deelt u de kritiek dat dit leidt tot 
versnippering van capaciteiten en middelen? 
 
Deelneming aan missies behoort tot de kerntaken van Defensie, ongeacht de 
omvang van de Nederlandse bijdrage. Kleine bijdragen aan missies zijn onderdeel 
van een bredere inzet, verbonden met de prioriteiten van het Nederlandse 
buitenlandse beleid. Het gaat vaak om hoogwaardige bijdragen (met name kennis 
en expertise alsook nichecapaciteiten). Deze bijdragen kunnen leiden tot het 
vergroten van (politieke) invloed en er kan een politiek signaal uitgaan van 
Nederlandse aanwezigheid. Tot slot kan een bijdrage de verdere ontwikkeling van 
het eigen personeel bevorderen.  
 
Het kabinet is voornemens kleinere bijdragen te blijven leveren. Daarbij zal, meer 
dan voorheen, expliciet worden gekeken naar de duur van de inzet en de 
mogelijkheden van meer regionale focus en clustering. Tevens zal nog explicieter 
worden gekeken naar aspecten als politiek belang, bondgenootschappelijke 
verplichtingen, bedrijfsvoeringslast en de toegevoegde waarde van een 
Nederlandse bijdrage.  
 
 Pagina 11 van 105
