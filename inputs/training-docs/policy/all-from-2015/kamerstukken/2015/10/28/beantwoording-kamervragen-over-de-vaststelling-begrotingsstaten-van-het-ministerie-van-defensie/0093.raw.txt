350 
 
 
De IT exploitatie neemt af van 164 miljoen euro in 2016 naar 150 miljoen 
euro in 2017 e.v. Hoe is dit te verklaren wanneer het belang van IT  
toeneemt, er steeds meer met IT wordt gewerkt en de IT-infrastructuur 
 
wordt vernieuwd? Is dit budget voldoende om alle noodzakelijke IT-
kosten te dekken? 
 
De genoemde bedragen betreffen alleen de werkzaamheden die het Agentschap 
DTO uitvoert. In artikel 7 zijn de totale uitgaven aan de exploitatie van generieke 
IT opgenomen. Daarvan loopt ook een deel via externe leveranciers en via 
interdepartementale bijdragen. Dit deel is in artikel 7 opgenomen als ‘waarvan IT; 
Overig’. De budgetten worden voldoende geacht om de geraamde uitgaven te 
dekken. Mocht dit niet zo blijken te zijn, dan worden aanvullende maatregelen 
genomen. 
 
351 
De IT investeringen bij de Defensie Telematica Organisatie (DTO) nemen 
eerst toe naar 65 miljoen euro in 2017 en nemen vervolgens af tot 51 
miljoen euro vanaf 2019. Is dit budget voldoende voor alle noodzakelijk 
IT-investeringen, inclusief de vernieuwing van de IT-infrastructuur? 
 
De genoemde bedragen betreffen werkzaamheden die het Agentschap DTO 
uitvoert. In de begroting van DTO zitten alleen de investeringen waarvoor 
opdracht gegeven is. Investeringen in planning bij het moederdepartement – 
zoals de IT-vernieuwing – staan nog niet in de begroting van het agentschap. 
 
352 
Het budget voor eigen personeel neemt af in de periode 2016 – 2019, 
tevens neemt het aantal FTE af van 1595 naar 1295. Waarvan is dit het 
gevolg en wat betekent dit voor de personeelsopbouw? Blijft er 
voldoende interne kennis aanwezig om de continuïteit van de IT-
systemen te borgen? 
 
Het agentschap moet zijn kosten in balans brengen met de opbrengsten. Minder 
opbrengsten staat daardoor gelijk aan minder personeel. Het IT-domein 
verandert naar aanleiding van de IT-visie en het High Level Ontwerp. Een 
neveneffect van deze veranderingen is een gewijzigde personele inzet en 
personeelsopbouw. De wijze waarop dit wordt ingevuld wordt momenteel 
uitgewerkt. 
 
353 
Moet er worden geïnvesteerd in hoger opgeleid IT-personeel? De 
arbeidsmarkt hiervoor is krap, welk wervingsbeleid gaat hierbij worden 
gevolgd? 
 
De arbeidsmarkt is inderdaad krap. Het wervingsbeleid is gelijk aan dat voor 
technici. Specifieke campagnes, wervingsactiviteiten, leerovereenkomsten en 
stages worden ingezet. Daarnaast moeten mogelijke financiële compensatie door 
aanstellingspremies en het aansluiten bij grote IT-beurzen en evenementen 
bijdragen aan het terugdringen van het tekort aan IT-personeel. 
 
 Pagina 93 van 105
