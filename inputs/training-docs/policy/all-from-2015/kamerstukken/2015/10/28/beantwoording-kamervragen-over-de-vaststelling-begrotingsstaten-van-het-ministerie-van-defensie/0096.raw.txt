de feitelijke financieel-administratieve toedeling van het budget voor de formatie 
 
 
van het Defensie Cyber Commando (DCC). Ten aanzien van de mutatie onder 
artikel 7 is dit de toedeling van het budget voor de formatie van het Defensie  
Computer Emergency Response Team (DefCERT). 
 
 
364 
Waarom zijn er zulke enorme mutaties in de Opdracht Voorzien in IT? 
Hoe zijn deze te verklaren en waaraan zijn deze mutaties gerelateerd? 
365 
In de periode 2016–2028 is er bij Opdracht Voorzien in IT sprake van een 
totale positieve mutatie van 181 miljoen euro en een negatieve mutatie 
van totaal 197 miljoen euro. Hoe is het mogelijk dat, ondanks alle IT-
investeringen en de verdere toename van IT, er op lange termijn minder 
geld is voor IT? Waarvan gaat dit ten koste en is er op termijn voldoende 
geld voor noodzakelijke investeringen en exploitatie? 
 
In deze ontwerpbegroting zijn voor het eerst bij ‘Opdracht Voorzien in IT’ de 
investeringen voor generieke en specifieke IT bij elkaar genomen. In de vorige 
ontwerpbegroting had ‘Opdracht Voorzien in IT’ alleen betrekking op de generieke 
IT. Bovendien wordt er vanaf deze ontwerpbegroting gerekend met projecten die 
ook echt in uitvoering of in voorbereiding zijn, waar voorheen werd gewerkt met 
een vaste bandbreedte. Dit resulteert in grote mutaties. Zie ook het antwoord op 
vraag 244. 
 
366 
Klopt het dat er in 2016 291 miljoen euro aan investeringen in materieel 
worden uitgesteld wegens ‘herschikking’ en ‘harmonisatie’ en op die 
manier worden doorgeschoven naar latere jaren? 
367 
Klopt het dat er in 2017 100 miljoen euro aan investeringen in materieel 
worden uitgesteld wegens ‘herschikking’ en op die manier worden 
doorgeschoven naar latere jaren? 
 
Nee, dat klopt niet. In de regel ‘Harmonisatie investeringsplan’ betreft de € 200 
miljoen een technische budgetschuif. Deze schuif heeft geen negatieve 
planconsequenties tot gevolg. Met de extra middelen voor de versterking van de 
basisgereedheid van de krijgsmacht is onder meer het investeringsbudget 
opgehoogd. Dit wordt weergegeven in de regel ‘Verhogen defensiebudget ten 
behoeve van het versterken van de basisgereedheid van de krijgsmacht’. De 
negatieve budgetregel ‘Herschikking binnen het artikel’ onder ‘Voorzien in nieuw 
materieel’ is een gevolg van overheveling van budget naar ‘Voorzien in 
infrastructuur’ en ‘Voorzien in IT’. 
 
368 
Klopt het dat er flink veel geld uit de toekomst wordt gehaald (jaren 
2019-2025) om genoeg geld te hebben voor de IT in 2015-2018? 
 
Nee. Zie ook het antwoord op vraag 364. 
 
 Pagina 96 van 105
