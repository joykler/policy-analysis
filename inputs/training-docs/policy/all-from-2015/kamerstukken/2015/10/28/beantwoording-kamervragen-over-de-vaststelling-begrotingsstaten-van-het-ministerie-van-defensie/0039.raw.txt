de 100% vastgesteld heeft, meestal rond de 93-94% en dat vervolgens 
 
 
begroot werd op minder dan 100% vulling van deze lagere 
personeelssterkte? Kunt u uw antwoord uitgebreid toelichten?  
118 
 
Klopt het dat sinds 2012 de vulling kunstmatig laag gehouden is om 
personeelskosten te besparen en het geld elders binnen de 
defensieorganisatie te besteden? Zo ja, om welk bedrag gaat het? 
 
Volledige vulling blijft het streven maar er zullen altijd categorieën functies blijven 
bestaan die lastig te vullen zijn. Dit is bij andere werkgevers niet anders. 
 
In aantallen sluit het huidige personeelsbestand aan op het functiebestand. Dat 
zou duiden op (bijna) 100 procent vulling. De organisatie heeft echter nog een 
beperkte kwalitatieve mismatch in rangen en schalen waarover ik u in de 
personeelsrapportage 2014 heb geïnformeerd. Daarnaast is vooral door 
opleidingen, uitzendingen en (langdurige) ziekte het personeel niet altijd 
beschikbaar op functie. Met andere woorden, de feitelijke vulling van de 
eenheden zal altijd lager blijven dan 100 procent terwijl er wel (bijna) 100 
procent personeel in de organisatie aanwezig is. 
 
Verschillen tussen de realisatie en het geplande budget worden gedurende het 
jaar ingepast binnen de begroting. Er is hierbij geen sprake van een opgelegde 
maximale vullingsgraad voor de defensieonderdelen. Het hier genoemde 
vullingspercentage betreft al het aanwezige personeel. In de 
personeelsrapportage naar de Kamer wordt gerapporteerd over het feitelijk 
inzetbare personeel. Hier valt bijvoorbeeld niet onder het personeel dat op 
uitzending is of in opleiding. Dit personeel moet uiteraard wel worden betaald en 
zit derhalve in het budget. 
 
Vanaf 2016 geldt dat een budget van 98 procent wordt toegekend voor een vaste 
formatie van 100 procent. Dit omdat er altijd sprake is van openstaande functies 
binnen een organisatie door frictie tussen vraag en aanbod van personeel. Het 
personeelsbestand is echter duurder geworden door onder meer het verhogen 
van de ontslagleeftijd. Daardoor is inderdaad spanning ontstaan op het 
personeelsbudget. Er vallen dus geen middelen vrij. 
 
De extra middelen voor de versterking van de basisgereedheid komen onder 
meer ten goede aan het verbeteren van de personele gereedheid, en daarmee 
tevens de personele vulling. 
 
112 
In hoeverre is de afgelopen en komende jaren sprake van O=P=F? Hoe 
beoordeelt de kritiek van GOV/MHB dat u zonder overeenstemming te 
hebben bereikt met de Centrales voor Overheidspersoneel, zelfs zonder 
hen daarin te kennen, sinds 2012 1,7 miljard euro onttrokken heeft aan 
het arbeidsvoorwaardenbudget? 
 
Vanwege de reorganisaties is in de afgelopen jaren gestuurd op het werkelijk 
aanwezige personeel. Vanaf 2016 geldt weer Organisatie=Personeel=Financiën.  
 
 Pagina 39 van 105
