324 
 
 
Waarin verschilt de bijdrage aan de NAVO op artikel 6 van de bijdrage 
aan de NAVO op artikel 9?  
325 
 
Waarom staat de bijdrage aan de NAVO op twee verschillende artikelen? 
326 
Zijn de bedragen op artikel 6 en artikel 9 met betrekking tot bijdrage aan 
de NAVO cumulatief? 
327 
Hoeveel draagt Defensie in totaal per jaar bij aan de NAVO, voor de jaren 
2015-2020? 
 
De financiële bijdragen van Defensie aan de Navo staan vanwege hun 
verschillende aard geraamd op verschillende beleidsartikelen van de begroting. In 
beleidsartikel 6 ‘Investeringen krijgsmacht’ worden, naast de algemene bijdrage 
aan het Nato Security Investment Programme (NSIP), tevens de bijdrage aan de 
investeringsbudgetten van de AWACS en de Nederlandse NSIP-projecten 
geraamd. In beleidsartikel 9 ‘Algemeen’ zijn daarnaast de Nederlandse bijdragen 
aan diverse Navo-exploitatiebudgetten begroot, zoals de instandhouding van de 
Navo Commandostructuur en de exploitatie van de AWACS en Alliance Ground 
Surveillance. Verder staat de Nederlandse gemeenschappelijke bijdrage aan 
Navo-missies en operaties op beleidsartikel 1 'Inzet'. 
 
328 
Hoeveel geeft Defensie in totaal uit voor het EU-voorzitterschap? 
331 
Welke kosten voor het EU-voorzitterschap komen voor rekening van de 
Defensiebegroting? 
 
De informele ministeriële bijeenkomst en de hoog ambtelijke bijeenkomsten die 
door het voorzitterschap in eigen land moeten worden georganiseerd vinden 
plaats op de centrale vergaderlocatie te Amsterdam. De kosten voor de inrichting 
en het gebruik van deze locatie worden gefinancierd uit het centrale 
voorzitterschapsbudget van het ministerie van Buitenlandse Zaken. Defensie 
organiseert zes bijeenkomsten op deze centrale vergaderlocatie en betaalt een 
aantal kosten die worden gemaakt voor de deelnemers tijdens deze 
bijeenkomsten. Deze kosten betreffen onder meer catering, evt. aanvullende 
vertolking en kantoorbenodigdheden.  
 
Defensie heeft voor de voorbereiding en uitvoering van het EU Voorzitterschap 
een bedrag begroot van € 1,9 miljoen. Daarvan wordt € 242.000 in 2015 
uitgegeven en € 1,6 miljoen in 2016. Deze uitgaven betreffen onder meer 
vergaderingen ter voorbereiding op het voorzitterschap, werkoverleg met de Trio-
partners, organisatie van werkbezoeken aan defensielocaties, aanvullende kosten 
voor het gebruik van de centrale vergaderlocatie in Amsterdam, 
relatiegeschenken, representatiemateriaal, de huur van locaties buiten 
Amsterdam, cateringkosten, diverse transportkosten in Nederland en de inhuur 
van Clingendael voor seminars.  
 
 Pagina 88 van 105
