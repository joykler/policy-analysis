(exclusief € 60 miljoen voor de uitvoering van missies). Het kabinet beziet de 
 
 
versterking van de krijgsmacht in een meerjarig perspectief (Kamerstuk 33 736, 
nr. 81). Met de intensivering in de defensiebegroting voor 2016 is daarin een  
belangrijke stap gezet. De in de inzetbaarheidsrapportage bij de begroting 
 
(Kamerstuk 33 763, nr. 84) beschreven knelpunten kunnen de komende jaren 
met behulp van het extra geld deels worden opgeheven. Het opheffen van deze 
knelpunten kost voorts tijd. Niet alle knelpunten zullen met behulp van de 
intensivering in de begroting 2016 kunnen worden opgelost. Afhankelijk van de 
ontwikkelingen in de internationale veiligheidssituatie en de beschikbare 
financiële mogelijkheden, staan het kabinet daarom in het kader van het 
meerjarige perspectief ook nog vervolgstappen voor ogen. Daarbij gaat het, 
overeenkomstig de motie van het lid Van der Staaij c.s. (Kamerstuk 34 300, nr. 
27), om de verdere verbetering van de basisgereedheid, de versterking van de 
ondersteunende eenheden van de krijgsmacht (combat support en combat 
service support), een gerichte versterking van gevechtseenheden en de 
vervanging van noodzakelijke capaciteiten. Ik kan echter niet vooruitlopen op het 
geld dat voor deze vervolgstappen is benodigd. 
 
8 
Is de conclusie gerechtvaardigd dat Defensie op de rand van 
faillissement stond? Hoe is dit mogelijk, twee jaar na de totstandkoming 
van de toekomstnota 'In het belang van Nederland'? 
24 
Hoeveel lijken stapelen zich op in de kast van het volgende kabinet, nu 
beperkingen en knelpunten in de materiële gereedheid niet volledig 
worden opgelost en gelet op de ‘moeilijke keuzes’, waarover u in de 
beleidsagenda spreekt, die Defensie nog moet maken om binnen de 
financiële kaders te blijven, ambities en middelen die nog steeds niet met 
elkaar in evenwicht zijn, een investeringsbudget dat ontoereikend is voor 
de eerder geplande en broodnodige investeringen de komende vijftien 
jaar, en de knelpunten op het gebied van combat (service) support die 
niet worden weggenomen? 
146 
Hoe kan het dat de inzetbaarheidsdoelstellingen (het ambitieniveau) 
voor het eerst beschreven in september 2013 in de nota 'In het belang 
van Nederland' nog exact hetzelfde is als die van de vorige begroting 
terwijl de wereld toch ook volgens u een stuk onveiliger is geworden? 
242 
Hoe heeft het zover kunnen komen dat u met zulke grote financiële 
problemen kampt, terwijl de nota "In het belang van Nederland" twee 
jaar geleden 'financiële en operationele duurzaamheid' beloofde? 
Waarom is deze ambitie zelfs met extra middelen nadien niet behaald? 
Had de Algemene Rekenkamer achteraf gezien gelijk: 'De werkelijkheid is 
nog rauwer dan uit de nota al blijkt. Ook met de maatregelen uit de nota 
is nog steeds sprake van een kloof tussen de (verlaagde) ambitie en de 
capaciteiten van de krijgsmacht, waardoor ook in de toekomst 
voortdurend concessies gedaan zullen moeten worden aan de uitvoering 
van taken of aan de getraindheid.'? (Kamerstuk 33763, nr. 2) 
 
Beperkingen aan bijvoorbeeld de geoefendheid en het voortzettingsvermogen 
evenals bijvoorbeeld langere reactietijden en lagere munitievoorraden, die eerder 
nog acceptabel waren, verhouden zich niet langer tot de ontwikkelingen in de 
 Pagina 6 van 105
