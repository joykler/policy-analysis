van Defensie van belang is, zijn vooral het JIVC en de MIVD, waaronder de JSCU 
 
 
(Joint Sigint Cyber Unit), dagelijks bezig met de bescherming van het 
cyberdomein. Voor het DCC geldt dat het zich, samen met andere onderdelen van  
Defensie, bezig houdt met de opbouw van operationele cybercapaciteiten. Een 
 
harde scheiding tussen de werkzaamheden die worden verricht ten behoeve van 
de defensieve en de meer offensieve capaciteiten kan niet worden gemaakt. Zo 
draagt het Defensie Cyber Expertise Centrum (DCEC) met zijn kennis bijvoorbeeld 
bij aan alle defensiespelers in het cyberdomein. Offensieve militaire cyber 
capaciteiten zijn dan ook onderdeel van het geheel aan maatregelen die de 
overheid neemt ter verhoging van de weerbaarheid. 
 
151 
Wat is het verschil tussen een beleidsdoorlichting en een evaluatie? 
 
Het Rijk organiseert diverse soorten evaluaties. Volgens de regeling van de 
Minister van Financiën houdende regels voor periodiek evaluatieonderzoek 
(Regeling Periodiek Evaluatieonderzoek) is een een beleidsdoorlichting een 
synthese-onderzoek naar de doeltreffendheid en de doelmatigheid van (een 
substantieel, samenhangend deel van) het beleid. De beleidsdoorlichting steunt 
daarmee op door de departementen georganiseerd (enkelvoudig) 
evaluatieonderzoek naar de doeltreffendheid en/of de doelmatigheid van beleid. 
 
152 
Waarom is bij het DMP, Veteranenzorg en de basisimplementatie 
Enterprise Resource Planning (ERP) gekozen voor een evaluatie in plaats 
van een beleidsdoorlichting? 
153 
Waarom komen de beleidsdoorlichtingen digitale weerbaarheid en 
cyberoperaties en integriteit te vervallen? 
 
De aard en omvang van de specifieke beleidsonderwerpen DMP en 
basisimplementatie ERP lenen zich beter voor een evaluatie dan een 
beleidsdoorlichting. De beleidsdoorlichting integriteit is komen te vervallen omdat 
dit onderwerp zich niet goed leent voor een beleidsdoorlichting volgens de nadere 
bepalingen van de Regeling Periodiek Eveluatieonderzoek. De beleidsdoorlichting 
digitale weerbaarheid en cyberoperaties is komen te vervallen omdat het beleid 
eerst voldoende geïmplementeerd en geëvalueerd moet zijn om een 
beleidsdoorlichting uit te voeren. Hetzelfde geldt voor de beleidsdoorlichting 
veteranenzorg.  
 
154 
Hoe komt u tot deze keuze voor onderwerpen van beleidsdoorlichtingen? 
 
Defensie bepaalt jaarlijks met de totstandkoming van de begroting de 
onderwerpen voor nieuwe beleidsdoorlichtingen. Richtinggevend daarbij is dat, 
conform de eis uit de Regeling Periodiek Evaluatieonderzoek, al het beleid ten 
minste eens in de zeven jaar in een beleidsdoorlichting moet worden geëvalueerd.  
 
 Pagina 50 van 105
