81 
 
 
Hoeveel geld zou Defensie erbij moeten krijgen om de inzetgereedheid 
volledig op orde te krijgen, uitgaande van het huidige ambitieniveau en  
rekening houdend met inflatiecijfers? 
 
316 
Wat is het verband tussen de slechts geringe stijging van aantallen 
personeel en de wens om meer ondersteunende eenheden te krijgen? 
382 
Bent u met de huidige budgetten in staat om in de aankomende jaren de 
basisgereedheid te garanderen met voldoende budget voor exploitatie en 
de wapensystemen te vernieuwen die in de aankomende twintig jaar 
moeten worden vervangen? Zo nee, welk bedrag komt u jaarlijks tekort 
voor de exploitatie en investeringen? 
 
De extra middelen voor 2016 en verder zijn bestemd voor de in de onderstaande 
tabel opgenomen intensiveringen. 
 
In € mln. 2016 2017 2018 2019 2020 Structureel 
Verhogen materiële 45 49 67 86 97 101 
gereedheid 
Verhogen personele 22 31 53 72 90 90 
gereedheid 
Verhogen geoefendheid 11 21 31 34 35 35 
en VJTF 
Overige ondersteuning 12 22 25 34 51 50 
en bedrijfsvoering 
Verhogen 130 122 94 69 72 69 
investeringsbudget 
Totaal 220 245 270 295 345 345 
 
De materiële gereedheid wordt verhoogd door intensiveringen op het gebied van 
wapensysteemmanagement, onderhoudscapaciteit, reservedelen en 
onderhoudsdienstverlening en het project Defensiebrede Vervanging Operationele 
Wielervoertuigen (DVOW). De verhoging van de personele gereedheid wordt 
bereikt met extra budget voor het versterken van de organieke bezetting, 
opleiding en training, de versterking van schaarse operationele capaciteit, 
operationele aansturing en ondersteuning en het vergroten van het adaptief 
vermogen van het personeelsbestand. De geoefendheid wordt versterkt ten 
behoeve van de VTJF en daarnaast zijn er intensiveringen op het gebied van 
munitie, operationeel transport en het behoud van kennis voor tankoptreden. 
Voorts zal de versterking van de ondersteuning en bedrijfsvoering bijdragen aan 
de versterking van de basisgereedheid, evenals de investeringen. 
 
Zoals bekend beziet het kabinet de versterking van de krijgsmacht in een 
meerjarig perspectief (Kamerstuk 33 736, nr. 81). Met de intensivering in de 
defensiebegroting voor 2016 en verder is daarin een belangrijke stap gezet. Het 
extra geld dat vanaf 2016 beschikbaar komt, wordt hoofdzakelijk aangewend om 
de basisgereedheid van de krijgsmacht te verhogen, mede gelet op de hogere 
eisen die daaraan in Navo-verband in de nieuwe veiligheidscontext worden 
gesteld. De in de inzetbaarheidsrapportage bij de begroting (Kamerstuk 33 763, 
nr. 84) beschreven knelpunten kunnen de komende jaren met behulp van het 
extra geld deels worden opgeheven. Het opheffen van deze knelpunten kost 
 Pagina 3 van 105
