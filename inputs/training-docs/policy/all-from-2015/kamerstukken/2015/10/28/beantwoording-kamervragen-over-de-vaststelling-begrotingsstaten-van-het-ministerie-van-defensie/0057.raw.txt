het belang van de Unie, de Navo én de individuele landen. Nederland wil 
 
 
voorstellen presenteren die defensiesamenwerking minder vrijblijvend maken, 
bijvoorbeeld door het versterken van onderlinge peer pressure en het monitoren  
van defensiebudgetten.  
 
 
In deze begroting treft het kabinet voorts maatregelen om de krijgsmacht te 
versterken, van in totaal € 220 miljoen in 2016 oplopend naar € 345 miljoen in 
2020. Voorop staan de versterking van de basisgereedheid van de krijgsmacht, 
de verdieping van de internationale samenwerking en een beperkte verhoging 
van het investeringsbudget. De aanhoudende conflicten in de nabijheid van 
Europa en ook verder weg, evenals de structureel hogere eisen die onder meer de 
Navo in dat verband aan de krijgsmacht stelt, geven hiertoe alle aanleiding. 
Voorts worden in deze begroting de mogelijkheden voor de financiering van de 
inzet van de krijgsmacht in internationale missies verruimd. Het Budget 
Internationale Veiligheid (BIV) wordt daartoe met € 60 miljoen structureel 
verhoogd. Om dreigingen en risico’s het hoofd te kunnen blijven bieden, is 
verdere verdieping van de defensiesamenwerking noodzakelijk. Hiermee kunnen 
de inzetbaarheid en het voortzettingsvermogen van de krijgsmacht worden 
versterkt en kunnen ontbrekende capaciteiten worden gecompenseerd.  
 
184 
Maakt uitbreiding van het takenpakket van het Joint Support Ship (JSS) 
met strategisch transport en seabasing door het JSS onderdeel uit van de 
door u voorgestane vervolgstappen in het kader van een meerjarig 
perspectief? Zo nee, waarom niet? 
 
Zie het antwoord op vraag 54. 
 
185 
Welke (mogelijke) consequenties heeft het niet voldoen aan de 
operationele gereedsheidsnorm voor de onderzeeboten tot en met 2021? 
 
Vanwege het instandhoudingsprogramma is er tot en met 2021 maar één 
onderzeeboot operationeel gereed in plaats van twee. Een tweede onderzeeboot 
werkt op. Er is dus nagenoeg geen redundantie. Het operationeel bestendigen 
van de onderzeeboten komt niet in gevaar omdat MOU (Memorandum of 
Understanding)-verplichtingen (bijdrage aan oefeningen in Britse wateren en de 
jaarlijkse commandantenopleiding) ruimschoots oefenmogelijkheden bieden voor 
de onderzeeboten zelf, op alle gebieden van onderzeebootoperaties. Wel zullen er 
tot 2021 minder oefengelegenheden zijn voor onderzeebootbestrijdingstraining 
voor oppervlakte eenheden. Deze teruggang is echter gepland en noodzakelijk 
voor de materiele gereedheid van de onderzeeboten. De gevolgen zijn daarom 
beperkt. 
 
186 
Met welke internationale partners wordt het uitvoeren van de taken 
strategisch transport en seabasing voor de Zr. Ms. Karel Doorman 
verkend? 
 
Ik informeer de Kamer begin 2016 over de mogelijkheden van gezamenlijk 
gebruik maken van het Joint Support Ship (JSS) en de hiervoor benodigde 
internationale partner(s). 
 Pagina 57 van 105
