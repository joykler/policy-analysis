241 
 
 
Op basis waarvan verwacht u dat de investeringsquote de komende jaren 
zal stijgen? Hoe realistisch is deze verwachting in het licht van het  
stelselmatig niet halen van de geraamde investeringsquote (op 2012 
 
na)? 
 
De oorzaken van knelpunten in de verwervingsketen zijn onder meer 
capaciteitsproblemen in de verwervingsketen en onverwachte vertragingen bij 
diverse projecten. De verwervingsketen draagt zorg voor het proces van 
behoeftestelling tot en met de behoeftevervulling. Defensie neemt maatregelen 
om onderliggende oorzaken weg te nemen en maakt hierbij ook dankbaar gebruik 
van de aanbevelingen van de Algemene Rekenkamer. Na jaren van reorganisaties 
zijn ketens opnieuw ingericht. Op dit gebied komt Defensie in rustiger vaarwater. 
De effecten van genomen maatregelen en opnieuw ingerichte ketens moeten de 
komende jaren zichtbaar worden. Dit zal niet van de ene op de andere dag zijn 
gerealiseerd. Voor 2015 verwacht ik niet dat Defensie de geraamde 
investeringsquote zal realiseren. 
 
Voorbeelden van maatregelen voor het verbeteren van de verwervingsketen zijn: 
 De personele capaciteit bij DMO is versterkt met meer inhuur op projecten. 
De capaciteit wordt verder versterkt met extra tijdelijke formatie en een 
betere vulling van de militaire functies. 
 Bij de begroting 2015 is geïnvesteerd in specialistische functies op relevante 
plekken (smart buyers/specifiers). 
 Er is een taskforce opgericht om de verbetering van het 
investeringspercentage en de realisatie daarvan op de korte en de lange 
termijn te bewerkstelligen en te bewaken. 
 Er is een onderzoek uitgevoerd door een extern bureau naar de gehele 
verwervingsketen. Het eindrapport wordt op korte termijn gedeeld met de 
Kamer. 
 
83 
Welke herschikkingen zijn gedaan om voldoende budget te hebben voor 
uitvoering van de investeringsplannen (lijst maken van alle keuzes 
binnen alle krijgsmachtonderdelen samen)? 
 
Zie het antwoord op vraag 73. 
 
84 
Kunt u concreet toelichten wat precies wordt bedoeld met ‘cyberwapens 
(weaponized software)’? Om welke wapens gaat het precies? 
 
Een cyberwapen kan worden beschreven als het geheel van inlichtingen, 
processen, techniek en kennis/mensen die benodigd zijn om digitale systemen 
schade toe te brengen. Onderdeel van dit geheel is de zogenaamde weaponized 
code, het stukje software dat het uiteindelijke effect veroorzaakt in bijvoorbeeld 
vijandelijke sensor-, wapen- en commandovoeringssystemen (SEWACO-
systemen). Cyberwapens kennen zowel rudimentaire, relatief eenvoudige, als 
zeer complexe verschijningsvormen. 
 
 Pagina 31 van 105
