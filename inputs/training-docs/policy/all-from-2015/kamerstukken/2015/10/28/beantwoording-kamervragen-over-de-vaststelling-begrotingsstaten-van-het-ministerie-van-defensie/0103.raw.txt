Daarnaast worden veteranen gevraagd om wijzingen van adresgegevens aan het 
 
 
Veteraneninstituut door te geven. 
  
391 
 
Krijgt u door wanneer veteranen na hun diensttijd in aanraking komen 
met Justitie? 
 
Wanneer een post actieve veteraan in aanraking komt met Justitie wordt dit niet 
doorgegeven aan het ministerie van Defensie. Het komt wel voor dat een post 
actieve veteraan met Justitie in aanraking komt, terwijl hij of zij binnen het 
Landelijk Zorgsysteem voor Veteranen wordt begeleid. De zorgverleners c.q. 
begeleiders van deze post actieve veteraan nemen in dat geval kennis van het 
contact met Justitie. 
 
Op dit moment wordt de samenwerking tussen Justitie en het Veteranenloket 
verbeterd. Er is een werkgroep opgericht waarin het maatschappelijk werk van 
stichting De Basis, zorgcoördinatoren van het Veteranenloket en Justitie zijn 
vertegenwoordigd. 
 
392 
Hoe ver reikt het Landelijk Zorgsysteem Veteranen? Moeten veteranen 
zich zelf melden of worden zij op hulp geattendeerd zodra er via andere 
instanties (zorg, justitie enz.) meldingen binnenkomen? 
 
Veteranen met een zorgvraag kunnen zich melden bij het Veteranenloket. Hier 
wordt hun vraag in ontvangst genomen en doorgeleid naar de zorgcoördinator. 
Veteranen dienen zich zelf te melden bij het Veteranenloket. Andere instanties en 
zorgverleners zijn of worden via verschillende wegen geïnformeerd over de 
werking van het loket en van het Landelijk Zorgsysteem Veteranen (LZV). Zij 
kunnen veteranen vervolgens attenderen op het loket en de ketenzorg van het 
LZV.  
 
393 
Wat gebeurt er met de resultaten van de onderzoeken die lopen in het 
kader van veteranenzorg? Op welke wijze worden deze resultaten 
meegenomen in het Defensiebeleid? 
 
Defensie voert zelf onderzoek uit, of laat onderzoek uitvoeren met betrekking tot 
de gevolgen van uitzendingen. Ik heb hier onder andere melding van gemaakt in 
de Veteranennota 2014-2015 (Kamerstuk 30 139, nr. 148). Resultaten van 
onderzoeken worden, mits relevant en toepasbaar, in het defensiebeleid 
meegenomen, zowel op het gebied van preventie als curatie. Uw Kamer wordt 
steeds op de hoogte gehouden van dergelijke maatregelen.  
 
394 
Kunt u nader toelichten wat de stand van zaken is met betrekking tot de 
uitvoering van de motie Eijsink en Bosman (29 521, nr. 262), over een 
evaluatie van het beleid ten aanzien van de inzet en inhuur van lokaal 
personeel? 
 
De evaluatie wordt op dit moment uitgevoerd, en bevindt zich in de afrondende 
fase. Mijn streven is deze binnen enkele maanden aan uw Kamer aan te bieden. 
 Pagina 103 van 105
