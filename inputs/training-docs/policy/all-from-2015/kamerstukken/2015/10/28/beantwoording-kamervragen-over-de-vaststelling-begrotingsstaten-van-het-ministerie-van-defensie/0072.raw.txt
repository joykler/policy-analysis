247 
 
 
Kunt u concreet toelichten wat u precies bedoelt met ‘budgetten en 
investeringsplannen beter op elkaar aan laat sluiten’ en het besluit om  
daartoe 200 miljoen euro uit het investeringsbudget voor 2016 door te 
 
schuiven naar 2018 en 2019? 
 
Zie het antwoord op vraag 136. 
 
248 
Kunt u toelichten waarom de bijdrage aan de NAVO in 2016 ruim 13 
miljoen euro minder is dan in 2015? 
 
Tegenover de extra uitgaven in 2015 van ruim € 13 miljoen staan ontvangsten 
van dezelfde omvang van de Navo. Ieder jaar ontvangt Defensie middelen van de 
Navo voor de uitvoering van Navo projecten in Nederland. In 2015 betreft het 
onder meer de projecten Provide & Maintain modified ammunition (€ 5 miljoen), 
NATO Command Facilities for HQ Brunssum (€ 1 miljoen) en diverse kleinere 
projecten. De ontvangsten van ruim € 13 miljoen zijn onderdeel van de reeks 
‘overige ontvangsten’ op artikel 6. 
 
249 
Klopt het dat het budget voor Opdracht Voorzien in nieuw materiaal 
stijgt? Waar zit dit dan in? 
 
Dat klopt. De stijging is te verklaren door de extra toebedeelde gelden voor de 
versterking van de basisgereedheid van de krijgsmacht, alsmede een 
herschikking van gelden op artikel 6. 
 
250 
Waarom dalen de uitgaven Opdracht voorzien in IT na 2018 weer? 
 
Het investeringsbudget voor IT is de optelsom van de budgetten van projecten in 
uitvoering en projecten in voorbereiding. De snelle technische ontwikkeling bij de 
IT maakt het moeilijk over een langere periode concrete projecten te voorspellen. 
Daarom daalt het IT-budget na een aantal jaren. Wanneer de behoefte aan een 
IT-project voldoende hoog is, wijst Defensie hiervoor budget toe in het 
investeringsplan. 
 
251 
Kunt u toelichten waarom u de bekostiging van wetenschappelijk 
onderzoek categoriseert als een investering? 
 
Wetenschappelijk onderzoek is een investering in innovatie en veelal gericht op 
de in de (soms nabije) toekomst benodigde kennis. 
 
252 
Kunt u toelichten waarom u de bijdrage aan de NAVO categoriseert als 
een investering? 
 
De bijdrage aan de Navo op artikel 6 is de Nederlandse bijdrage aan het NATO 
Security Investment Programma (NSIP) en investeringsbudgetten van de AWACS. 
 Pagina 72 van 105
