329 
 
 
Kunt u het verschil verklaren tussen de totalen voor subsidies en 
bijdragen in 2016 in de tabel op pagina 74 (24.173) en de tabel in bijlage  
4.7 (19.841)? 
 
 
In de tabel op pagina 74 wordt het totaal van subsidies en bijdragen gegeven. In 
de tabel in bijlage 4.7 worden daarentegen alleen de subsidies weergegeven. Het 
totaal aan subsidies en bijdragen bedraagt dus € 24.173 (in duizenden euro’s), 
hiervan is € 19.841 (in duizenden euro’s) subsidies en € 4.332 (in duizenden 
euro’s) bijdragen. 
 
330 
Kunt u de overige uitgaven in de tabel uitsplitsen naar specifieke 
uitgaven? 
 
Deze overige uitgaven bestaan uit uitgaven ten behoeve van 
schadevergoedingen, voorlichting en overige departementsbrede uitgaven (zie 
tabel). De departementsbrede uitgaven betreffen voornamelijk uitgaven in het 
kader van het Nationaal Militair Museum, milieu en het EU-voorzitterschap. 
 
Categorie Bedrag (in € mln.) 
Schadevergoedingen 1,6 
Voorlichting 2,3 
Departementsbrede uitgaven 29,7 
 
331 
Welke kosten voor het EU-voorzitterschap komen voor rekening van de 
Defensiebegroting? 
 
Zie het antwoord op vraag 328. 
 
332 
Om hoeveel extra functionarissen bij de MIVD gaat het? 
335 
Klopt het dat de extra uitgaven van de MIVD niet in hogere aantallen 
personeel gaat zitten? 
 
Om de komende jaren de inlichtingencapaciteit voor contraterrorisme bij de MIVD 
te versterken is door het kabinet vanaf 2016 € 17 miljoen structureel 
uitgetrokken (Kamerstuk 29 754, nr. 302). Het gaat hierbij om 155 extra vte’n 
voor de verwerving en de verwerking van aan terrorisme en extremisme 
gerelateerde informatie en de noodzakelijke specialistische ondersteuning. 
 
333 
Waaruit bestond de externe inhuur van personeel binnen het centraal 
apparaat in 2014 en in 2015? Waaruit bestaat de voorziene externe 
inhuur binnen het centraal apparaat voor de periode 2016 tot en met 
2020? 
 
In 2014 bestond de inhuur uit personeel voor certificeringswerkzaamheden bij de 
Militaire Luchtvaart Autoriteit (MLA), de Taskforce Cyber, het project Sourcing, 
het project Professionaliseren Materieelbeheer Defensie, het project Prisma en IT-
 Pagina 89 van 105
