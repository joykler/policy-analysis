veiligheidssituatie sindsdien verslechterd is? Zo ja, waarom streeft u niet 
 
 
naar een hoger ambitieniveau? 
  
Zie het antwoord op vraag 6. 
 
 
48 
Welke de-escalerende maatregelen neemt u, naast de vastgestelde 
stappen tot versterking van Defensie? 
 
Het kabinet zoekt, onder meer in Navo- en EU-verband, continu naar maatregelen 
om de veiligheidssituatie in de landen rondom Europa te verbeteren en escalatie 
van de conflicten te voorkomen. Nederland steunt voorts de inspanningen van de 
OVSE en in het bijzonder van de OVSE Special Monitoring Mission in het oosten 
van Oekraïne met betrekking tot de naleving door alle betrokken partijen van de 
in Minsk gemaakte afspraken. 
 
49 
Wanneer zal de bedrijfsvoering in de materieel-logistieke keten en elders 
in de organisatie op orde moeten kunnen zijn? 
 
Het is niet mogelijk generiek te duiden wanneer alle knelpunten zijn opgelost (zie 
ook Kamerstuk 33 763, nr. 81). Na een aantal grootscheepse veranderingen en 
verbetertrajecten, waaronder de vele reorganisaties en ook de invoering van ERP, 
komt de bedrijfsvoering in de materieellogistieke keten en elders in de organisatie 
langzaam maar zeker in rustiger vaarwater. Het is van belang om de 
veranderingen goed te laten beklijven. Het duurt namelijk enige tijd voordat 
maatregelen effect sorteren. Defensie zal zich dan ook richten op de werkwijzen 
en het beter laten werken van de nieuwe organisatie. Er zijn daarom ook 
intensiveringen op het gebied van wapensysteemmanagement, 
onderhoudscapaciteit, reservedelen en onderhoudsdienstverlening. Daarnaast zijn 
er gerichte investeringen in de ondersteuning en bedrijfsvoering die bijdragen tot 
de versterking van de basisgereedheid. Deze intensiveringen, zoals opgenomen in 
de ontwerpbegroting 2016, zijn hard nodig om de knelpunten te adresseren. 
 
50 
U geeft aan dat met de verhoging van de voorraden reservedelen en 
munitie en de uitbreiding van de onderhoudscapaciteit beoogd wordt de 
eerder gerapporteerde beperkingen op het gebied van de 
beschikbaarheid van materieel 'de komende jaren steeds verder te 
verkleinen'. Moet hieruit worden afgeleid dat u deze beperkingen de 
komende jaren slechts verkleind en dus niet volledig oplost? Zo nee, 
waarom niet? Welk extra bedrag is nodig om de beperkingen volledig op 
te lossen? 
51 
Welk deel wordt niet opgeheven, nu u aangeeft dat een 'belangrijk deel' 
van de beperkingen en knelpunten in de materiële gereedheid 
'geleidelijk' wordt opgeheven? Waarom niet en hoeveel middelen zijn 
nodig voor volledige opheffing? 
 
Zie het antwoord op vraag 1. 
 
 Pagina 20 van 105
