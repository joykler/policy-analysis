dan komt het totaal aantal projecten in uitvoering op meer dan 1000. De 
 
 
financiële omvang van deze projecten varieert van enkele duizenden tot vele 
miljoenen euro’s.  
 
 
279 
Klopt het dat er bij de verplichtingen in 2016 van 730 miljoen euro voor 
de verwerving F-35 een groot deel hiervan (70%) rekening zal moeten 
worden gehouden met een hogere dollarkoers? 
280 
Met welke dollarkoers moet het kabinet bij de verwerving van de F-35 in 
2016 (730 miljoen euro) rekening houden? 
 
Zie het antwoord op vraag 277. 
 
281 
Hoeveel duurder is het project Nieuwbouw Schiphol uiteindelijk 
geworden in vergelijking met eerdere ramingen? 
 
De nieuwbouw voor de KMar op Schiphol wordt binnen het budget verwezenlijkt. 
 
282 
Hoe ziet de planning voor het project Bouwtechnisch 
Verbetermaatregelen Brandveiligheid eruit? 
 
In januari 2013 is met de Inspectie Leefomgeving & Transport (IL&T) afgesproken 
dat alle gebouwen met een zorgfunctie en de legeringsgebouwen met ernstige 
tekortkomingen onmiddellijk zouden worden aangepast, gebouwen met een acuut 
risico uiterlijk 31 december 2014 zouden zijn aangepast en alle overige gebouwen 
met een verhoogd risico op 31 december 2016 op orde zouden zijn gebracht. 
Wegens de complexiteit van het project is de nalevingsafspraak eind 2014 
herzien, waarbij de gebouwen met een acuut risico eind 2015 gereed moeten zijn 
en de legeringsgebouwen op 31 december 2018. Daarnaast is met IL&T 
afgesproken dat een managementsysteem voor brandveiligheid wordt ontwikkeld 
en dat er een plan van aanpak komt voor de overige gebouwen. 
 
283 
De meest risicovolle gebouwen worden op orde gebracht; hoe zit het met 
ander, minder risicovolle gebouwen? Moet hier ook nog geïnvesteerd 
worden om de woon- en werkomgeving op orde te krijgen? 
 
Voor andere gebouwen, zoals kantoorgebouwen en lesgebouwen, is een plan van 
aanpak besproken. Momenteel wordt onderzocht hoeveel hiervoor moet worden 
geïnvesteerd. 
 
284 
Hoe lang gaan de pilotprojecten met betrekking tot bouwtechnische 
verbetermaatregelen lopen en hoe verhoudt zich dat met de planning 
zoals deze gemaakt is met de Inspectie Leefomgeving en Transport? 
 
De pilotprojecten worden nu uitgevoerd. Het werk verloopt volgens planning. Alle 
projecten zullen volgens afspraak op 31 december 2018 zijn voltooid. Zie ook het 
antwoord op vraag 282. 
 Pagina 77 van 105
