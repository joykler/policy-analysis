Alle afspraken over arbeidsvoorwaarden worden in het Sector Overleg Defensie 
 
 
gemaakt. De overeengekomen arbeidsvoorwaarden gelden te allen tijde 
onverkort voor al het defensiepersoneel.  
 
 
Er is op geen enkele manier geld onttrokken aan de arbeidsvoorwaarden. De 
daling van de budgetten wordt veroorzaakt door ontwikkelingen in de formatie en 
niet door verandering van de arbeidsvoorwaarden. De ontwikkelingen in de 
formatie van de defensieonderdelen worden toegelicht in de begroting. 
 
113 
Klopt het dat de forse achterstand in de primaire arbeidsvoorwaarden, 
zoals geduid door de minister van Binnenlandse Zaken en 
Koninkrijksrelaties in zijn rapport 'Trends & Cijfers 2014 'Werken in de 
Publieke Sector' onveranderd is gebleven? Wat gaat u hieraan doen? 
Bent u alsnog bereid in financiële zin invulling te geven aan de 
bijzondere positie van de militair? 
114 
Klopt het dat de minister van Binnenlandse Zaken en Koninkrijksrelaties 
in 2014 heeft laten berekenen dat het defensiepersoneel 4% achter loopt 
in de primaire arbeidsvoorwaarden t.o.v. de overige Rijksambtenaren? Zo 
ja, wat gaat u hieraan doen? 
 
Het rapport Trends & Cijfers 2014 gaat uitsluitend in op de primaire 
arbeidsvoorwaarden. Wat betreft de ontwikkeling van de primaire 
arbeidsvoorwaarden loopt het defensiepersoneel in 2015 en 2016 in de pas met 
de overige overheids- en onderwijssectoren met de loonstijging van 5,05 procent. 
De totale arbeidsvoorwaarden omvatten ook de secundaire arbeidsvoorwaarden. 
 
115 
Klopt het dat de Commandant der Strijdkrachten (CDS) de afgelopen 
jaren de benodigde personeelssterkte aan het begin van het jaar al onder 
de 100% vastgesteld heeft, meestal rond de 93-94% en dat vervolgens 
begroot werd op minder dan 100% vulling van deze lagere 
personeelssterkte? Kunt u uw antwoord uitgebreid toelichten? 
 
Zie het antwoord op vraag 109. 
 
116 
Hoe gaat u de trend van de afgelopen jaren van hogere uitstroom dan 
instroom keren, in het licht ook van de aantrekkende economie? 
 
Door de benodigde krimp van de organisatie was de afgelopen jaren de uitstroom 
hoger dan de instroom. Het personeelsbestand heeft zich inmiddels in aantallen 
gestabiliseerd. De eerste helft van 2015 laat zien dat de uitstroom van militair 
personeel lager is dan de planning. Dit wordt grotendeels veroorzaakt door een 
daling in de reguliere uitstroom.  
 
Voor enkele categorieën blijft het lastig personeel te werven. Naast inspanningen 
aan de wervingszijde neemt de organisatie ook maatregelen voor het behoud van 
dit personeel. Dit gebeurt onder meer door het aanbieden van een FPS fase 3 
contract. Tekorten worden aangevuld door inzet van reservisten of inhuur. 
 
 Pagina 40 van 105
