317 
Hoe wordt de verlaging van het budget voor personele uitgaven bij het  
Commando Diensten Centra (CDC) verklaard? 
 
 
In 2016 stijgt het budget voor personele uitgaven. Dit wordt veroorzaakt door 
onder meer de reorganisatie van de eerstelijnszorg bij de Defensie 
Gezondheidszorg Organisatie (DGO) (€ 25 miljoen), het deel van het Agentschap 
Dienst Vastgoed Defensie dat achterblijft (€ 8,2 miljoen), uitgaven voor 
personeelszorg (3,5 miljoen euro) en door transitiekosten (€ 9,5 miljoen). 
Vanaf 2017 tot 2020 is het budget voor transitiekosten een stuk lager 
(respectievelijk € 1,8 miljoen, € 0,9 miljoen, € 0,8 miljoen en € 0,7 miljoen) 
omdat de voor 2016 voorziene additionele uitgaven vanaf 2017 niet meer 
terugkeren. Daarnaast daalt het budget als gevolg van de taakstelling op de 
rijksdienst van € 39 miljoen in 2017 en € 48 miljoen vanaf 2018.  
 
318 
Vanwaar was de externe inhuur bij het CDC in 2014 en 2015 zo hoog en 
waarom zal dit in de toekomst lager zijn? 
 
In het geneeskundig domein (Defensie Gezondheidszorg Organisatie) was in 2014 
en 2015 inhuur nodig voor specialistisch geneeskundig personeel door de 
vertragingen in de diverse reorganisatie trajecten. Tevens was specialistisch 
geneeskundig personeel nodig voor het opvangen van langdurig zieken en re-
integratie trajecten op essentiële (vaak unieke) functies. In beperkte mate was 
inhuur van expertise nodig voor implementatie van gewijzigde wetgeving in de 
gezondheidszorg. 
 
In het P&O-domein (Divisie Personeel en Organisatie Defensie en Staf CDC) was 
in 2014 en 2015 inhuur nodig voor extra adviescapaciteit ten aanzien van de 
reeks reorganisaties en voor specialistische ondersteuning van het Diensten 
Centrum Human Resources (DCHR). Deze ondersteuning is afgebouwd door 
efficiency maatregelen waardoor de uitgaven zullen dalen in latere jaren.  
 
In het facilitaire domein (Divisie Facilitair en Logistiek) en het domein vastgoed 
en beveiliging was in 2014 en 2015 inhuur nodig om piekbelasting bij inkoop- en 
verwervingsprocessen het hoofd te kunnen bieden, voorts voor ondersteuning van 
het project Niet Operationeel Dienstvervoer, voor IT-ondersteuning en voor 
bewaking- en beveiliging bij reguliere inzet in hoofdzakelijk de nachturen en voor 
tijdelijke extra taken. 
 
Inhuur is vanaf 2016 overigens onderdeel van het totale formatiebudget en wordt 
daarom niet meer geraamd. 
 
319 
Hoeveel wagens telt het wagenpark van Defensie? 
 
Het wagenpark van Defensie telt 5.468 civiele dienstauto’s. Dit is exclusief zware 
civiele voertuigen en militaire voertuigen. 
 
 Pagina 86 van 105
