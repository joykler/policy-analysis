BBP weer groeit. Daarnaast hebben deze bondgenoten ook verklaard zich te 
 
 
zullen inspannen om de komende tien jaar hun defensie-uitgaven in de richting 
van de twee procent BBP-richtlijn te bewegen. Zoals bekend heeft het kabinet  
met de intensivering in de begroting voor 2015 een trendbreuk bij Defensie 
 
ingezet, waarmee de dalende trend van defensie-uitgaven gekeerd is. Met de 
maatregelen in de begroting 2016 is opnieuw een stap voorwaarts gezet in het 
meerjarig perspectief dat het kabinet voor Defensie voor ogen heeft. In mijn brief 
van 19 juni jl. (Kamerstuk 33 763, nr. 81) heb ik vervolgstappen geschetst voor 
Defensie. Deze stappen zijn afhankelijk van de ontwikkelingen in de 
internationale veiligheidssituatie en de beschikbare financiële mogelijkheden. 
 
16 
Waarom staan niet-Defensie-uitgaven als kustwacht, grensbewaking, 
vreemdelingentoezicht nog steeds op uw begroting? Tellen deze kosten 
mee in de 2% norm? 
 
De genoemde taken, met uitzondering van de kustwachttaken, worden geheel 
door de Koninklijke Marechaussee (KMar) uitgevoerd. De KMar is één van de 
defensieonderdelen en derhalve komen die kosten terug op de defensiebegroting. 
De kustwachttaken worden uitgevoerd door meer departementen, waaronder 
Financiën (douane), Infrastructuur en Milieu (Rijkswaterstaat), Veiligheid en 
Justitie (nationale politie) en Defensie. Voor Defensie voeren het CZSK en de 
KMar taken uit voor de kustwacht. Om die reden staan de gemaakte kosten voor 
de kustwachttaken ook vermeld op de defensiebegroting. De genoemde kosten 
tellen mee in de 2 procent norm.  
 
17 
Wat is de Nederlandse inzet na de NAVO-top in Wales in september 2014, 
waarin de wens geuit is dat lidstaten 2% van hun BBP aan defensie 
besteden? Stelt u 2% als doelstelling voor de komende jaren? 
 
Zie het antwoord op vraag 15. 
 
18 
Hoe beoordeelt u de analyse dat de VS het leeuwendeel van de Defensie-
uitgaven binnen de NAVO voor zijn rekening neemt, namelijk 75% van 
het totaal en dat op het vlak van burden sharing geen vooruitgang wordt 
geboekt?[2] Vindt u een dergelijke trans-Atlantische kloof houdbaar 
binnen de NAVO? 
 
In de beleidsbrief ‘Internationale veiligheid in turbulente tijden in een instabiele 
omgeving’ (Kamerstuk 33694, nr. 6, 14 november 2014) heeft het kabinet tot 
uitdrukking gebracht meer Europese verantwoordelijkheid voor te staan. Een van 
de hoofdboodschappen van de Internationale Veiligheidsstrategie was al dat 
Europa naar het oordeel van het kabinet meer verantwoordelijkheid moet nemen 
en meer moet investeren in stabiliteit in de eigen omgeving. De opeenvolgende 
crises in de afgelopen twee jaar hebben eens te meer de urgentie aangetoond 
van versterking van de Europese veiligheid en van de rol van de Europese landen 
bij de oplossing van brandhaarden in en rondom Europa. Overeenkomstig de 
beleidsbrief ‘Internationale Veiligheid’ zullen de Europese landen ook in Navo-
verband meer verantwoordelijkheid moeten tonen voor het waarborgen van hun 
veiligheid. Er zal daarbij meer aandacht moeten uitgaan naar de collectieve 
 Pagina 10 van 105
