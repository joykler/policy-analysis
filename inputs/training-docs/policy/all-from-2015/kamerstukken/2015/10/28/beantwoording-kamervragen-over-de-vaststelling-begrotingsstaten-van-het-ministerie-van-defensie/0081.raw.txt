Anders dan het herindelen van het budget en de projectcapaciteit heeft de 
 
 
vertraging vooralsnog geen organisatorische of financiÃ«le gevolgen. 
  
299 
 
Door welke praktische redenen wordt het budget van het Maritime 
Research Institute Netherlands (MARIN) toegevoegd aan dat van TNO en 
wat zijn de consequenties hiervan voor MARIN? 
 
Een deel van de door Defensie gevraagde maritiem gerelateerde kennis is 
aanwezig bij het MARIN. Met TNO is dan ook afgesproken dat een deel van de 
programmafinanciering van Defensie bij TNO wordt aangewend voor onderzoek 
bij het MARIN. In die zin is er dan ook geen sprake van een toevoeging van een 
budget van het MARIN aan het budget voor TNO. Uit pragmatisch en 
administratief oogpunt is er niet voor gekozen om een aparte subsidiestroom naar 
het MARIN in te richten.  
 
300 
Welke toekomstige en huidige materieel en IT-projecten vallen onder de 
prioritaire technologiegebieden van de Defensie Industrie Strategie 
(DIS)? 
 
Zie het antwoord op vraag 225. 
 
301 
Wat is de reden dat een groot aantal voorstellen betreffende de 
Commissie Defensie Materieel Ontwikkeling (CODEMO) zijn afgewezen 
(te weten 45 van de 63)? 
 
Het betreft vaak een combinatie van factoren. De belangrijkste redenen zijn: 
geen voorziene behoefte binnen Defensie, te laag innovatief gehalte (het te 
ontwikkelen product is al beschikbaar op de markt) of twijfels over de 
(technische) haalbaarheid van het voorstel. 
 
302 
Is het al bekend waaraan de resterende 1,3 miljoen euro binnen het 
CODEMO zal worden besteed? Zo ja, waaraan? 
 
Nee. Dat is afhankelijk van de ingediende en nog in te dienen voorstellen. 
 
303 
Is de overgebleven 1,3 miljoen euro toereikend voor de financiering van 
nieuwe voorstellen, aangezien van de 10 miljoen nu 8,7 miljoen euro 
besteed is? 
 
Codemo is afhankelijk van bedrijven voor het indienen van projectvoorstellen en 
de kwaliteit en relevantie voor Defensie daarvan. Dat maakt het lastig om in te 
schatten of, en zo ja wanneer, extra middelen moeten worden vrijgemaakt voor 
Codemo. Vooralsnog voldoet het budget. 
 
 Pagina 81 van 105
