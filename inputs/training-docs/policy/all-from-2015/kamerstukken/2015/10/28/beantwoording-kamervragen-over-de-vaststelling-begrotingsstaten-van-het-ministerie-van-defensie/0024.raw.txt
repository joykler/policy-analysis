Duitsland voor tankopleidingen en voor het gebruik en het onderhoud van 
 
 
achttien Duitse tanks en enkele andere voertuigen.  
  
Nederland en Duitsland hebben afgesproken dat zoveel mogelijk gebruik wordt 
 
gemaakt van Duitse voorzieningen. Als gevolg daarvan hoeft Nederland geen 
kostbare eigen organisaties in te richten voor de opleidingen op en het onderhoud 
van de tanks. Verder hoeft Nederland geen eigen munitievoorraad aan te houden 
want Nederland kan tegen vergoeding gebruikmaken van Duitse munitie. De 
kosten van munitie voor het reguliere oefenprogramma zijn inbegrepen in de 
exploitatiekosten. 
 
62 
Bestaat het risico van verdringing door de aanschaf van nieuwe 
onderzeeboten? 
70 
Is er op het gebied van onderzeediensten, gezien de investeringen die 
ander landen willen doen, ook een vergaande samenwerking mogelijk? 
 
De visie op de toekomst van de onderzeedienst (Kamerstuk 34 225, nr. 1 van 11 
juni jl.) licht het belang van de vervanging van de Walrusklasse nader toe. De 
brief onderstreept dat de verschillende fasen in het Defensiematerieelproces 
(DMP) zullen voorzien in steeds preciezere informatieverstrekking over de hoogte 
van de investering. De besluitvorming over de behoeftestelling is nog niet 
voltooid. Dit vergt een integrale afweging op basis van alle met de vervanging 
gepaard gaande kosten, waaronder de instandhouding en de ondersteuning van 
de onderzeebootcapaciteit gedurende de gehele levensduur (Life Cycle Costing). 
In deze besluitvorming worden eventuele verdringingseffecten meegewogen. Het 
besluit over de vervanging van de onderzeeboten is voorzien in 2018, binnen de 
dan geldende financiële kaders. 
 
Defensie streeft naar vergaande samenwerking gedurende de gehele levenscyclus 
van het materieel, maar is tegelijk afhankelijk van de bereidheid van partners om 
stappen te zetten. De voordelen bij onderzeebootsamenwerking worden niet 
zozeer bereikt door operationele inzet vanuit een gezamenlijke pool of een 
gedeelde capaciteit. De reden hiervoor is dat de meeste landen hun 
onderzeeboten op grond van nationale veiligheidsoverwegingen zelfstandig willen 
kunnen inzetten. De voordelen worden eerder gevonden op het terrein van de 
operationele gereedheid (opleiding en training) en de materiële gereedheid 
(onderhoud, reservedelen, programma’s voor levensduurverlenging). 
 
Defensie volgt de ontwikkelingen betreffende de vervanging van onderzeeboten in 
een aantal landen op de voet. Waar mogelijk zullen kansen worden benut om 
partners te betrekken bij het eigen vervangingstraject. Hiermee kunnen de 
voordelen van samenwerking worden vergroot en is de beoogde verdieping niet 
afhankelijk van de bereidheid van één partner. De ontwikkelingen in Australië, 
Canada, Duitsland, Noorwegen en Zweden bieden hiervoor op dit moment de 
meeste aanknopingspunten. Van deze landen zijn Australië en Noorwegen van 
plan hun onderzeeboten omstreeks dezelfde tijd te vervangen als de geplande 
vervanging van de Walrusklasse. 
 
 Pagina 24 van 105
