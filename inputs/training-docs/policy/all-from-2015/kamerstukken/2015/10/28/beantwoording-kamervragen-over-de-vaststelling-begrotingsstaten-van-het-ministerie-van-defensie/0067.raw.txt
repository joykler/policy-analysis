Sinds de inwerkingtreding van de Aanbestedingswet op defensie- en 
 
 
veiligheidsgebied in februari 2013 wordt defensiebreed bijgehouden hoe vaak 
Defensie een beroep doet op artikel 346. Sinds die tijd heeft Defensie dat gedaan  
voor ongeveer 120 opdrachten. Soms worden binnen één investeringsproject 
 
meerdere opdrachten geplaatst. Voorbeelden van lopende projecten, waarvoor 
Defensie een beroep heeft gedaan op artikel 346 zijn alle recente Codemo-
projecten, Maritime Ballistic Missile Defence en Medium Power radars, Verwerving 
helderheidsversterkende brillen, Verbeterd Operationeel Soldaat Systeem (VOSS) 
en Vervanging en modernisering Chinooks. Voor de toekomst wordt overwogen 
om een beroep te doen op artikel 346 voor onder meer (delen van) de grote 
maritieme vervangingsprojecten en C-RAM en Class 1 UAV-detectiecapaciteit. 
Defensie doet echter niet uitsluitend een beroep op artikel 346 bij 
investeringsprojecten. Ook in de exploitatie wordt gebruik gemaakt van artikel 
346, onder andere voor opdrachten ten behoeve van de strategische 
samenwerking met de industrie bij de instandhouding van luchtsystemen. 
 
226 
Welk deel van de totale investeringen in 2016 wordt afgerekend in 
dollars? 
 
De verwachting is dat een bedrag van ongeveer € 250 miljoen van de totale 
investeringen zal worden afgerekend in dollars. 
 
227 
Er worden maatregelen getroffen om de verwervingsketen te versteken. 
Aan welke maatregelen kan worden gedacht? Wordt er geïnvesteerd in 
meer kwalitatief betere verwervers? 
 
Zie het anwtoord op vraag 82. 
 
228 
Kunt u aangeven wat de redenen en oorzaken zijn voor het feit dat het 
budget tekortschiet om de komende vijftien jaar te voorzien in de 
investeringsbehoefte voor vervanging en vernieuwing? 
 
Het tekort op het investeringsbudget heeft verschillende oorzaken. Ten eerste 
wordt het beter onderkend, omdat Defensie steeds meer de 
levensduurbenadering hanteert. Daardoor wordt inzichtelijk welke vervangings- 
en instandhoudingsinvesteringen nog een plek in het investeringsplan moeten 
krijgen. Bovendien worden vanaf dit jaar alle projecten, ook die in planning, 
geïndexeerd. Toch kan er sprake zijn van te lage ramingen van projectkosten 
door bijvoorbeeld onderschatting van prijzen van nieuwere generaties materieel 
en de ontwikkeling van de dollarkoers. 
 
Voorts zijn er vooral in het verleden overhevelingen geweest tussen het 
investeringsbudget en exploitatie-uitgaven en hebben opeenvolgende 
taakstellingen geleid tot een terugval in de investeringen. Ook is er een aantal 
projecten met een grote financiële omvang, waardoor er weinig planningsvrijheid 
bestaat. Dit betreft bijvoorbeeld de projecten F-35, Chinook en DVOW. Ten slotte 
zijn er recent enkele grote projecten aan de Kamer gemeld die een ophoging van 
budget nodig hadden, zoals Chinook en DVOW. 
 
 Pagina 67 van 105
