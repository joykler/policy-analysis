95 
 
 
Wat is de ervaring met Concept Development and Experimentation 
(CD&E)-werkwijze? Kan er een lijst worden toegestuurd met CD&E- 
pilots? Hoeveel pilots hebben uiteindelijk tot een concrete aanbesteding 
 
geleid? 
 
Het vroegtijdig betrekken van de eindgebruikers bij het experimenteren met en 
toetsen van mogelijke innovaties wordt (mede) vorm gegeven in Concept 
Development & Experimentation (CD&E). CD&E is bedoeld om ontwikkelaars en 
gebruikers bij elkaar te brengen in het ontwikkel- en innovatietraject om 
producten en diensten in wording zo veel mogelijk te toetsen aan de operationele 
praktijk. CD&E kent vele verschijningsvormen: van workshops met ontwikkelaars 
en gebruikers, via gestileerde of meer realistische simulaties, tot proeftuinen, 
living labs en zelfs experimenten op de werkplek, ingebed in de dagelijkse 
praktijk. Dat maakt het opstellen van een lijst met CD&E pilots niet mogelijk, 
evenals een antwoord op de vraag welke pilots tot een aanbesteding hebben 
geleid. Defensie streeft ernaar de rol van CD&E in haar vernieuwingsprocessen te 
verstevigen. Dit sluit aan bij een andere ontwikkeling, namelijk die van 
permanente verbetering van deelsystemen in vaak relatief snelle innovatiecycli. 
Defensie verlegt haar rol daarbinnen meer naar die van eindgebruiker in plaats 
van ontwikkelaar, hetgeen het belang van CD&E benadrukt. 
 
96 
Klopt het dat marktpartijen die betrokken zijn bij pilots, zoals bij CD&E, 
niet mee kunnen doen met een eventuele aanbesteding die voortkomt uit 
een succesvolle pilot? Is er een mogelijkheid binnen de EU-regelgeving of 
aanbestedingswetgeving om dit wel mogelijk te maken? Vindt u het 
wenselijk dat partijen die hebben bijgedragen aan pilots ook mee kunnen 
doen aan een aanbesteding? Waarom wel/niet? 
 
De EU-regelgeving op dit gebied maakt het mogelijk dat de bij CD&E betrokken 
marktpartijen kunnen meedoen met een eventuele aanbesteding. Dat is ook 
wenselijk. Anders zouden marktpartijen niet meer in CD&E trajecten stappen. 
 
97 
Wanneer wordt gekozen voor een strategische partner voor de IT 
vernieuwing? Wat is de rol van deze partner precies? 
 
De aanbesteding wordt op dit moment voltooid. Er is een voorlopige gunning 
afgegeven en het contract zal binnenkort worden getekend. De strategische 
partner zal Defensie ondersteunen bij het verder professionaliseren van de IT-
regie, die zowel tijdens als na het vernieuwingstraject van groot belang is. 
 
98 
Wat zijn de financiële kaders voor de IT vernieuwing voor de 
aankomende vijf jaar? 
 
De financiële kaders zijn de exploitatie- en investeringsreeksen uit de begroting. 
Binnen die kaders zal Defensie keuzes maken welk deel bestemd is voor de 
huidige IT en welk deel voor de vernieuwing.  
 
 Pagina 35 van 105
