384 
 
 
Waarom maakt u niet duidelijk welke (nieuwe) investeringen 
gefinancierd worden met de extra middelen? Bent u de bereid dit alsnog  
aan te geven? 
 
 
Ten aanzien van het investeringsplan heeft een integrale afweging 
plaatsgevonden van de investeringsprojecten binnen de nieuwe financiÃ«le kaders. 
Hierdoor is niet exact weer te geven welke investeringen gefinancierd worden met 
de extra middelen. Immers er is geen onderscheid gemaakt in het bestaande 
investeringsbudget en het later toegevoegde budget. Wel is het zo dat het project 
modernisering en vervanging Chinook en het Verbeterd operationeel Soldaat 
Systeem (VOSS) met voorrang worden gerealiseerd.  
 
385 
Waarom gaat u in de tekstuele toelichting op de motie-Van der Staaij I 
verder niet in op de internationale veiligheidssituatie, het ambitieniveau 
van de krijgsmacht en de verhouding tussen slagkracht en nationale 
inzet? 
 
In de Beleidsbrief Internationale Veiligheid van 14 november 2014 (Kamerstuk 33 
694, nr. 6) is het kabinet uitvoerig ingegaan op de nieuwe veiligheidscontext en 
de betekenis daarvan voor de krijgsmacht. Ook deze brief maakt deel uit van de 
uitvoering van de motie-Van der Staaij c.s. (Kamerstuk 34 000, nr. 23). In de 
brief van 19 juni jl. over de uitvoering van de motie-Van der Staaij c.s. 
(Kamerstuk 33 763, nr. 81) wordt dan ook naar deze brief verwezen. In de brief 
van 19 juni jl. is tevens een aparte paragraaf opgenomen over het ambitieniveau. 
 
386 
Op welke termijn denkt u de personele tekorten opgelost te hebben? 
 
Personeelstekorten zullen blijven bestaan. Defensie zal net als andere werkgevers 
altijd te maken hebben met personeel dat lastig te werven is en waarvan een 
tekort op de gehele arbeidsmarkt bestaat. Defensie zal echter blijven streven 
naar een optimaal gevulde organisatie. 
 
387 
Klopt het dat versnelde afschrijvingen, zoals bijvoorbeeld een hogere 
slijtage van scheepsmotoren als gevolg van boven planmatig hoge 
vaarturen tijdens de antipiraterijmissies, niet vanuit het BIV kunnen 
worden gefinancierd? Bent u bereid de afspraken over financiering van 
missies te verruimen? 
 
Defensie gebruikt geen afschrijvingssystematiek voor materieel. In de raming van 
missies worden aan missies gerelateerde additionele kosten meegenomen, 
conform de afspraken naar aanleiding van de motie-Knops/Ten Broeke uit 2012 
en de motie-Aasted Madsen-van Stiphout/Ten Broeke uit 2010. Deze additionele 
uitgaven worden gedekt uit het BIV. Dit geldt ook voor kosten die voortkomen uit 
verhoogde slijtage en eventueel verhoogd verbruik van reservedelen. 
 
 Pagina 101 van 105
