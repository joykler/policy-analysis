120 
 
 
Klopt het dat het ziekteverzuim bij Defensie aan het toenemen is? In 
hoeverre heeft de hoge werkdruk hiermee te maken?  
 
 
Nee dat klopt niet. Het ziekteverzuim bij Defensie vertoont over de afgelopen 
jaren voor zowel militair- als burgerpersoneel juist een dalende trend. 
 
121 
Weet u wat de redenen zijn voor de hogere irreguliere uitstroom de 
afgelopen jaren? Klopt het dat achterblijvende arbeidsvoorwaarden, 
gebrek aan carrièreperspectief (numerus fixus), gebrek aan 
ontwikkelingsmogelijkheden (budgettaire problemen) en de hoge 
werkdruk belangrijke redenen voor deze uitstroom zijn en wat gaat u 
hieraan doen? 
 
De redenen voor een verhoogde irreguliere uitstroom de afgelopen jaren ligt 
vooral in de opgelegde krimp van Defensie. Personeel moest vertrekken naar 
aanleiding van de bezuinigingen uit de Beleidsbrief 2011. De top drie van meest 
genoemde redenen bij vertrek bestaat uit: ‘interessante(re) mogelijkheden buiten 
Defensie’, ‘loopbaan-/ontwikkelingsmogelijkheden’ en ‘reorganisatie’. Nu Defensie 
de reorganisatie grotendeels achter de rug heeft, zal de verhoogde irreguliere 
uitstroom naar verwachting afnemen. 
 
122 
Klopt het dat numerus fixus van 2016 niet gehaald wordt en als de 
leegloop niet tot stand wordt gebracht ook de (nieuwe!) numerus fixus 
van 2020 niet haalbaar zal zijn? Wat gaat u hieraan doen? 
342 
Is er sprake van een gewenst evenwicht in het aantal functionarissen 
burgerpersoneel per salarisschaal in 2016? Zo nee, op welke wijze zal dit 
verder wijzigen? 
343 
Is er sprake van een gewenst evenwicht in het aantal militairen per rang 
in 2016? Zo nee, op welke wijze zal dit verder wijzigen? 
 
De afgelopen jaren is toegewerkt naar de formatie 2016. Op dit moment is het 
gewenste evenwicht nog niet geheel bereikt. De verwachting is dat het evenwicht 
in 2016 wel grotendeels wordt bereikt. In een aantal schalen en rangen zijn de 
verschillen ten opzichte van de formatie 2016 wat groter. De komende jaren 
wordt door gebruikmaking van de instrumenten in het in- door- en 
uitstroomproces gewerkt aan de verbetering van de balans in deze schalen en 
rangen. 
 
123 
Hoe past een eventuele cao (loon)verbetering in de begroting? 
124 
Is er binnen de begroting ruimte om het akkoord, dat reeds is 
goedgekeurd, te bewerkstelligen loonververhoging? 
 
Aanpassingen in de cao worden verwerkt binnen de begroting. Voor de 
loonontwikkeling die voortvloeit uit het bovensectoraal akkoord geldt dat deze 
voor 2015 zal worden verwerkt in de tweede suppletoire begroting 2015. Voor de 
 Pagina 42 van 105
