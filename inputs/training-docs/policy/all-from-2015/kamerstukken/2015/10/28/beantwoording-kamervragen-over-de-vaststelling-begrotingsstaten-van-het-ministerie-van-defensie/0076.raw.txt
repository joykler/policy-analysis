276 
Waarom is een deel van het project Vervanging Mortieren doorgeschoven  
naar 2022? Is het prijstechnisch niet voordeliger om een groot aantal 
 
aan te schaffen? 
 
De splitsing in het project is een gevolg van het stellen van prioriteiten in het 
investeringsplan. In dit project is sprake van verschillende deelprojecten. De 
voordelen van schaalgrootte zijn van toepassing op deelprojectenniveau. De 
splitsing veroorzaakt geen verspreide aanschaf van hetzelfde materieel zodat 
geen prijstechnisch nadeel ontstaat.  
 
277 
In welk jaar of jaren komen de 730 miljoen euro aan verplichtingen die u 
aangaat in het kader van de verwerving van de F-35 tot uitgave? Voorziet 
u afdekking van de risico's van een verdere stijging van de 
plandollarkoers? 
279 
Klopt het dat er bij de verplichtingen in 2016 van 730 miljoen euro voor 
de verwerving F-35 een groot deel hiervan (70%) rekening zal moeten 
worden gehouden met een hogere dollarkoers? 
280 
Met welke dollarkoers moet het kabinet bij de verwerving van de F-35 in 
2016 (730 miljoen euro) rekening houden? 
 
In 2016 zal voor een bedrag van ongeveer $ 850 miljoen aan verplichtingen 
worden aangegaan. Het grootste deel van de verplichtingen wordt aangegaan in 
het vierde kwartaal van 2016. Hierbij is overigens niet geanticipeerd op een 
mogelijke Block Buy in het F-35-programma. Afhankelijk van de aard en het 
moment van de afspraken die in dat kader worden gemaakt, kan dit bedrag nog 
worden gewijzigd. 
 
Het afdekken van het valutarisico gebeurt op het moment dat een verplichting 
wordt aangegaan en een valutatermijncontract kan worden gesloten. Het eerder 
afdekken van het valutarisico is niet toegestaan. De dollarkoers van het moment 
waarop de verplichting wordt aangegaan bepaalt de koers voor het 
valutatermijncontract dat wordt gesloten. De aangegane verplichting in 2016 leidt 
tot uitgaven verspreid over de jaren 2016-2020, waarvan circa 40 procent in 
2018. 
 
278 
Kunt u een integrale overzicht geven van alle vastgoedprojecten bij 
Rijksvastgoedbedrijf? 
 
Het Rijksvastgoedbedrijf heeft een kleine vierhonderd investeringsprojecten voor 
Defensie in diverse stadia van uitvoering. Voorbeelden zijn nieuwbouw van 
legering op de Van Ghentkazerne, de ontmanteling van schietbanen op de 
Leusderheide, bodemsaneringsprojecten, aanpassing van een keuken in een 
gebouw van het Militair Revalidatiecentrum in Doorn, de huisvesting van het 
EATC op vliegbasis Eindhoven en sanering van een bospomp op dezelfde locatie. 
Als ook andere categorieÃ«n projecten worden meegerekend, zoals 
instandhoudingsprojecten en de covo-projecten (commandanten voorzieningen), 
 Pagina 76 van 105
