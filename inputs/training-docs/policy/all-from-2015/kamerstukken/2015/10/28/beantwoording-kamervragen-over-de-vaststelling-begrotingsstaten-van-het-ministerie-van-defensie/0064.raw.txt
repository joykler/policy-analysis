213 
 
 
Waaruit bestaat de voorziene externe inhuur van personeel binnen het 
CLSK in 2016 en 2017?  
 
 
De inhuur in 2014 en 2015 betrof technisch personeel met name voor 
vliegtuigonderhoud, medisch personeel en cabin attendants (deel uitmakend van 
een flexpool). Tevens was inhuurcapaciteit nodig voor training en kennis op het 
gebied van SAP en voor fysieke distributie (eveneens in een flexpool). Voor 2016 
en 2017 wordt ook inhuur voorzien, met dien verstande dat een verhoogde 
instroom van medici, technisch personeel en logistiek personeel wordt verwacht 
waardoor de omvang van inhuur zal afnemen. 
 
214 
Klopt het dat de KMar niet meer personeel in dienst krijgt de komende 
jaren, terwijl er wel zes HRB-pelotons bijkomen eind 2016? 
 
De zes HRB-pelotons zullen in eerste instantie worden gevuld met eigen 
personeel, maar tegelijkertijd wordt ook extra personeel aangenomen en 
opgeleid.  
 
215 
Kunt u toelichten hoeveel, uitgedrukt in euro en fte, het Defensie 
jaarlijks kost om koninklijke paleizen te bewaken en te beveiligen? 
220 
Welke zeven objecten bewaakt de Koninklijke Marechaussee permanent 
en tegen welke kosten, per object? 
 
Defensie doet uit veiligheidsoverwegingen geen uitspraken over uitgaven van 
deze aard. De reden is dat hieruit informatie over de beveiliging van de 
desbetreffende objecten zou kunnen worden ontleend. 
 
216 
Kunt u toelichten hoeveel, uitgedrukt in euro en fte, Defensie jaarlijks in 
totaal kwijt is ten behoeve van opdrachten en werkzaamheden voor De 
Koning? 
 
De KMar draagt zorg voor het bewaken en beveiligen van vitale objecten. 
Defensie doet uit veiligheidsoverwegingen geen uitspraken over uitgaven van 
deze aard. De reden is dat hieruit informatie over de beveiliging van de te 
beveiligen objecten zou kunnen worden ontleend. Het Militaire Huis, als deel van 
de Dienst Koninklijk Huis, draagt zorg voor de coördinatie en uitvoering van het 
militair ceremonieel en het organiseren van evenementen voor de koning. Het 
Militair Huis bestaat uit 15 vte’n. In begroting I de Koning 2016 is hiervoor een 
bedrag van ongeveer € 1,8 miljoen geraamd. Het leveren van militair ceremonieel 
(bv. bij Prinsjesdag, staatsbezoeken, de inhuldiging etc.) is onderdeel van de 
reguliere bedrijfsvoering en is lastig uit te drukken in vte’n. 
 Pagina 64 van 105
