202 
 
 
Waarom wordt er in de komende jaren minder geld op de begroting 
vrijgemaakt voor personele uitgaven (tabel blz. 36), terwijl er juist  
tekorten zijn op dit vlak (zie noot 9 op blz. 39)? 
 
 
De personele uitgaven van het CLAS worden in deze vraag vergeleken met de 
doelstellingenmatrix van het CLSK. 
 
203 
Klopt het dat het budget voor de materiële uitgaven bij de 
Landstrijdkrachten oploopt? 
 
Ja, het klopt dat het budget voor de materiële uitgaven bij de Landstrijdkrachten 
oploopt. Dit wordt veroorzaakt doordat in het verleden diverse keren budget is 
toegevoegd via herschikkingen binnen de defensiebegroting. Per saldo ontstaat 
hierdoor een stijging in het budget voor materiële uitgaven bij de 
Landstrijdkrachten. Ook is het budget voor materiële uitgaven voor 2016 dit jaar 
opgehoogd als gevolg van een technische herschikking van middelen voor het 
Matlogco van de programma-uitgaven naar de apparaatsuitgaven. 
 
204 
Waaruit bestaat de 20% niet juridisch verplichte uitgaven? 
 
Zie het antwoord op vraag 10. 
 
205 
Wat betekent de zin "vooralsnog wordt voorzien om tot 2023 met de 
Cougar door te vliegen"? Houdt u eventueel rekening met een langere 
doorvlieg periode? 
 
Zoals bekend is besloten tot het aanhouden en uitbreiden van de Cougar-vloot 
2023 als gevolg van de ontstane capability-gap door de vertraagde invoer van de 
NH-90 (Kamerstuk 25 928, nr. 68). Vooralsnog is er geen aanleiding om de 
termijn “tot 2023” aan te passen. 
 
206 
Klopt het dat de Cougars met een relatief kleine extra investering 
eventueel tot 2030 kunnen doorvliegen? Heeft u onderzocht welke 
investering hiervoor nodig zou zijn? En zo nee, waarom niet? 
 
Dit is niet onderzocht. Als hiertoe aanleiding is, zal uiteraard bekeken worden 
welke investering hiervoor nodig zou zijn. 
 
207 
Wat is de stand van zaken wat betreft het uitbesteden van onderhoud 
van de Cougars aan de industrie? 
 
Onlangs is het sourcingonderzoek ‘Instandhouding Cougar’ voltooid. Onderhoud in 
eigen beheer is het meest effectief en efficiënt gebleken, waarbij Defensie één of 
meerdere marktpartijen zal contracteren voor het uitvoeren van fase-inspecties. 
 
 Pagina 62 van 105
