320 
 
 
Hoeveel en welke (rang/schaal) medewerkers van Defensie, zowel 
militair- als burgerpersoneel, maken aanspraak op gebruik van, dan wel  
een eigen dienstauto met chauffeur? 
 
321 
Hoeveel dienstauto’s met chauffeur zijn er bij Defensie beschikbaar, en 
voor welke medewerkers? 
 
Deze vervoersvorm betreft zowel dienstvervoer, waarbij een medewerker 
gedurende de duur van zijn functie permanent een eigen auto met chauffeur ter 
beschikking heeft, als incidenteel dienstvervoer, waarbij een medewerker 
incidenteel gebruik kan maken van VIP-vervoer over de weg. 
 
Rechthebbenden op permanent dienstvervoer zijn burgers in ten minste BBRA 
schaal 18 (totaal 5) en militairen in ten minste de rang van vice-
admiraal/luitenant-generaal (totaal 9). De groep rechthebbenden op incidenteel 
dienstvervoer met chauffeur bestaat uit militairen in de rang van ten minste 
commandeur/brigadegeneraal/commodore en burgers in ten minste schaal 16. In 
uitzonderlijke gevallen wordt dit vervoer ook ingezet voor dienstreizen op 
uitnodiging van de minister ten behoeve van bijvoorbeeld dragers van de Militaire 
Willemsorde (zie DP40-10, regeling 2200, punt 6b voor een uitputtende 
opsomming). 
 
Het permanente dienstvervoer wordt verricht met 14 voertuigen en 14 
chauffeurs. Het incidentele dienstvervoer wordt verzorgd door een pool van 26 
voertuigen en 52 chauffeurs.  
 
Incidenteel dienstvervoer betreft 70 militairen en 35 burgers. Het totale aantal 
medewerkers dat gebruik kan maken van een dienstauto met chauffeur komt 
daarmee op 79 (70 plus 9) militairen en 40 (35 plus 5) burgermedewerkers. Het 
gaat in totaal dus om 119 medewerkers. 
 
322 
Hoeveel kosten de dienstauto’s met chauffeur per jaar? 
 
Een dienstauto met chauffeur kost gemiddeld € 91.648 per jaar. Dit is inclusief de 
aanschafwaarde, exploitatiekosten en personeelskosten chauffeurs, maar 
exclusief brandstof en onvoorziene uitgaven. 
 
323 
Klopt het dat in 2016 bij DMO gemiddeld 838 meer personen werkzaam 
zijn ten opzichte van 2015? Om welke functies gaat het? 
 
Het gaat op pagina 73 niet om de DMO maar om het CDC. De verwachte 
personele bezetting van het CDC is in 2016 838 vte’n hoger dan in 2015. De 
belangrijkste oorzaak is dat een aantal reorganisaties (waaronder die van de 
Defensie Gezondheidszorg Organisatie) zijn vertraagd naar 2016. Dit heeft tot 
gevolg dat de formatie in 2016 stijgt ten opzichte van 2015 en hierdoor ook de 
personele bezetting. Bovendien is in 2015 nog sprake van een ondervulling bij het 
CDC, waarvan het de verwachting is dat deze in 2016 wordt ingelopen. 
 
 Pagina 87 van 105
