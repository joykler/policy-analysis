vertraging van projecten. Planning en ambitie van investeringen moeten immers 
 
 
binnen de beschikbare financiÃ«le kaders worden gebracht. In de begroting 2016 is 
inzichtelijk gemaakt welke keuzes zijn gemaakt. Dit betreft onder meer het  
uitstellen van de MALE-UAV. 
 
 
92 
Welk bedrag is, gezien het belang het kabinet hecht aan kort-cyclische 
kleinschalige innovatie-projecten, (extra) toegekend aan dit soort 
projecten? 
 
Het is belangrijk defensiebreed het aanpassingsvermogen te versterken, daartoe 
de voorwaarden te scheppen en Defensie beter in staat stellen innovatieve 
initiatieven te omarmen. De inspanningen zullen het komende jaar gericht zijn op 
initiatieven die kort-cyclische innovatie mogelijk maken en stimuleren. Het gaat 
daarbij niet alleen om het stimuleren van kort-cyclische innovaties maar ook om 
het in kaart brengen van obstakels voor innovatie en deze wegnemen. Deze 
inspanningen zijn niet apart gebudgetteerd en worden binnen de organisatie 
opgepakt. Voorts dienen innovatie-projecten zich vaak onverwacht aan. Dat 
maakt het moeilijk deze vooraf te budgetteren. In voorkomend geval wordt 
gebruik gemaakt van bestaande budgetten.  
 
93 
Op welke wijze gaat u de samenwerkingsverbanden met 
Kennisinstellingen en het bedrijfsleven verstevigen? Liggen er al 
concrete plannen? Zo nee, waarom niet? Zo ja, hoe zien deze er uit? 
 
De wijze waarop innovatieprocessen en innovatiesystemen in de moderne 
maatschappij gestalte krijgen, verandert. Defensie wordt steeds afhankelijker van 
anderen om bij te blijven en waar nodig voorop te lopen in de vernieuwing van 
capaciteiten, processen en structuren. Ter versteviging van de 
samenwerkingsverbanden voert Defensie een dialoog met kennisinstellingen en 
het bedrijfsleven. Op welke wijze dat concreet wordt ingevuld zal het komende 
jaar verder worden vormgegeven. 
 
94 
Wat wordt er precies bedoeld met kort-cyclisch innoveren? Welke 
innovatieprojecten zijn er? Worden de partners uit de gouden driehoek 
hierbij betrokken? 
 
Defensie heeft een goede reputatie wat betreft structurele kennisopbouw en 
geplande, vaak langjarige, innovatietrajecten. Dit geldt zeker daar waar het 
upgraden of vervangen van hoofdwapensystemen en belangrijke componenten 
betreft, zoals geavanceerde sensorsystemen. Daarnaast zijn er steeds vaker 
snelle technologische ontwikkelingen die vragen om kort-cyclische innovaties. Met 
kort-cyclisch innoveren wordt bedoeld dat een snelle (technologische) 
ontwikkeling die interessant is voor Defensie zo spoedig mogelijk in de 
organisatie wordt toegepast. Aangezien het hier veelal gaat om innovatie dichtbij 
de werkvloer is er geen integraal overzicht op centraal niveau van deze 
innovatieprojecten en wordt dit ook niet nagestreefd. Uiteraard wordt de gouden 
driehoek waar mogelijk en zinvol betrokken. 
 
 Pagina 34 van 105
