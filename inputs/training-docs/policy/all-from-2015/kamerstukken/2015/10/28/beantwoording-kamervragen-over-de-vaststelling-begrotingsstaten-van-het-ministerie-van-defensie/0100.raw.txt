380 
 
 
Klopt het dat M-fregat Zr. Ms. Van Amstel in 2025 rond de nu verwachte 
vervanging 32 jaar in dienst zal zijn, en mijnenjager Zr. Ms. Makkum 40  
jaar? Wat betekent de vertraging van de vervanging van deze schepen 
 
waartoe u nu besloten heeft, en mogelijk verdere vertragingen in de 
toekomst, voor de exploitatiekosten en inzetbaarheid van de M-fregatten 
en mijnenjagers? 
 
Ja. Zie ook het antwoord op vraag 30. Voor beide klassen schepen is bij de 
behoeftestelling uitgegaan van een technische levensduur. Dat betreft altijd een 
inschatting. Beide type schepen zijn te zijner tijd wel langer in dienst dan die 
technische levensduur. Als voor alle technische systemen geldt voor deze typen 
schepen dat ouderdom een toename van storing met zich mee brengt en een 
hogere exploitatielast. Deze zijn op voorhand meestal niet te voorspellen of te 
kwantificeren. Hoe langer de schepen in dienst zijn, hoe groter de kans daarop. 
Defensie neemt deze aspecten mee in de afweging van vervangingsprojecten. 
 
381 
Hoe heeft u de hogere Amerikaanse inflatie verwerkt in de investeringen 
de komende 15 jaar? Zijn alle projecten in het DIP, dus ook degene 
waarover nog geen officiÃ«le behoeftestelling in het kader van het DMP is 
vastgesteld, volledig gecompenseerd? Zo nee, welke niet? 
 
In 2015 is er geen sprake van hogere Amerikaanse inflatie. De defensiebegroting 
wordt in principe jaarlijks, conform de reguliere systematiek, gecompenseerd 
voor de effecten van loon- en prijsontwikkeling (Nederlandse inflatiecijfers). 
Defensie indexeert alle investeringsprojecten, waar van toepassing op grond van 
onderliggende contracten. Waar de compensatie voor de effecten van de 
Nederlandse loon- en prijsontwikkeling niet toereikend is, leidt dit tot 
prioriteitstelling in het investeringsplan en daarmee tot een vertraging en/of 
herschikking van projecten. Zie ook het antwoord op vraag 11.  
 
382 
Bent u met de huidige budgetten in staat om in de aankomende jaren de 
basisgereedheid te garanderen met voldoende budget voor exploitatie en 
de wapensystemen te vernieuwen die in de aankomende twintig jaar 
moeten worden vervangen? Zo nee, welk bedrag komt u jaarlijks tekort 
voor de exploitatie en investeringen? 
 
Zie het antwoord op vraag 1. 
 
383 
Waarom is de verdeling van de extra middelen niet herleidbaar tot de 
verschillende defensieonderdelen / operationele commando's? Kun u dit 
alsnog inzichtelijk maken? 
 
Zie het antwoord op vraag 2. 
 
 Pagina 100 van 105
