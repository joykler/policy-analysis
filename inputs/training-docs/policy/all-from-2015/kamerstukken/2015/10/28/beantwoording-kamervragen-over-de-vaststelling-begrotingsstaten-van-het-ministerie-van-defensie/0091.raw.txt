339 
Hoeveel legeringsplekken van Defensie zijn gemiddeld per dag en per  
maand bezet? 
 
 
Er zijn verschillende soorten slaapplaatsen, namelijk voor vaste binnenslapers, 
voor deelnemers aan oefeningen en voor deelnemers aan een opleiding. Al naar 
gelang de duur en de omvang van een opleiding of een oefening kan de 
dagelijkse bezettingsgraad per locatie fluctueren. Uit een recente meting blijkt dat 
de gemiddelde bezetting per maand over alle bedden 78 procent is.  
 
340 
Hoeveel medewerkers van Defensie zijn zogenaamde binnenslaper, 
uitgedrukt in absolute aantallen en percentage? 
 
Defensie heeft op dit moment 13.000 binnenslapers. Dit betreft circa 23 procent 
van het totaal aantal medewerkers dat Defensie in dienst heeft. 
 
341 
Hoe worden de teruglopende budgetten van taakuitvoering bij alle 
krijgsmachtsonderdelen verklaard? 
 
Zie het antwoord op vraag 189. 
 
342 
Is er sprake van een gewenst evenwicht in het aantal functionarissen 
burgerpersoneel per salarisschaal in 2016? Zo nee, op welke wijze zal dit 
verder wijzigen? 
343 
Is er sprake van een gewenst evenwicht in het aantal militairen per rang 
in 2016? Zo nee, op welke wijze zal dit verder wijzigen? 
 
Zie het antwoord op vraag 122. 
 
344 
Welke gevolgen hebben uw eigen bezuinigingen, onder meer de 
taakstelling van 48 miljoen euro en onder meer op de DMO, gehad op de 
verwervingsketen? Bent u bereid dit inzichtelijk te maken? 
 
De maatregelen om de taakstelling Rijksdienst van € 48 miljoen te realiseren 
hebben geen direct effect gehad op de verwervingsketen bij de DMO. Wel is het 
doel om op termijn op het gebied van inkoop efficiënter te werken, waardoor 
minder inhuur mogelijk wordt.  
 
 Pagina 91 van 105
