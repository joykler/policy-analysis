128 
 
 
Gaat u voor het aantrekken en behoud van diverse personeelsgroepen de 
loonstructuur aanpassen?  
 
 
De uitvoering van het actieplan werving en behoud uit 2013 heeft bijgedragen 
aan voldoende instroom voor het merendeel van de functies en aan de vulling 
overeenkomstig de behoefte. Wel blijft het voor bepaalde functies lastig om de 
gewenste vulling te bereiken. Het betreft de zogenoemde schaarste-categorieën. 
Defensie heeft gerichte maatregelen genomen om ook bij deze categorieën tot de 
gewenste vulling te komen. Zo worden door het Dienstencentrum Werving en 
Selectie in samenspraak met de defensieonderdelen, gerichte reclamespots en 
online arbeidsmarktcommunicatie ingezet alsmede specifieke 
wervingsevenementen die aansluiten bij het opleidingsniveau (onder andere 
Techbase). 
 
Daarnaast zal verder worden gewerkt aan de doorontwikkeling van het Flexibel 
Personeel Systeem (FPS). De gemaakte afspraken over het FPS, die onder meer 
zien op de intensivering van loopbaanbegeleiding, versterking van scholing en 
opleiding en het flexibiliseren van het doorstroommoment naar FPS fase 3, 
worden in volgende deelakkoorden geconcretiseerd. De conclusies en 
aanbevelingen van de beleidsdoorlichting FPS, die op 28 mei aan uw Kamer zijn 
verstuurd, zullen worden meegenomen bij de doorontwikkeling van het FPS. 
Zolang het overleg met de centrales van overheidspersoneel gaande is, kan ik u 
over de inhoud van de doorontwikkeling van het FPS nog niet nader informeren. 
 
129 
Hoe werkt u aan het verbeteren van de ramingssystematiek? 
 
Zie het antwoord op vraag 40. 
 
130 
In hoeverre wordt in het kader van goede interne control-functies 
ingezet op verbetering van de projectadministratie bij het project F-35? 
 
In 2015 is reeds extra personele (financiële) capaciteit aan het project F-35 
toegevoegd. Verder wordt onderzocht of en hoe het projectmanagement voor 
grote projecten structureel beter ondersteund kan worden. Daarnaast heeft 
Defensie onderzocht of er verbeteringen mogelijk zijn in de inrichting van de 
projectadministraties binnen Defensie Materieel Organisatie (DMO). De 
uitkomsten van dit onderzoek bevatten aanknopingspunten voor de verdere 
verbeteringen van projectadministraties. Voorstellen voor verbetering worden nu 
– waar nodig en mogelijk – geïmplementeerd.  
 
131 
Wanneer komt er een definitief besluit over het AOW-gat? 
 
In het eerste deelakkoord arbeidsvoorwaarden Defensie is vastgelegd dat AOW en 
pensioenleeftijd aan elkaar gekoppeld zullen worden. Hierdoor is er op termijn 
geen sprake meer van een AOW-gat. Met de centrales van overheidspersoneel is 
een voorziening voor het AOW-gat overeengekomen die in oktober 2015 in 
werking is getreden, met terugwerkende kracht tot 1 januari 2013. Alle 
deelakkoorden samen vormen straks het arbeidsvoorwaardenakkoord. Het 
 Pagina 44 van 105
