274 
 
 
Is een nieuwe streefdatum vastgesteld, aangezien in eerste instantie de 
eerste Reaper in 2017 in gebruik genomen zou kunnen worden? Zo ja,  
welke? 
 
275 
In hoeverre gaat de samenwerking met het Duitse Reaperprogramma 
nog door? En wat zijn de implicaties voor deelneming aan de zogeheten 
NATO Reaper User Group? 
 
Het project MALE UAV is, met de bijbehorende voorbereidingen op de vliegbasis 
Leeuwarden, om financiële redenen met zeven jaar vertraagd ten opzichte van de 
begroting 2015. Het DMP-proces voor dit project vertraagt mee. Vandaar dat het 
project niet meer in het MPO is opgenomen. Zodra het project weer binnen de 
horizon van het MPO komt wordt het weer opgenomen, met een bijbehorende 
planning. Als onderdeel van het begrotingsproces wordt elk jaar het 
investeringsplan in balans gebracht met het financieel kader. Dit proces brengt 
met zich mee dat keuzes gemaakt moeten worden. Die herschikkingen houden 
ook in dat projecten vertraagd kunnen worden. De MALE UAV is daardoor in de 
tijd naar achteren geschoven. Door het later beschikbaar komen van een eigen 
capaciteit om te voorzien in operationele en strategische luchtwaarneming blijft 
Defensie vooralsnog grotendeels afhankelijk van coalitiecapaciteiten op dit 
gebied. Instroom zou op basis van de vertraging rondom 2024 – 2025 plaats 
kunnen vinden. Met Duitsland vond informatieuitwisseling plaats over de 
wederzijdse plannen op het gebied van onbemande luchtvaartuigen. Dat contact 
zal blijven bestaan, evenals de deelneming aan relevante Navo en EDA-
overlegfora. Nederland maakt geen deel uit van de Reaper user group die alleen 
open staat voor de landen die het systeem hebben verworven. Het onderzoek of 
op alternatieve wijze, bijvoorbeeld via een leaseconstructie, eerder in deze 
behoefte kan worden voorzien is in gang gezet. De vraag wanneer het onderzoek 
voltooid kan zijn maakt deel uit van de startfase van het onderzoek. 
 
89 
Welke gevolgen heeft de hoge dollarkoers voor de investeringen die in 
2016 gedaan worden in de F-35? 
 
Het effect van de hoge dollarkoers is geraamd op € 13 miljoen in 2016. Deze 
geraamde hogere uitgave is verwerkt in de geraamde uitgaven Verwerving F-35 
in de begroting 2016.  
 
90 
Zijn de investeringen die gedaan worden voor de LC-fregatten ook 
duurder door de hoge dollarkoers? Zo ja, hoe is dit opgelost? 
91 
Zijn de investeringen die gedaan worden in andere kapitale 
munitiesoorten duurder door de hoge dollarkoers? Zo ja, hoe wordt dit 
opgelost? 
 
De investeringen in de SM-2 geleide raketten voor de LC-fregatten zullen naar 
verwachting leiden tot hogere uitgaven vanwege de hogere dollarkoers. Het 
investeringsbudget voor andere kapitale munitiesoorten is eveneens verhoogd 
vanwege de hogere dollarkoers. Deze geraamde hogere uitgave heeft mede 
geleid tot prioriteitstelling in het investeringsplan en daarmee onder meer tot een 
 Pagina 33 van 105
