inzetbaarheidsdoelstellingen. In de inzetbaarheidsrapportage heb ik overigens ook 
 
 
gemeld dat het Defensie geen operationeel gevoelige informatie openbaar maakt. 
De rapportage bevat daarom geen exacte percentages, aantallen of specifieke  
typeaanduidingen. 
 
 
30 
Klopt het dat alle nieuwbouwprojecten voor de marine zijn met één of 
meerdere jaren uitgesteld: vervanging M-fregatten, Landing Platform 
Docks (LPD’s), onderzeeboten en mijnenjagers? Zo ja, waarom en welke 
consequenties gaat dit krijgen voor de marine? 
379 
Klopt het dat bij zowel de mijnenbestrijdingsvaartuigen als de M-
fregatten voor de periode 2019-2016, vergeleken met de ramingen van 
2015, bedragen van respectievelijk ruim 100 miljoen euro en ruim 70 
miljoen euro weggehaald zijn? Zo ja, waarom? Wat zijn de consequenties 
voor deze projecten en op welke wijze bent u voornemens deze middelen 
dan aan te wenden? 
 
Voor de planning van grote materieelprojecten kijkt Defensie ver vooruit. Dit 
heeft te maken met de benodigde voorbereidingstijd en met de financiële 
inpasbaarheid op de lange termijn. In de planning zijn vervangingen voorzien van 
de multipurpose fregatten, onderzeeboten, landing platform docks en 
mijnenbestrijdingsvaartuigen. In bijlage 4.2 van de begroting 2016 zijn de 
verschillen met de wapensysteemsjablonen van de begroting 2015 benoemd. Bij 
de vervanging van multipurpose fregatten, mijnenbestrijdingsvaartuigen, landing 
platform docks en onderzeeboten is opgemerkt dat die met één of enkele jaren 
zijn vertraagd.  
 
Het beeld, dat bedragen zijn weggehaald bij de mijnenbestrijdingsvaartuigen en 
de multipurpose fregatten van respectievelijk ruim € 100 miljoen en ruim € 70 
miljoen euro, is onjuist en wordt veroorzaakt door bij het beoordelen van de 
wapensystemen uitsluitend enkele jaren in beschouwing te nemen (in dit geval de 
jaren 2019 tot 2026). Hierdoor zijn bijvoorbeeld de effecten van verschuiving van 
projecten door de jaren heen en het aanpassen van de projectreeks in de jaren 
niet zichtbaar. Beide projectbudgetten zijn niet verlaagd, maar over meerdere 
jaren, tot na 2026, verdeeld. Zo is bij wapensysteem 7 
(mijnenbestrijdingsvaartuigen) sprake van zowel vertraging van het project met 
een jaar en het herschikken van de hoogte van de investering in de projectjaren 
als het actualiseren van zowel de materiële en de personele exploitatie. Als alleen 
de periode 2019 tot 2026 wordt beschouwd, bedraagt het cumulatieve effect 
tussen de begroting 2015 en de begroting 2016 afgerond ongeveer € 92 miljoen. 
Wapensysteem 2 (multipurpose fregatten) is vertraagd van uitvoering in 2023 tot 
2026 naar 2023 tot 2028 en de materiële exploitatie is geactualiseerd. Het 
cumulatieve effect in de periode 2019 tot 2026 bedraagt hier € 74,2 miljoen. 
 
31 
Komt Defensie met de jarenlange onderinvesteringen, de boeggolf aan 
uitgestelde investeringen en het ook nu weer verder uitstellen van vele 
investeringen uit de neerwaartse spiraal van steeds hoger oplopende 
exploitatiekosten die gedekt moeten worden vanuit het 
investeringsbudget? Hoe gaat u deze spiraal doorbreken? 
 Pagina 15 van 105
