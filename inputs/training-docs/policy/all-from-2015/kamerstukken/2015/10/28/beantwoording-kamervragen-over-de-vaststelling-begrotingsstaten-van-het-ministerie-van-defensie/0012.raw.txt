21 
 
 
Op welke wijze gaat u de onvolkomenheden en aandachtspunten, die de 
Algemene Rekenkamer in het Verantwoordingsonderzoek over 2014  
benoemde, oplossen? Waarom is dit geen onderdeel van de 
 
beleidsprioriteiten en heeft u dit niet zichtbaar in de beleidsagenda 
opgenomen? 
 
In het Verantwoordingsonderzoek 2014 is er sprake van zeven onvolkomenheden 
en drie aandachtspunten. De zeven onvolkomenheden betreffen drie 
onvolkomenheden op het gebied van financieel beheer en vier in de bredere 
bedrijfsvoering (logistieke keten reservedelen, de datakwaliteit in ERP, IT-beheer 
en beveiliging toegang informatiesystemen). De drie aandachtspunten betreffen 
de investeringsquote, de P-dossiers en de strategische visie vastgoed. Het is mijn 
intentie om de onvolkomenheden op het gebied van de bredere bedrijfsvoering 
aan te pakken binnen de prioriteit “Versterking basisgereedheid” en de drie 
onvolkomenheden op het gebied van financieel beheer binnen de prioriteit 
“Versterking financiële duurzaamheid”. De drie aandachtspunten worden 
uitgevoerd binnen de staande bedrijfsvoering. Voor een nadere specificatie van de 
prioriteit “Versterking basisgereedheid” verwijs ik volledigheidshalve naar bijlage 
4.3 van de ontwerpbegroting 2016. 
 
22 
Op welke termijn mag de Kamer de evaluatie van het Defensie Materieel 
Proces (DMP) verwachten? 
 
Begin december kunt u de resultaten van de evaluatie van het DMP verwachten. 
 
23 
In de begroting en de bijgaande inzetbaarheidsrapportage wordt bij de 
Zee-, Land- en Luchtstrijdkrachten voor het weergeven van de 
gereedheid van hun operationele eenheden een vierslag gehanteerd: 
onderhoud, opwerken, operationele gereedheid en recuperatie. Dit houdt 
in dat tenminste vier eenheden aanwezig moeten zijn om steeds een 
eenheid inzet gereed te hebben. In veel gevallen breed in de krijgsmacht 
is deze vierslag niet voor handen, hetgeen heeft geleid tot de gemelde 
achterstand in onderhoud en tot langdurige inzetbaarheidsimplosies na 
missies, zoals na Afghanistan het geval was bij het Commando 
Landstrijdkrachten (CLAS). Waarom stelt u niet voldoende middelen ter 
beschikking om deze vierslag mogelijk te maken? 
 
De vierslag is een ideaaltypische structuur om het gereedstellen en inzetten van 
eenheden voor langere tijd voort te kunnen zetten. De nota ‘In het belang van 
Nederland’ beschrijft dat die voortzetting in een aantal gevallen niet kan worden 
gerealiseerd zonder steun van partnerlanden. Defensie hecht ook daarom veel 
belang aan internationale militaire samenwerking en heeft meerdere initiatieven 
ontplooid om die internationale samenwerking verder vorm te geven. Door die 
samenwerking is het niet in alle gevallen noodzakelijk zelfstandig over alle 
middelen te beschikken om invulling te kunnen geven aan de ideaaltypische 
cyclus. 
 
De recuperatieperiode is alleen van belang als de betreffende eenheid werkelijk is 
ingezet voor een missie. 
 Pagina 12 van 105
