117 
 
 
Wat gaat u doen aan de door de Inspecteur-generaal der Krijgsmacht 
(IGK) vastgestelde te hoge werkdruk onder het personeel? Klopt het dat  
er nauwelijks personele 'redundantie' in de organisatie is en dat er 
 
jarenlang ingezet is op lagere personeelssterkte en ondervulling? 
 
De werkdruk wordt veroorzaakt door een lagere vullingsgraad maar ook doordat 
het aantal functies is afgenomen. Er is dus minder redundantie in de organisatie 
dan voor 2011. Dit vraagt om een andere manier van werken. Vooral op de 
werkvloer ervaart men de lagere vullingsgraad omdat personeel niet altijd 
beschikbaar is in verband met het volgen van opleidingen, uitzendingen of ziekte. 
De organisatie blijft streven naar een hogere vullingsgraad door een persoon pas 
te vervangen op het moment dat zijn opvolger is opgeleid of deels is opgeleid, 
door het ziekteverzuim terug te dringen en door te zorgen voor een betere 
afstemming bij de overgang van de ene functie naar de volgende functie. Voorts 
wordt met de extra middelen voor de versterking van de basisgereedheid van de 
krijgsmacht ingezet op meer personele capaciteit.  
 
118 
Klopt het dat sinds 2012 de vulling kunstmatig laag gehouden is om 
personeelskosten te besparen en het geld elders binnen de 
defensieorganisatie te besteden? Zo ja, om welk bedrag gaat het? 
 
Zie het antwoord op vraag 109. 
 
119 
Kunt u de verdere versterking van de samenwerking met het 
wetenschappelijk onderwijs en hoger beroepsonderwijs in 2016 concreet 
toelichten? 
 
De Faculteit Militaire Wetenschappen (FMW) bij de Nederlandse Defensie 
Academie (NLDA) werkt op verschillende manieren samen met het civiele hoger 
onderwijs. Allereerst hebben veel van de FMW-hoogleraren een dubbelbenoeming 
bij de FMW en bij één van de Nederlandse universiteiten (waaronder de 
Universiteit van Amsterdam, Universiteit Twente, Tilburg University of de 
Radboud Universiteit). Daarnaast heeft de FMW verschillende 
samenwerkingsverbanden met universiteiten. In 2015 is bijvoorbeeld een 
samenwerkingscontract afgesloten met TU Delft (Faculteit 3ME) over 
verdergaande samenwerking op het gebied van maritiem-technisch onderwijs en 
onderzoek. Via de diverse promovendi die onderzoek doen bij en begeleid worden 
door FMW-hoogleraren zijn er contacten met de meeste universiteiten in 
Nederland en onderzoeksinstituten als TNO, NLR of Marin. Op dit moment wordt 
verdergaande samenwerking onderzocht op het gebied van Military Strategic 
Studies met verschillende universiteiten. Daarnaast wordt er ook samengewerkt 
met andere (onderwijs en onderzoeks)instellingen zoals de kustwacht en de 
politieacademie. 
 
 Pagina 41 van 105
