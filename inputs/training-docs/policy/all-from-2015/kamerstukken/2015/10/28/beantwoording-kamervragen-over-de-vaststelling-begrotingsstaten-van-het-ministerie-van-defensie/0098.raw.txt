372 
 
 
Is het cumulatieve effect van de hogere dollarkoers ter hoogte van ruim 
400 miljoen euro (exclusief verwerving F-35) al verwerkt in het Defensie  
investeringsplan? Zo nee, waarom niet? Zo ja, waarom hier wel en niet 
 
bij de verwerving van de F-35? 
374 
Welke keuzes gaat u maken nu het cumulatieve effect van de dollarkoers 
op 400 miljoen euro ligt? 
 
Deze ramingstegenvaller heeft mede geleid tot prioriteitstelling in het 
investeringsplan en daarmee onder meer tot een vertraging van projecten. 
Planning en ambitie van investeringen moeten immers binnen de beschikbare 
financiële kaders worden gebracht. In de begroting 2016 is inzichtelijk gemaakt 
welke keuzes zijn gemaakt. Dit betreft onder meer het uitstellen van de MALE-
UAV. Voor het project Verwerving F-35 geldt, zoals bekend, een separaat 
afsprakenkader. 
 
373 
Wat zijn de criteria om kosten voor wapensystemen te vertragen, uit te 
stellen, naar voren te halen enzovoorts? 
 
Zie het antwoord op vraag 238. 
 
374 
Welke keuzes gaat u maken nu het cumulatieve effect van de dollarkoers 
op 400 miljoen euro ligt? 
 
Zie het antwoord op vraag 372. 
 
375 
Wat is de dollarkoers voor 2015 en 2016 volgens het CPB en geldt deze 
als leidraad voor ramingen en aanpassingen bij Defensie-investeringen? 
 
Het CPB gaat in de meest recente raming van september (Macro Economische 
Verkenningen) uit van een dollarkoers van $1,10/€ in 2015 $1,09/€ in 2016. De 
begroting 2016 berust op de dollarkoers van de raming van maart 2015 (Centraal 
Economisch Plan) en is $1,13/€. Deze koers geldt als leidraad voor ramingen en 
zal in beginsel worden aangepast als het CPB een nieuwe raming voor de 
dollarkoers publiceert in het Centraal Economisch Plan 2016. 
 
376 
Wat voor bedragen worden er precies in de tabel weergegeven? Zijn dit 
ingeboekte bedragen of benodigde bedragen? Wat wordt er bedoeld met 
een spanning van -497 euro in 2016? Is dit een tekort in de exploitatie? 
 
Tabel 1 (het Financieel overzicht) presenteert de begroting 2016 en daarmee de 
beschikbare bedragen. Hiermee wordt inzichtelijk gemaakt waaraan welk deel van 
de uitgaven is besteed (realisatie) en planmatig beoogd wordt te besteden 
(uitvoeringsjaar en verder). Het inzicht wordt gegeven per categorie (inzet, 
defensiebreed, organieke eenheden en wapensystemen) en daarbinnen verder 
verbijzonderd naar specifiek onderwerp.  
 
 Pagina 98 van 105
