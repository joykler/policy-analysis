jaren 2016 en verder wordt dit akkoord verwerkt in de eerste suppletoire 
 
 
begroting 2016. De dekking van de overeengekomen loonontwikkeling bestaat uit 
een kabinetsbijdrage, de referentieruimte 2016 en de afspraken die zijn gemaakt  
over de versobering van de pensioenen. 
 
 
125 
Moet de inspanning niet ook, naast lastig te werven personeel, gericht 
zijn op instroom van voldoende personeel in het algemeen? Welke 
streefcijfers hanteert u en hoe realistisch acht u deze met een sterk 
aantrekkende economie? 
 
Naast de extra wervingsinspanningen om de lastig te werven categorieën zoals 
technisch personeel, artsen en tandartsen te werven, blijft de werving ook gericht 
op de instroom van de overige categorieën personeel. Defensie zoekt daarbij 
voortdurend naar mogelijkheden om deze werving te verbeteren, zowel de 
werving- en selectieketen als de arbeidsmarkcommunicatie (gerichte 
campagnes). Defensie blijft bij de werving van alle categorieën (lastig te werven 
of niet) streven naar een 100 procent wervingsresultaat.  
 
Het is echter niet wenselijk om de verminderde resultaten van de lastig te werven 
categorieën te compenseren met meer instroom vanuit de overige categorieën. 
Een 100 procent wervingsresultaat defensiebreed zal dan onherroepelijk leiden 
tot een mismatch in de samenstelling van het personeelsbestand. 
 
126 
U geeft aan dat goed inzicht in de kosten van onder meer personeel een 
basisvoorwaarde is. Is dit inzicht nu onvoldoende en zo ja, waarom en 
wat gaat u hieraan doen? 
 
Het inzicht in de uitgaven van personeel is voldoende. Het inzicht in de kosten 
van (indirect) personeel gerelateerd aan wapensystemen wordt voor een 
belangrijk deel handmatig opgebouwd. De haalbaarheid voor het opnemen van 
deze gegevens in de basisadministratie wordt onderzocht. Hiervoor is een 
informatieanalysetraject gestart dat loopt tot midden 2016. 
 
127 
Gaat u bij de werving van technisch personeel, net als bij de instroom 
van vliegers, bij de instroom van technisch personeel de criteria 
aanpassen? Zo ja, op welke onderdelen? 
 
De criteria voor technici worden waar mogelijk aangepast. Er wordt bij de vulling 
van de technische vacatures maatwerk in ruime zin toegepast. Zo wordt gekeken 
naar de vooropleidingen en bezien of omscholing mogelijk is. Dispensatievragen 
kunnen worden voorgelegd aan het defensieonderdeel en de NLDA. Militairen die 
als ongeschikt zijn gekenmerkt, worden, zo mogelijk, alternatieven geboden om 
te opteren als burgermedewerker binnen Defensie. Bij het niet voldoen aan een 
van de leeftijdscriteria die voor instromende militairen gelden, wordt onderzocht 
of een maatwerktraject ‘bijzondere instroom’ kan plaatsvinden. Ook wordt de 
sollicitant gewezen op een aanstelling als reservist. 
 
 Pagina 43 van 105
