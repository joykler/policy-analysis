12 
 
 
Hoe beoordeelt u de schatting van officierenverenigingen dat tenminste 
een bedrag van 750 miljoen euro nodig is voor de 'reparatie' van  
Defensie? Waarom heeft u minder dan de helft hiervan voor elkaar 
 
gekregen? 
 
Zie het antwoord op vraag 7. 
 
13 
Kunt u nader toelichten hoe de extra middelen zullen worden verdeeld 
over de verschillende krijgsmachtonderdelen? 
 
Zie het antwoord op vraag 2. 
 
14 
Waarom worden de budgetten voor Commando Zeestrijdkrachten (CZSK) 
en Commando Luchtstrijdkrachten (CLSK) naar beneden bijgesteld? Wat 
zijn de gevolgen hiervan? 
 
De budgetten voor 2016 zoals nu begroot, zijn ten opzichte van de begroting 
2015 respectievelijk gestegen met ongeveer € 15 miljoen (CZSK) en gedaald met 
ongeveer € 3 miljoen (CLSK). De stijging van het CZSK-budget is onder meer het 
gevolg van het toekennen van budget voor contraterrorisme (CT). De 
neerwaartse bijstelling van het CLSK-budget is het saldo van enkele 
herschikkingen. Het betreft onder meer extra budget voor de loonbijstelling met 
0,8 procent naar aanleiding van het CAO deelakkoord 2015 en een korting op de 
budgetten voor de Persoonsgebonden Uitrusting en externe opleidingen. Zie voor 
meer informatie pagina 94 en 95 van de begroting. De extra middelen voor het 
versterken van de basisgereedheid van de krijgsmacht zijn hier nog niet aan 
toegevoegd. Het lagere budget van CLSK heeft geen gevolgen voor de 
taakuitvoering. 
 
15 
In de Defensiebegroting van 2015, noch in de Defensiebegroting van 
2016, staat iets te lezen over de aankondiging tijdens de NAVO-top in 
Wales in september 2014 van de minister-president, samen met andere 
staatshoofden en regeringsleiders, terug te willen keren naar de 2% 
norm als besteding aan Defensie ten opzichte van het BBP. Hoe wilt u 
deze NAVO-toezegging in de komende jaren aanpakken? 
17 
Wat is de Nederlandse inzet na de NAVO-top in Wales in september 2014, 
waarin de wens geuit is dat lidstaten 2% van hun BBP aan defensie 
besteden? Stelt u 2% als doelstelling voor de komende jaren? 
 
De Kamer is op 30 september 2014 geïnformeerd over de bij de Navo-top in 
Wales gemaakte afspraken over defensie-uitgaven. In Wales is afgesproken de 
trend van dalende defensie-uitgaven te keren. Bondgenoten die momenteel 2 
procent of meer van het BBP besteden aan defensie-uitgaven zullen zich ervoor 
inspannen om ook in de toekomst tenminste dat percentage uit te geven. 
Bondgenoten die momenteel minder dan twee procent BBP besteden aan 
defensie-uitgaven, waaronder Nederland, hebben uitgesproken om de daling van 
die uitgaven te stoppen en te trachten de uitgaven te laten stijgen naarmate hun 
 Pagina 9 van 105
