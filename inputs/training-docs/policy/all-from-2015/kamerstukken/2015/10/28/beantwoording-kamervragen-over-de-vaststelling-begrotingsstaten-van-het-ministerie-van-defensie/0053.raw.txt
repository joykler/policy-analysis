de hervorming van de veiligheidssector, beveiliging van diplomaten en 
 
 
ambassades in gebieden waar dat noodzakelijk is, rechtstaatontwikkeling en 
capaciteitsopbouw. Voor Defensie blijft er € 59,5 miljoen beschikbaar ten behoeve  
van training en capaciteitsopbouw, civiel-militaire capaciteiten, enablers, de 
 
uitzendbare KMAR-pool, missie-gerelateerde nazorg en VPD's. Na 
interdepartementale besluitvorming worden de middelen - beschikbaar voor 
activiteiten van BZ en BH&OS - jaarlijks bij de eerste suppletoire begroting 
overgeheveld naar de betreffende begrotingen. Deze afspraak bestaat sinds het 
instellen van het BIV en blijft na 2016 ongewijzigd. 
 
164 
Kunt u een toelichting geven waaraan de 500.000 euro op het budget van 
EUNAVFOR Atalanta in 2016 zal worden uitgegeven? 
 
Het budget is nodig voor de dekking van overlopende verplichtingen uit 2015. 
Deze inzet in 2015 eindigt in december waardoor een deel van de uitgaven pas in 
2016 worden gedaan. 
 
165 
Wat waren de totale kosten zoals deze gemaakt zijn voor het inrichten 
van de missie in het kader van Minusma (Mali)? 
 
Het is op basis van de huidige administratie niet zondermeer mogelijk inzichtelijk 
te maken wat de gerealiseerde additionele uitgaven per missiefase zijn. 
 
166 
Wat zijn de totale redeployment kosten van de Patriot missie Turkije? 
 
De totale raming voor de redeployment en het weer inzetbaar maken van het 
materieel bedraagt € 15,9 miljoen. 
 
167 
Hoe zit het met de eventuele Belgische deelneming/overname aan/van 
de missie in Irak? 
 
Zie het antwoord op vraag 132. 
 
168 
Wat waren de totale kosten voor redeployment mbt de missie Police 
Training Kunduz? 
 
De totale raming voor de redeployment en het weer inzetbaar maken van het 
materieel bedraagt € 15,1 miljoen. Het is op basis van de huidige administratie 
niet zondermeer mogelijk inzichtelijk te maken wat de gerealiseerde additionele 
uitgaven per missiefase zijn. 
 
169 
Voor welke periode is het bovenste gedeelte van het Tangram hotel in 
Erbil afgehuurd door defensie? 
 
Gedurende de eerste negen maanden heeft het Nederlandse detachement in Erbil 
gebruik gemaakt van een hotel. 
 Pagina 53 van 105
