289 
Wanneer is het besluit te verwachten over de investering voor de  
faciliteiten van het motoronderhoud van de F-35? Hoe passen deze 
 
uitgaven in de reeds geplande aanpassingen op Woensdrecht? Hoe hoog 
is het budget dat met deze aanpassingen gemoeid is en wie (Defensie, EZ 
en Provincie) betaalt welk deel? Wordt er hierbij ook gekeken naar een 
bijdrage vanuit het bedrijfsleven? 
 
Zie het antwoord op vraag 285. 
 
290 
Wanneer is de verhuizing vanuit de Van Braam Houckgeestkazerne in 
Doorn naar Vlissingen te verwachten? 
 
De voortgangsrapportage vastgoed zal ook ingaan op de planning voor de Michiel 
Adriaanszoon de Ruyterkazerne. De voortgangsrapportage zal, conform planning, 
in november naar de Kamer gaan.  
 
291 
Voor welk bedrag gaat het NAVO-complex in Den Haag verbouwd worden 
en waarom is ervoor gekozen dat de Host Nation dit voor de rekening 
gaat nemen? 
 
De kosten van de renovatie en de aanpassing van het gebouw aan de Oude 
Waalsdorperweg in Den Haag voor de huisvesting van het NATO Communications 
and Information Agency (NCIA) zijn nog onderwerp van onderzoek en overleg. 
 
Host Nation Support is een in de Navo gebruikelijke manier om huisvesting van 
agentschappen en hoofdkwartieren te financieren. 
 
292 
In welk stadium bevindt de uitvoering van de reorganisatie (informatie 
gestuurd optreden) bij de KMar zich? 
 
Bij de reorganisatie wordt gebruik gemaakt van een stapsgewijze aanpak, zodat 
de uitkomsten van experimenten en proefnemingen meegenomen kunnen 
worden. Het reorganisatietraject verloopt volgens de planning. De voorbereidende 
fase van het reorganisatietraject is nagenoeg voltooid.  
Het Landelijk Tactisch Commando (LTC) KMar dient begin 2017 volledig 
operationeel te zijn. Het jaar 2016 zal gebruikt worden voor het overlegtraject 
met medezeggenschap en bonden en voor de implementatie van het LTC, zodat 
de nieuwe eenheid per 1 januari 2017 kan beginnen. 
 
293 
In hoeverre lopen de projecten TITAAN en ERP M/F/P Fase 2 door elkaar 
en/of naast elkaar? 
 
ERP M/F/P fase 2 bestaat uit kleine projecten. Deze projecten staan inhoudelijk 
los van project TITAAN, maar ze lopen wel gelijktijdig. 
 
 Pagina 79 van 105
