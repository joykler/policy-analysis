190 
 
 
Kunt u aangeven waaruit de 25% bestaat waar bij de taakuitvoering 
Zeestrijdkrachten geen juridische verplichting aan verbonden is?  
204 
 
Waaruit bestaat de 20% niet juridisch verplichte uitgaven? 
 
De niet-juridisch verplichte uitgaven betreffen de uitgaven waar nog geen 
concreet contract onder ligt. Uitgaven voor goederen en diensten die reeds zijn 
gecontracteerd en personele uitgaven zijn juridisch verplicht. In onderstaand 
overzicht is aangegeven welke bedragen nog niet juridisch verplicht zijn. Dit 
betreft voor de verschillende beleidsartikelen: 
 
Artikel Niet-juridisch verplicht 
bedrag (afgerond in € 
mln.) 
1 Inzet 368 mln. 
2 Taakuitvoering zeestrijdkrachten 172 mln. 
3 Taakuitvoering landstrijdkrachten 228 mln. 
4 Taakuitvoering luchtstrijdkrachten 139 mln. 
5 Taakuitvoering Koninklijke marechaussee 29 mln. 
6 Investeringen 376 mln. 
7 Taakuitvoering DMO 469 mln. 
8 Taakuitvoering CDC 281 mln. 
 
De bedragen die nog niet juridisch verplicht zijn betreffen vooral bedragen ten 
behoeve van de gereedstelling, zoals de uitgaven voor oefeningen en brandstof. 
De activiteiten die bijdragen aan de gereedstelling worden in het lopende jaar 
gecontracteerd, wanneer ze werkelijk worden uitgevoerd. De uitgaven van artikel 
1 (Inzet) worden in het jaar van uitvoering gerealiseerd door het verrekenen van 
uitgaven die elders in de begroting plaatsvinden. De verplichting ten laste van 
artikel 1 ontstaat daardoor in het jaar van uitvoering. Voor investeringen geldt 
dat vooral kleinere investeringsprojecten op de beleidsartikelen twee tot en met 
vijf van de operationele commando’s en projecten voor infrastructuur op dit 
moment nog niet juridisch verplicht zijn. Conform de motie-Hachchi c.s. 
(Kamerstuk 34 200 X, nr. 11) wordt sinds 2016 in de begroting per project 
weergegeven welke verplichtingen reeds zijn aangegaan. 
 
11 
Hoeveel blijft over van de 220 miljoen euro, oplopend naar 345 miljoen 
euro, na aftrek van de inflatie? 
 
De € 220 miljoen, oplopend naar € 345 miljoen, komt beschikbaar voor de 
versterking van de basisgereedheid van de krijgsmacht. Daarnaast wordt de 
defensiebegroting in principe jaarlijks gecompenseerd voor de effecten van loon- 
en prijsontwikkeling (Nederlandse inflatiecijfers). Waar dit niet toereikend is, leidt 
dit tot prioriteitstelling in het investeringsplan en daarmee tot een vertraging 
en/of herschikking van projecten. Voorts wordt op dit moment onderzoek gedaan 
naar de stijging van prijzen van defensiematerieel ten opzichte van de generieke 
index waarmee de begroting van Defensie gecompenseerd wordt. Ten tijde van 
de Voorjaarsnota 2016 wordt u over de resultaten geïnformeerd. 
 
 Pagina 8 van 105
