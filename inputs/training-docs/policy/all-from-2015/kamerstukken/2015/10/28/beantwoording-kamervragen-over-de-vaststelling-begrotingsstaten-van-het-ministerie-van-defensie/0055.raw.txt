176 
 
 
Overweegt u, gezien de opmars van de Taliban in Afghanistan, een 
grotere bijdrage aan de missie Resolute Support? Zo nee, waarom niet?  
 
 
De vraag die op 2 december aanstaande tijdens de Navo-Ministeriële voor 
minister van Buitenlandse Zaken voorligt, is of Resolute Support overgaat naar de 
tweede fase (alleen training, advisering en assistentie in Kabul) en zo ja, 
wanneer. Als wordt besloten om de huidige eerste fase (training, advisering en 
assistentie in diverse regio’s in Afghanistan) te verlengen, dan zal het Kabinet de 
voortzetting van de huidige Nederlandse bijdrage aan die eerste fase in 
overweging nemen. Ook bij een eventuele deelneming aan de tweede fase, zal 
het Kabinet dit melden aan de Tweede Kamer.  
 
177 
Op basis van de huidige veiligheidssituatie en de daaraan gekoppelde 
vraag is in de begroting 2016 dekking zeker gesteld voor een inzet van 
tussen 50 en 75 Vessel Protection Detachments, wat betekent dat 
concreet? Welke analyse is er gemaakt om tot dit aantal te komen? Wat 
zijn de opties als er meer aanvragen komen? 
 
In overleg met reders is de maximaal beschikbare VPD-capaciteit in 2012 
uitgebreid tot 175 inzetten. Op basis van de huidige veiligheidssituatie en de 
daaraan gekoppelde vraag wordt verwacht dat in 2016 tussen de 50 en 75 VPD’s 
worden ingezet. De additionele uitgaven bestaan hoofdzakelijk uit toelagen, reis- 
en verblijfskosten alsmede de kosten van de opslag van materieelpakketten in de 
regio. De Nederlandse reders dragen bij aan de uitgaven voor de VPD’s. Het 
budget ten behoeve van de VPD’s is voor 2016 € 13,3 miljoen, waarvan € 8 
miljoen wordt bijgedragen vanuit het BIV en € 5,3 miljoen vanuit de Nederlandse 
reders. Dit laatste bedrag is afhankelijk van de inzet. Defensie heeft een 
capaciteit voor een maximum van 175 inzetten. 
 
178 
Kunt u een overzicht geven van de aantallen Vessel Protection 
Detachment-inzet van de afgelopen drie jaar, inclusief 2015? 
 
 2012 2013 2014 2015 (1-1 
tot 14-10) 
Aantallen VPD-inzet 32 42 55 42 
 
179 
Hoeveel bedraagt het budget voor UNMISS in 2016? 
 
De Nederlands bijdrage loopt tot 1 maart 2016. Het benodigde budget is 
opgenomen in de post 'Kleinschalige NL-bijdragen' en bedraagt € 370.000. 
 
180 
Kunt u een overzicht geven van de kosten voor nationale inzet van de 
krijgsmacht, uitgesplitst per taak? 
 
De belasting van het budget Financiering Inzet Nationale Krijgsmacht (FNIK) is 
afhankelijk van de vraag, waardoor de kosten per taak niet op voorhand zijn aan 
te geven. De detaillering per taak volgt in het jaarverslag. 
 Pagina 55 van 105
