toont die noodzaak eens te meer aan. Het F-16 jachtvliegtuig kan worden ingezet 
 
 
in alle delen van het geweldsspectrum. Het toestel kan daarbij worden 
geconfronteerd met luchtverdedigingssystemen op de grond en met vijandelijke  
gevechtsvliegtuigen. Door de proliferatie van moderne luchtverdedigingssystemen 
 
en gevechtsvliegtuigen neemt de dreiging hiervan toe en de F-16 moet daarom 
beschikken over een goede zelfbescherming. Vanwege technische en operationele 
veroudering neemt de effectiviteit van de huidige zelfbeschermingsapparatuur 
steeds verder af waardoor de F-16 steeds kwetsbaarder wordt. Dit beperkt de 
inzetmogelijkheden en verhoogt het risico op het verlies van vliegtuig en vlieger.  
 
259 
Welke procedures binnen de Amerikaanse overheid hebben voor 
prijsschommelingen bij het F-16 project gezorgd? 
 
Het budget voor het project F-16 Zelfbescherming (ASE) is gestegen door 
compensatie voor de gestegen dollarkoers en toekenning van de 
prijspeilcompensatie. Er is geen relatie tussen het projectbudget en de 
procedures binnen de Amerikaanse overheid. Deze procedures waren wel van 
invloed op de projectplanning omdat het opstellen van de Letter of Agreement 
langer duurde dan verwacht. Dit heeft geleid tot een herfasering van de 
projectplanning. Het betrof hier procedures die de toegang tot technische en 
geclassificeerde data regelen. 
 
260 
Hoe ziet het afsprakenkader voor de F-35 tussen de minister van 
Financiën en u eruit? 
 
De afspraken voor de verwerving van de F-35 heeft het kabinet vastgelegd in de 
nota ‘In het belang van Nederland’. Hierin is opgenomen dat de vervanging van 
de F-16 door de F-35 zo wordt vormgegeven dat elders in de krijgsmacht geen 
verdringing optreedt. Voor de indexatie van het projectbudget is later 
verduidelijkt dat het budget van het project Verwerving F-35 jaarlijks wordt 
gecompenseerd voor inflatie (prijs en loonbijstelling) en dat hierbij ook rekening 
wordt gehouden met (eventueel afwijkende) Amerikaanse inflatie. 
 
261 
Is het niet heel onverstandig om helemaal niets te doen met het budget 
voor de F-35 nu de raming ongeveer 550 miljoen euro hoger is? 
262 
Verwacht u dat u helemaal geen extra kosten heeft voor de aanschaf van 
de F-35 als gevolg van veranderingen in de dollarkoers? 
 
De toestellen worden in verschillende tranches over een reeks van jaren 
aangeschaft en betaald. Zowel veranderingen in de dollarkoers als in de prijzen 
van de toestellen zullen de komende jaren van invloed zijn op de ramingen. Het 
kabinet acht het daarom onverstandig om op dit moment het budget aan de 
raming aan te passen. Dit zou abrupte, ingrijpende maatregelen vergen, terwijl 
het onzeker is of die uiteindelijk nodig zullen zijn. 
 
263 
Waarom is het project MALE UAV met maar liefst zeven jaar vertraagd? 
Hoe groot is de financiële krapte bij Defensie als u de verwerving van een 
 Pagina 74 van 105
