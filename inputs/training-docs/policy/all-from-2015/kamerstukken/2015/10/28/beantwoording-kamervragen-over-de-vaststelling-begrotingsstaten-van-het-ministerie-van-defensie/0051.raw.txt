155 
 
 
Wanneer in 2016 krijgt de Kamer de beleidsdoorlichting BIV? 
  
De doorlichting wordt uitgevoerd in 2016. Het rapport zal voor eind 2016 samen 
 
met een kabinetsreactie en het oordeel van de onafhankelijke deskundige, aan 
het parlement worden aangeboden. Gerelateerd evaluatieonderzoek, zoals de 
evaluaties over militaire operaties, wordt betrokken bij de beleidsdoorlichting BIV. 
 
156 
Voldoet het beleid van verzekeren goed? Loopt u hier alsnog tegen 
problemen op? Hoe vaak is de laatste jaren van deze regeling gebruikt 
gemaakt? 
 
Het beleid voldoet. Er worden geen problemen ervaren in de uitvoering van de 
regeling. In 2015 is eenmalig gebruik gemaakt van de regeling. In de afgelopen 
vijf jaar is twee keer gebruik gemaakt van de regeling. 
 
157 
Worden alle lopende en geplande missies nu binnen het BIV en zonder 
kasschuiven gefinancierd? Zo nee, welke kasschuiven vinden ondanks de 
verhoging van 60 miljoen euro nog steeds plaats en waarom? 
159 
Klopt het dat er nog steeds 123 miljoen euro via een kasschuif uit de 
periode 2017-2019 naar voren gehaald om ter financiering van de 
huidige missie in Irak tegen ISIS? Wordt de verlenging ook met een 
kasschuif gefinancierd? Hoe solide acht u deze wijze van financieren, ook 
in het licht van de kritiek vanuit de Kamer? 
 
In de nota van wijziging van 18 november 2014 (Kamerstuk 34 000 V, nr. 12) is 
opgenomen dat het kabinet heeft besloten deel te nemen aan de strijd tegen ISIS 
in Irak en dat de financiering grotendeels uit de HGIS-onvoorzien komt door 
middel van een kasschuif uit de jaren 2017 t/m 2019. Deze kasschuif was nodig 
om de eerste fase van de ISIS missie in Irak te financieren. De middelen zijn 
vervolgens overgeheveld naar het onderdeel crisisbeheersingsoperaties van het 
Budget Internationale Veiligheid (BIV) op de begroting van Defensie. De 
verlenging van de missie wordt gefinancierd uit de middelen die in het BIV 2016 
beschikbaar komen, waaronder de structurele ophoging met â‚¬ 60 miljoen vanaf 
2016. De financiering is derhalve solide. 
 
158 
Wordt de inzet in het kader van Baltic air policing nog steeds vanuit de 
reguliere defensiebegroting gefinancierd, en niet vanuit het BIV? Zo ja, 
bent u bereid op dit punt de afspraken over de financiering vanuit het 
BIV te verruimen? 
 
In 2014 kon de Nederlandse bijdrage aan Baltic Air Policing ingepast worden 
binnen het reguliere oefen- en trainingsschema van het Commando 
Luchtstrijdkrachten en werd derhalve uit de defensiebegroting gefinancierd. 
Financiering van toekomstige bijdragen zullen per geval moeten worden bezien. 
 
 Pagina 51 van 105
