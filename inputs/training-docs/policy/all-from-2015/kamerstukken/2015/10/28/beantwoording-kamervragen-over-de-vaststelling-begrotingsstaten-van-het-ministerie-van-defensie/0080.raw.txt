294 
 
 
In hoeverre zijn de opmerkingen van de Algemene Rekenkamer, als het 
gaat over de implementatie van het ERP, verwerkt in de  
vervolgwerkzaamheden zoals deze nu gepland zijn? 
 
 
De opmerkingen van de Algemene Rekenkamer hadden betrekking op de 
gegevenskwaliteit en het kennisniveau. De komende jaren zal de 
gegevenskwaliteit, die steeds belangrijker wordt voor het optimaliseren van de 
bedrijfsvoering, volop de aandacht houden. Het project Stay Clean moet ervoor 
zorgen dat de gegevenskwaliteit op peil blijft. Voor het vergroten van de kennis in 
de organisatie zijn er diverse maatregelen genomen, zoals het geven van advies 
en assistentie op de werkvloer, het verzorgen van kennissessies, E-learning en 
ketentrainingen.  
 
295 
Er worden verschillende IT-projecten en kosten genoemd. De IT-
vernieuwing is hier echter niet terug te vinden. Dit project duurt vijf jaar. 
Wat zijn hiervan de jaarlijkse budgetten? 
 
Voor de IT-Vernieuwing is het budget ‘IT-Problematiek’ bestemd zoals terug te 
vinden in de tabel ‘Projecten in planning’ op bladzijde 66 van de 
ontwerpbegroting. Daarnaast wordt bekeken welke lopende of geplande projecten 
kunnen bijdragen aan de IT-vernieuwing. Zoals gemeld gaat Defensie binnen de 
financiële kaders de IT-vernieuwing stapsgewijs invoeren. Hierbij wordt de 
eerstvolgende stap concreet gemaakt en een doorkijk gemaakt naar de 
vervolgstap. 
 
296 
Heeft de geplande start studiefase van het project "Vernieuwing TITAAN" 
inmiddels plaatsgevonden? Zo nee, waarom niet? 
297 
Hoe wordt getracht het hoge risico op factor Tijd binnen TITAAN 
beheersbaar te houden? 
298 
Wat betekent de vertraging van project TITAAN met circa 3,5 maanden 
organisatorisch en financieel? 
 
Het project ‘Vernieuwing TITAAN’ heeft veel gemeenschappelijk met de IT-
vernieuwing. Het was daarom noodzakelijk eerst het ontwerp van de IT-
vernieuwing verder uit te werken, voordat met de studiefase kon worden 
begonnen. Op dit moment worden de implicaties voor de projecten ‘vernieuwing 
TITAAN’ en ‘Secure Werkplek Defensie’ bepaald. Uitgangspunt is nog steeds dat 
in 2017 een volledig getest en geaccepteerd TITAAN kan worden opgeleverd. De 
vertraging leidt naar verwachting wel tot een later tijdstip van volledige uitrol 
(initieel gepland medio 2018). 
 
De factor ‘tijd’ wordt beheersbaar gehouden door te werken met prototypes, 
waardoor risicovolle delen van de ontwikkeling in een vroeg stadium kunnen 
worden beproefd. Daarnaast wordt gewerkt met mijlpalen die in volgorde van 
prioriteit worden gerealiseerd en waarbij voldoende tijd is ingeruimd om de 
tussenresultaten te kunnen testen. 
 
 Pagina 80 van 105
