63 
 
 
Kunt u het aantal samenwerkingsverbanden opsommen waarbij 
Nederlandse legeronderdelen zijn geïntegreerd in legeronderdelen van  
een vreemde krijgsmacht of vice versa? 
 
69 
Zijn er naast bestaande samenwerkingen andere voorbeelden binnen alle 
onderdelen van Defensie mogelijk, die zich lenen voor een soort 
dergelijke grensverleggende samenwerkingsverbanden? 
 
Bij internationale operaties is het uiteraard gebruikelijk dat buitenlandse 
commandanten het bevel krijgen over eenheden van een ander land. Hierbij gaat 
het echter steeds om tijdelijke vormen van geïntegreerde samenwerking.  
 
Enkele voorbeelden van permanente integratie zijn de volgende: 
 de Admiraal Benelux (ABNL), waarin de marines van België en Nederland in 
hoge mate zijn geïntegreerd bij de staven en de opleidings- en 
onderhoudsorganisaties. Wel hebben de schepen een nationale bemanning, 
afgezien van uitwisselingspersoneel, en ook is de aansturing van schepen die 
meedoen aan internationale operaties nationaal georganiseerd. 
 De Nederlandse Luchtmobiele Brigade is geïntegreerd in de Duitse Division 
Schnelle Kräfte, en de 43e Gemechaniseerde Brigade wordt geïntegreerd in 
de Duitse Eerste Pantserdivisie.  
 België, Luxemburg en Nederland leveren samen het personeel voor het 
geïntegreerde Benelux-wapenbeheersingsbureau BACA (Benelux Arms Control 
Agency) in het Belgische Peutie. 
 Nederlands personeel maakt deel uit van multinationale verbanden zoals de 
AWACS-eenheid van de Navo, de C-17 eenheid (SAC C-17) in Hongarije en de 
staf van het European Air Transport Command (EATC) in Eindhoven. In het 
EATC poolen enkele landen waaronder Nederland hun 
luchttransportcapaciteit. 
 
Defensie richt zich bij de integratie van eenheden voornamelijk op de Benelux-
partners en Duitsland, de partners waarmee over de hele breedte van de 
krijgsmacht het meest intensief wordt samengewerkt. België en Nederland willen 
vanaf eind 2016 hun luchtbewaking integreren tegen de dreiging van civiele 
vliegtuigen waarvan een dreiging uitgaat (Renegade). Belgische en Nederlandse 
jachtvliegtuigen zullen bij toerbeurt deze bewakingstaak op zich nemen in de drie 
Benelux-landen. Met Duitsland dan wel België worden verder de mogelijkheden 
verkend voor intensieve samenwerking bij onder andere gespecialiseerde marine-
eenheden, medische eenheden en vuursteuneenheden.  
 
64 
Kunnen Nederland en Duitsland individueel besluiten tot het inzetten van 
elkaars personele capaciteiten zodra de integratie van de 43e 
Gemechaniseerde brigade in een Duitse Pantserdivisie is voltooid? 
65 
Betekent het feit dat Duitsland straks individueel kan besluiten over de 
inzet van Nederlandse capaciteiten, dat de praktijk van de Red Card 
Holder niet meer van toepassing is? 
 Pagina 25 van 105
