voorts tijd; het extra personeel en materieel moet namelijk eerst worden 
 
 
geworven en verworven en het personeel moet vervolgens worden opgeleid en 
getraind. Niet alle knelpunten zullen met behulp van de intensivering in de  
begroting 2016 kunnen worden opgelost. Met het extra budget zijn bijvoorbeeld 
 
slechts beperkte investeringen in de geoefendheid mogelijk. Evenmin is sprake 
van een structurele uitbreiding van de schaarse middelen voor 
gevechtsondersteuning en logistieke ondersteuning (combat support en combat 
service support). Voorts is de investeringsbehoefte voor alle benodigde 
vernieuwingen, instandhoudingsprogramma’s en vervangingen de komende 
vijftien jaar groter dan het beschikbare budget. Hierbij geldt dat ambities moeten 
aansluiten bij de beschikbare middelen. Dit leidt tot keuzes. 
 
Afhankelijk van de ontwikkelingen in de internationale veiligheidssituatie en de 
beschikbare financiële mogelijkheden, staan het kabinet daarom in het kader van 
het meerjarige perspectief vervolgstappen voor ogen. Daarbij gaat het, 
overeenkomstig de motie van het lid Van der Staaij c.s. (Kamerstuk 34 300, nr. 
27), om de verdere verbetering van de basisgereedheid, de versterking van de 
ondersteunende eenheden van de krijgsmacht (combat support en combat 
service support), een gerichte versterking van gevechtseenheden en de 
vervanging van noodzakelijke capaciteiten. Ik kan hier echter niet op 
vooruitlopen. 
 
2 
Kunt u toelichten waarom er voor is gekozen de toedeling van de extra 
middelen voor Defensie in de begroting 2016 van Defensie niet 
inzichtelijk te maken op een identieke wijze zoals in de begroting 2015 
Defensie? 
3 
Kunt u toelichten of binnen Defensie al duidelijk is op welke wijze de 
extra middelen aangewend worden voor de verschillende 
krijgsmachtsonderdelen? Kunt u daarover concreter, in lijn met de 
begroting 2015, informeren? Zo nee, waarom niet? 
13 
Kunt u nader toelichten hoe de extra middelen zullen worden verdeeld 
over de verschillende krijgsmachtonderdelen? 
347 
Wat is de reden dat een groot deel van het extra geld pas bij de 1e 
suppletoire begroting wordt verwerkt in de begrotingsartikelen? 
383 
Waarom is de verdeling van de extra middelen niet herleidbaar tot de 
verschillende defensieonderdelen / operationele commando's? Kun u dit 
alsnog inzichtelijk maken? 
 
Net als bij de verwerking van de intensivering in de begroting 2015 is in deze 
begroting de verdeling van extra middelen op hoofdlijnen inzichtelijk gemaakt. 
Het uitwerken van de maatregelen vereist een zorgvuldig proces. Dat is op dit 
moment nog gaande. Bij de eerste suppletoire begroting 2016 wordt de 
artikelsgewijze toedeling van middelen verwerkt en toegelicht.  
 
4 
Kunt u een toelichting geven op de relatie tussen de hoogte van het 
bedrag van extra middelen voor Defensie voor 2016 (te weten 220 
 Pagina 4 van 105
