Inlichtingen zijn onmiskenbaar van groeiend belang. Dit geldt ook voor het in 
 
 
toenemende mate informatiegestuurde optreden van de krijgsmacht. De wijziging 
van de Wet op de Inlichtingen- en Veiligheidsdiensten (WIV) die het kabinet heeft  
voorgesteld, waarmee het technologisch achterhaalde onderscheid tussen kabel- 
 
en niet-kabelgebonden interceptie wordt opgeheven, is eveneens een 
noodzakelijke stap voorwaarts. Deze wijziging komt niet alleen de ondersteuning 
van militaire missies ten goede, maar ook de inlichtingenpositie ten behoeve van 
de nationale veiligheid en de digitale veiligheid van Nederland. 
 
44 
Bent u van plan nog in deze kabinetsperiode met een visie te komen op 
de toekomst van de krijgsmacht, in het kader van een meerjarig 
perspectief? Zo nee, waarom niet? 
 
Ik zie geen reden om, in aanvulling op de brief van 19 juni jl. over de uitvoering 
van de motie-Van der Staaij c.s. (Kamerstuk 33 763, nr. 81) en de nota ‘In het 
belang van Nederland’, gedurende deze kabinetsperiode te komen met een 
nieuwe visie op de toekomst van de krijgsmacht. In de brief van 19 juni jl. zijn de 
vervolgstappen in het kader van een meerjarig perspectief op de verdere 
versterking van de krijgsmacht geschetst en is tevens ingegaan op de daarbij van 
belang zijnde overwegingen. Daaraan voorafgaand is het kabinet in de 
Beleidsbrief Internationale Veiligheid van 14 november 2014 (Kamerstuk 33 694, 
nr. 6) voorts uitvoerig ingegaan op de nieuwe veiligheidscontext en de betekenis 
daarvan voor de krijgsmacht. 
 
45 
Waarom stelt u vervolgstappen in het kader van een meerjarig 
perspectief afhankelijk van de ontwikkeling van de internationale 
veiligheidssituatie de komende jaren? Hoeveel instabieler en onveiliger 
moet het worden voordat u de urgentie en noodzaak onderkent van 
hogere defensie-uitgaven? 
 
Het kabinet zet met de maatregelen in deze begroting een belangrijke stap ter 
versterking van de krijgsmacht. Tegelijkertijd wordt het kabinet geacht keuzes te 
maken. Er is namelijk niet onbeperkt geld en maatschappelijke prioriteiten zullen 
altijd tegen elkaar moeten worden afgewogen. 
 
46 
Hoeveel extra middelen zijn nodig om te voorzien in oplossing van alle 
knelpunten en beperkingen in de materiële gereedheid, personele 
vulling, en combat (service) support? 
 
Zie het antwoord op vraag 1. 
 
47 
Klopt het dat u, zelfs bij de door u voorgestane vervolgstappen in het 
kader van een meerjarig perspectief - de versterking van de schaarse 
ondersteunende operationele eenheden – mede in internationaal 
verband, de versterking van gevechtseenheden en de vervanging van 
noodzakelijke capaciteiten -, nog steeds uitgaat van het (verlaagde) 
ambitieniveau uit de nota ‘In het belang van Nederland’, terwijl de 
 Pagina 19 van 105
