369 
 
 
Welke middelen zet u in om de ramingen te verbeteren? Bestaat hier een 
stappenplan voor?  
 
 
Zie het antwoord op vraag 40. 
 
370 
Zijn bij alle 27 wapensystemen veranderingen in 
wisselkoersen/prijsbijstelling verwerkt? Is het mogelijk om de bedragen 
door wisselkoersen/prijsbijstelling in een aparte kolom zichtbaar te 
maken? 
 
Vanaf dit jaar worden alle projecten, ook die in planning, geïndexeerd. N.B.: het 
project F-35 kent een separaat afsprakenkader in dezen. Omdat de 
wapensysteemsjablonen uit verschillende soorten broninformatie worden 
samengesteld waarbij het totaaloverzicht zero base wordt opgebouwd is het niet 
mogelijk om de prijsbijstelling/wisselkoersaanpassingen in een aparte kolom 
zichtbaar te maken. 
 
371 
Kunt u een lijst maken met wapensystemen die in de exploitatie 
structureel verlaagd zijn en structureel verhoogd? 
 
Ja. Bij de volgende wapensystemen zijn de geraamde uitgaven voor exploitatie 
structureel verlaagd: WS1-LCF, WS2-Multi purpose fregat, WS3-
Patrouilleschepen, WS4-LPD, WS6-OZB, WS7-mijnenbestrijdingsvaartuigen, WS8-
CV90, WS9b-Boxer, WS10b-AGBADS, WS12a-LEO2 bergingstank, WS15-Lichte 
Vau, WS17-KDC10, WS18-C130, WS20-CH-47, WS25-Milsatcom. 
 
Bij de volgende wapensystemen zijn de geraamde uitgaven voor exploitatie 
structureel verhoogd: WS9a-Fennek, WS9c-Bushmaster, WS10a-Patriot, WS10c-
Stinger, WS11a-Wissellaadsysteem, WS11b-TropCo, WS12c-Kodiak, WS13b-
Mortieren, WS14b-Scan Eagle, WS21-Cougar, WS24-Kleding en Persoonlijke 
uitrusting, WS27-Mobile Combat Training Centre. Tevens zijn de geraamde 
uitgaven voor exploitatie bij WS28-overige systemen structureel verhoogd. 
 
Verbeterd inzicht in de toewijzing van budgetten voor materiële exploitatie heeft 
geleid tot structurele verlaging van het exploitatiebudget bij diverse 
wapensystemen en verhoging van het exploitatiebudget voor wapensysteem 28 
(overige wapensystemen). Dit komt doordat beter onderscheid wordt gemaakt 
naar (toerekenbare) uitgaven voor algemene onderdelen voor wapensystemen en 
algemene diensten en uitrusting die niet gerelateerd zijn aan wapensystemen. 
Daarnaast zijn voor een aantal wapensystemen de onderliggende normeringen 
aangepast wat heeft geleid tot een structurele bijstelling van de geraamde 
exploitatie-uitgaven. 
 
Nog niet verwerkt in de wapensysteemsjablonen zijn de maatregelen 
voortkomend uit de extra middelen ter versterking van de basisgereedheid van de 
krijgsmacht. Een deel van de intensivering zal worden gebruikt om de materiële 
gereedheid structureel te verbeteren.  
 
 Pagina 97 van 105
