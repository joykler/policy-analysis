181 
Is er sprake van een personeel-, materieel-, en/of capaciteitstekort bij  
de Explosieven Opruimingsdienst Defensie? Kunt u uw antwoord 
 
toelichten? 
 
Ja. De EODD heeft formatieplaatsen om in totaal 48 EOD-ploegen te formeren, 
verdeeld over 36 grondgebonden (CLSK en CLAS personeel) en 12 maritieme 
EOD-ploegen (CZSK). Het totaal aantal EOD-ploegen is nu 34 van de 48 EOD-
ploegen (vullingsgraad 70 procent). Het werklastonderzoek van de EODD heeft 
aangetoond dat een uitbreiding noodzakelijk is, ook na volledige vulling tot 100 
procent. Met de extra middelen voor de versterking van de basisgereedheid van 
de krijgsmacht is er ruimte voor beperkte uitbreiding. 
  
Onlangs is de EODD voorzien van een nieuw voertuigenpark. De Improvised 
Explosive Devices (IED)-bestendige en conventionele voertuigen voor de 
nationale- en koninkrijkstaken zijn vervangen. Ook zijn er diverse soorten nieuwe 
EOD-robots ingestroomd. Na intensief gebruik van de robots voor opleidingen en 
trainingen is gebleken dat deze erg storingsgevoelig zijn en het reparatietraject 
lang is. De maritieme EOD-compagnie heeft geen onderwaterrobots. Dit vormt 
een beperking voor het maritieme EOD-optreden. De maritieme EOD-compagnie 
is samen met de Defensie DuikGroep (DDG) een verwervingstraject begonnen. 
 
182 
Wat zijn precies de criteria waarmee (additionele) uitgaven met het 
Financiering Nationale Inzet Krijgsmacht (FNIK) verrekend kunnen 
worden? 
 
In beginsel geldt dat de additionele kosten van incidentele nationale inzet van de 
krijgsmacht in het kader van militaire bijstand of steunverlening verrekend 
kunnen worden met het FNIK-budget. Daarnaast geldt dat in geval van een 
uitzonderlijk grootschalige en/of langdurige inzet van Defensie afspraken worden 
gemaakt over separate verrekening. Dit gebeurt in overleg met betrokken 
partijen. 
 
183 
Welke beleidsmiddelen zet u, in samenwerking met internationale 
partners en richting eventuele tegenstanders in, om de taak rond 
conflictbeheersing u, om het langverwachte karakter van de huidige 
dreigingsbeeld te verminderen? 
 
Nederland heeft vaste bondgenoten en partners binnen en buiten Europa, zoals in 
de EU, de Navo en de VN. Naast deze samenwerking zoekt Nederland actief naar 
nieuwe coalities. Met staten, maatschappelijke organisaties, bedrijven en burgers. 
Internationale samenwerking en een sterke internationale rechtsorde zijn in deze 
onrustige tijden belangrijker dan ooit. 
 
Tijdens het EU-voorzitterschap zal Nederland zich inzetten voor het voltooien van 
een nieuwe, brede externe EU-strategie. Deze strategie moet de EU in staat 
stellen haar ambities, prioriteiten, institutionele capaciteiten, instrumenten en 
financiÃ«le middelen beter op elkaar af te stemmen. Een verdere verdieping van de 
Europese defensiesamenwerking is hierbij onontbeerlijk. Een sterker GVDB is in 
 Pagina 56 van 105
