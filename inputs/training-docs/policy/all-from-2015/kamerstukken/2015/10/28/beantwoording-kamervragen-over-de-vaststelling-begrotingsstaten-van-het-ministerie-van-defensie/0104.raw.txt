395 
Wanneer gaat u uw toezegging gestand doen om bij de uitwerking van de  
motie Van der Staaij c.s. (34000, nr. 23) de Kamer ook te informeren 
 
over de deelneming aan kleine missies, de versnippering die dat met zich 
meebrengt, het afwegingskader dat daartoe geldt en de prioritering die 
daar in wordt gemaakt? Bent u bereid de Kamer hierover alsnog, per 
aparte brief, te informeren? 
 
Zoals in het antwoord op vraag 20 is gesteld hoort deelneming aan missies tot de 
kerntaken van Defensie, ongeacht de omvang van de Nederlandse bijdrage, en is 
het kabinet voornemens kleinere bijdragen te blijven leveren.  
 
In het kader van het meerjarig perspectief wordt nagedacht over mogelijke 
verbeteringen van de huidige praktijk van kleine bijdragen aan missies en de 
kosten die daaraan verbonden zijn. Zodra de gedachtenvorming is afgerond, zal 
ik de Kamer hierover informeren.  
 
396 
Waarom bent u nog steeds voornemens om de DMO te verhuizen naar de 
Kromhoutkazerne, tegen het zere been van het personeel in? Hoeveel 
problemen bent u bereid voor lief te nemen als een deel van het 
personeel niet bereid is mee te verhuizen en de DMO verlaat? 
397 
Bent u bereid, nu de medezeggenschap negatief heeft geadviseerd heeft 
over de verhuizing van de DMO en er geen overeenstemming bereikt is, 
uw besluit gemotiveerd aan de Kamer voor te leggen? Bent u daarbij 
bereid de onderliggende adviezen van Defensie, de medezeggenschap en 
de Auditdienst Rijk aan de Kamer te doen toekomen? Zo nee, waarom 
niet? 
 
Zie hiervoor de afzonderlijke brief die ik op 23 oktober jl. over dit onderwerp heb 
verstuurd (BS2015019080). 
 
398 
Kan u nader toelichten wat de stand van zaken is met betrekking tot (het 
gesprek) over de mogelijkheden van een privaat investeringsfonds bij 
Defensie? 
 
Tijdens het AO materieel van 26 maart jl. werd gerefereerd aan een artikel uit de 
Militaire Spectator over "Innovatieve financiering voor Defensie". Ik heb 
toegezegd daar na nader contact met de auteur op terug te komen. Er is intensief 
contact met de auteur over de mogelijkheden van het betrekken van private 
investeerders bij het mede financieren van materieelprojecten. De interne 
verkenning hiernaar leidde zover niet tot onoverkomelijkheden. De volgende stap 
richt zich nu op de mogelijkheid of concrete projecten als pilot kunnen dienen en 
hoe de besturing ingericht zou moeten worden. 
 
 Pagina 104 van 105
