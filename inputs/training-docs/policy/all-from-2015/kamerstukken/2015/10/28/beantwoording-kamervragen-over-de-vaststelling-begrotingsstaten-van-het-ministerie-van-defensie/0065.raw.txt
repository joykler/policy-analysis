217 
Beschikt de Koninklijke Marechaussee over voldoende capaciteit om  
permanent te worden ingezet voor de grensbewakingstaak van 
 
Nederland indien noodzakelijk? 
 
De Koninklijke Marechaussee beschikt over voldoende capaciteit voor de 
grensbewakingstaak aan het Nederlandse deel van de EU-buitengrenzen. Als deze 
taak (tijdelijk) wordt uitgebreid naar de binnengrensregio heeft dat een 
herprioritering in de taken van de KMar tot gevolg.  
 
218 
Heeft de toenemende vraag naar inzet van de Koninklijke Marechaussee 
bij onder meer beveiligingstaken invloed op de getraindheid van het 
personeel? 
 
Nee. Bij de uitbreiding van de taken van de KMar is tevens voorzien in de extra 
benodigde ondersteuning, waaronder capaciteit voor opleiding en training.  
 
219 
Welke legeronderdelen zijn beschikbaar en voldoende getraind om de 
Koninklijke Marechaussee te ondersteunen bij beveiligings- en 
grensbewakingstaken indien noodzakelijk? 
 
De gehele defensieorganisatie is voldoende getraind om binnen het nationale 
taakdomein op te treden. Afhankelijk van de specifieke taak waarbij de KMar 
ondersteund wordt, komen vooral eenheden van de CLAS en CZSK hiervoor in 
aanmerking.  
 
220 
Welke zeven objecten bewaakt de Koninklijke Marechaussee permanent 
en tegen welke kosten, per object? 
 
Zie het antwoord op vraag 215. 
 
221 
Wat zijn (mogelijke) gevolgen van het niet behalen van de OG-norm voor 
de Crowd and Riot Control (CRC)-capaciteit binnen de KMar? 
 
Wanneer een beroep wordt gedaan op de volledige capaciteit, heeft de KMar 
voldoende mogelijkheden voor (her)prioritering om de gevraagde capaciteit in te 
zetten. De inzet zou in de voorbereiding wel leiden tot extra trainings- en 
oefenmomenten. 
 
222 
Waaruit bestond de externe inhuur van personeel binnen de KMar in 
2014 en 2015? 
 
Voor beide jaren geldt dat er specialisten zijn ingehuurd voor ondersteuning bij de 
implementatie van SAP en voor de kwaliteitsverbetering van KMar-specifieke 
operationele systemen. In beide gevallen wordt tegelijkertijd ge√Ønvesteerd in de 
 Pagina 65 van 105
