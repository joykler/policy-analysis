170 
Wat heeft het verblijf in het Tangramhotel (verblijf, maaltijden,  
beveiliging etc.) in totaal gekost? 
 
 
Verantwoording over de uitgaven in het kader van de strijd tegen ISIS in 
begrotingsjaar 2015 volgt in het jaarverslag 2015. 
 
171 
Wat kost het huren van de gepantserde voertuigen per maand? 
 
Omdat sprake is van operationeel gevoelige informatie kan niet worden ingegaan 
op huurprijzen van gebruikt materieel. 
 
172 
In december 2014 zijn Nederlandse verkenners naar Erbil vertrokken om 
de missie voor te bereiden. Die zouden volgens de minister ‘enkele 
weken’ in hotels verblijven. Waarom heeft het tot september 2015 
geduurd voordat het kamp in Erbil af was? 
173 
Volgens de brief aan de Kamer van 7 mei 2015 (29521, nr. 292) zou het 
kampement ‘medio 2015’ af zijn. Waarom was de bouw van het kamp 
vertraagd? 
 
In multinationaal verband is voor aanvang van de missie afgesproken dat het 
kamp gebouwd zou worden onder verantwoordelijkheid van Duitsland. De 
oorspronkelijke wens om het kamp begin april gereed te hebben is in eerste 
instantie vertraagd vanwege politieke besluitvorming in Duitsland over een missie 
in Irak. Verdere vertragingen is ontstaan doordat na aanvang van de bouw 
wijzigingen zijn doorgevoerd aan het oorspronkelijke ontwerp van het kamp om 
te voldoen aan aanvullende eisen gesteld door de luchthavenautoriteiten. 
 
174 
Heeft Nederland financieel bijgedragen aan de bouw van het kampement 
op het vliegveld? Zo ja, wat was die bijdrage? 
 
Nederland neemt een deel van de initiële grondwerkzaamheden voor zijn 
rekening. De raming hiervoor bedroeg € 260.000. Verantwoording over de 
uitgaven in het kader van de strijd tegen ISIS in begrotingsjaar 2015 volgt in het 
jaarverslag 2015. 
 
175 
Wat zijn de verwachte kosten voor het gebruik van het kamp (verblijf, 
maaltijden, beveiliging etc) per maand? 
 
De verwachte kosten voor het gebruik van het kamp (waaronder verblijf, voeding 
en beveiliging) bedragen ongeveer € 450.000 per maand. 
 
 Pagina 54 van 105
