Slechts een deel van de Nederlandse bijdrage wordt als investering 
 
 
gecategoriseerd. Het overige bedrag staat op artikel 9. 
  
253 
 
Wat zijn de criteria om over te gaan op een eventuele herijking van 
projecten? 
 
Een project moet herijkt worden als er sprake is van een gewijzigde behoefte of 
als bijvoorbeeld de grootheden product, tijd en geld niet meer in 
overeenstemming zijn met de planning. 
 
254 
In hoeverre wordt de Kamer bij een dergelijke herijking betrokken? 
 
De Kamer wordt geïnformeerd over alle herijkingen van DMP-plichtige projecten. 
 
255 
Waarom wordt er een ander, duurder, type data radio aangeschaft bij het 
Army Ground Based Air Defence System (AGBADS)? 
 
In het project AGBADS zijn andere radio’s noodzakelijk omdat de bestaande 
radio’s niet meer aan de veiligheidseisen voldoen en bij de Amerikanen zijn 
uitgefaseerd. 
 
256 
Wie heeft de prioritering geplaatst bij de investeringen IGV en CRAM en 
CLASS-UAV-detectiecapaciteit, wat waren de criteria en waarom zijn 
deze investeringen naar latere perioden geschoven? 
 
Zie het antwoord op vraag 238. 
 
257 
Klopt het dat er bij het project AH-64D aanpassingen zijn gedaan in 
verband met de dollarkoers? Voor welk bedrag is dit gedaan? 
 
De aanpassing in verband met de hogere dollarkoers voor de projecten AH-64D is 
€ 17,5 miljoen. De aanpassing is verwerkt bij de projecten AH-64D verbetering 
bewapening en AH-64D zelfbescherming. Bij het project AH-64D Block II upgrade 
heeft de hoge dollarkoers geen effect, omdat de verplichtingen hiervoor al zijn 
aangegaan en - met behulp van valutatermijncontracten - het valutarisico is 
afgedekt.  
 
258 
Waarom is er in een relatieve korte periode voor het uitrangeren (die 
begint over drie jaar) van de F-16 gekozen om de hoge investering aan te 
gaan voor 29 Sniper Advanced Targeting Pod (ATP) voor de F-16’s? 
 
In mei 2012 heb ik u ingelicht over de noodzakelijke vernieuwing van de 
operationele zelfverdediging van de F-16, waaronder de aanschaf van de ATP’s 
(Kamerstuk 32 733, nr.62). In die brief is het nut en de noodzaak van deze 
aanschaf uitgelegd. Hoewel het komende decennium de F-35 instroomt moet de 
F-16 operationeel relevant blijven tot volledige uitstroom. De huidige inzet in Irak 
 Pagina 73 van 105
