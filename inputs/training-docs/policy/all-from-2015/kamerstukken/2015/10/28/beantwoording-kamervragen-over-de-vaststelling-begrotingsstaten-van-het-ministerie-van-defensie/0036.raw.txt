99 
 
 
Wat zijn de criteria om samenwerkingsprojecten met de industrie goed of 
af te keuren?  
 
 
Criteria voor samenwerkingsprojecten zijn de mate waarin wordt voorzien in een 
behoefte binnen Defensie, het innovatieve gehalte (het te ontwikkelen product is 
nieuw), de kosten voor Defensie en de mate van (technische) haalbaarheid van 
het project. 
 
100 
Welke regeldruk stagneert de wendbaarheid binnen de organisatie? 
 
Door snelle technologische ontwikkelingen, is sprake van toenemende 
onzekerheid. De kans dat regels dan knellen, hangt samen met de mate van 
detail. Een logische uitweg is het naar een hoger abstractieniveau tillen van de 
regelgeving. Bij operaties is er altijd sprake van een grotere onzekerheid en 
daarom wordt hier gewerkt met het beginsel van commander’s intent: sturen op 
de bedoeling en de invulling overlaten aan het oordeel van de professionals naar 
gelang de situatie die zij aantreffen. Dit principe tracht Defensie nu ook actief toe 
te passen op haar interne regelgeving: sturing die voldoende ruimte laat voor 
situatie-afhankelijke invulling, maar tegelijkertijd chaos en willekeur voorkomt. 
Defensie beschikt over een grote hoeveelheid interne regelgeving en heeft zich 
daarnaast te houden aan wettelijke kaders en richtlijnen. Het is hierbinnen niet 
mogelijk specifieke domeinen aan te wijzen waar de interne en exogene regeldruk 
de wendbaarheid hindert.  
 
101 
Zijn er ook risico’s verbonden aan het steeds opnieuw oriënteren en 
selecteren van leveranciers op het gebied van IT? Zo ja, welke? 
 
Oriëntatie op de markt is noodzakelijk om de dienstverlening voortdurend te 
kunnen optimaliseren, bijvoorbeeld bij veranderende technologie, eisen of 
marktomstandigheden. Bij het selecteren van een nieuwe leverancier bestaat het 
risico dat diensten niet (meer) goed aansluiten. Om dit risico te ondervangen, 
verstevigt Defensie de regie op het samenstel van IT-diensten, onder meer door 
het aantrekken van een strategische partner (zie ook het antwoord op vraag 97). 
 
102 
Welke stappen onderneemt u om het tekort aan technisch personeel snel 
op te lossen en hoe is men hierbij concurrerend genoeg om het op te 
nemen tegen bedrijven uit deze branche, waar het tekort groot is? 
 
Defensie werkt intensief samen met technische netwerken om Defensie als 
technisch werkgever te profileren en in persoonlijk contact te komen met de 
doelgroep. Verder worden er specifieke campagnes, wervingsactiviteiten, 
leerovereenkomsten en stages ingezet. Een voorbeeld van ontplooide activiteiten 
is het recent georganiseerde Techbase in Rotterdam. Er zijn ook in 2016 
aanstellingspremies beschikbaar. Die moeten bijdragen aan het inlopen van het 
tekort aan technisch personeel en daarmee Defensie bestand maken tegen de 
concurrentie van technisch georiënteerde bedrijven. 
 
 Pagina 36 van 105
