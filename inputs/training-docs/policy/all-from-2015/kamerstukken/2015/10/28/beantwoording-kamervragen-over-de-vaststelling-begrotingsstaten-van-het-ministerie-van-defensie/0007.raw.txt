(internationale) veiligheidssituatie. Ook de Navo stelt structureel hogere eisen 
 
 
aan de gereedheid van militaire eenheden. Deze hogere eisen gelden ook voor de 
Nederlandse krijgsmacht. In het kader van het meerjarige perspectief wordt  
daarom eerst prioriteit gegeven aan de versterking van de basisgereedheid van 
 
de krijgsmacht. In het kader van het door het kabinet beoogde meerjarig 
perspectief worden beperkingen gaandeweg opgeheven. Daarmee kan Nederland 
al op relatief korte termijn een tastbare bijdrage leveren aan het Readiness Action 
Plan (RAP), en als onderdeel daarvan de snel inzetbare VJTF. 
 
9 
Hoe groot is het gat tussen de benodigde investeringen in vervanging 
van materieel en nieuwe capaciteiten en het beschikbare budget? Klopt 
het dat het om miljarden euro's gaat? 
37 
Welke ‘moeilijke keuzes’, waarover u in de beleidsagenda spreekt, moet 
u nog maken om binnen de financiële kaders te blijven? 
74 
Hoe groot is het gat, gelet op uw stelling dat de investeringsbehoefte 
voor alle benodigde vernieuwingen en vervangingen de komende vijftien 
jaar groter is dan het beschikbare budget, en op welke wijze gaat u dit 
dichten? 
76 
Door de bezuinigingen en door capaciteitsgebrek bij DMO is een boeggolf 
van uitgestelde investeringen en achterlopende aanbestedingen 
ontstaan. Gelet op de grote vervangingen na 2020 zoals de F-16, 
onderzeeboten en fregatten, is nu al bekend dat met het huidige en 
aanstaande niveau van investeringen de gewenste vervangingen niet 
gehaald kunnen worden. Bent u bereid om het kabinet om meer 
financiële ruimte te vragen? Zo nee, waarom niet? Welke andere 
mogelijkheden ziet u dan om de opgelopen achterstand in te halen? 
 
Zoals bekend is de investeringsbehoefte voor alle benodigde vernieuwingen en 
vervangingen de komende vijftien jaar groter dan het beschikbare budget. Ook 
voor het investeringsbudget geldt dat ambities moeten aansluiten bij de 
beschikbare middelen. Dit leidt ook in de toekomst tot keuzes, waar ik nu nog 
niet op vooruit kan lopen. De investeringsbehoefte van Defensie zal worden 
betrokken bij de uitwerking van het meerjarige perspectief dat het kabinet voor 
ogen staat (Kamerstuk 33 736, nr. 81). Afhankelijk van de ontwikkelingen in de 
internationale veiligheidssituatie en de beschikbare financiële mogelijkheden, gaat 
het in dit meerjarige perspectief namelijk om de versterking van de 
ondersteunende eenheden van de krijgsmacht, een gerichte versterking van 
gevechtseenheden en de vervanging van noodzakelijke capaciteiten. Ik kan hier 
niet op vooruitlopen. 
 
10 
Kunt u een overzicht geven van alle niet-juridisch verplichte uitgaven, 
zowel posten als concrete bedragen, uitgesplitst per beleidsartikel? 
Welke uitgaven per beleidsartikel kwalificeert u als niet juridisch 
verplicht? Bent u bereid deze uitgebreide informatie bij volgende 
begrotingen standaard in een dergelijk overzicht te verstrekken? 
 Pagina 7 van 105
