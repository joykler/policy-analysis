gehele verkoopportefeuille van het rijk staat op de verkoopsite van het RVB: 
 
 
www.biedboek.nl. 
  
309 
 
Welk vastgoed van Defensie staat op de nominatie om binnen nu en een 
jaar te worden verkocht? 
 
De volgende objecten zal Defensie in 2016 ontruimen en vervolgens ter verkoop 
overdragen aan het RVB: 
Planjaar 
Objectnaam Gemeente Objectsoort ontruiming 
DVD DIENSTKRING VOLKEL Uden  Kantoor 2016 
DVD DIENSTKRING DEN HELDER Den Helder Kantoor 2016 
DVD DIRECTIE NOORD Zwolle Kantoor 2016 
COMPLEX TWENTE Enschede Kazerne 2016 
INSTITUUT DEFENSIE LEERGANGEN ‘s-Gravenhage Onderwijslocatie 2016 
POST NOORD-HOLLAND Den Helder Kantoor 2016 
 
310 
Zijn de geraamde inkomsten bij verkoop realiseerbaar? Zijn er 
beschikbare kopers voor het voor verkoop beschikbare materieel? Kunt u 
aangeven in hoeverre de ramingen van verkopen de laatste jaren gehaald 
zijn (2010 t/m 2015)? 
 
Bij afstoting van materieel wordt een zo realistisch mogelijke raming van 
mogelijke opbrengsten gemaakt op basis van een inschatting van de markt. De 
DMO gaat vervolgens op zoek naar potentiële kopers. De gerealiseerde 
verkoopopbrengsten blijven, onder meer door de onvoorspelbare markt en 
politieke besluiten, sinds enkele jaren achter op de begrote verkoopopbrengsten 
(behalve in 2011). Om de verkoopopbrengsten toch zo realistisch mogelijk te 
plannen, worden jaarlijks de ramingen in het Defensie afstotingsplan 
geactualiseerd naar inschatting van de geldende marktwaarde en -werking. 
Tegenvallers door niet gerealiseerde verkoopopbrengsten maken deel uit van het 
totaal van tegen- en meevallers in het uitvoeringsjaar. 
 
311 
Welke IT-uitgaven worden precies genoemd in artikel 7? Hoe is te 
verklaren dat de bijdrage SSO DMO/OPS vanaf 2017 e.v. gelijk is aan de 
post IT-E van DTO (pagina 83), maar in 2015 en 2016 niet? Wat is het 
verschil? Wat wordt er betaald met de post IT Overig? 
 
Het verschil tussen bijdrage SSO DMO/Ops (artikel 7) en post IT-exploitatie wordt 
voor 2016 verklaard door de inzet van Eigen Vermogen (€ 7 miljoen in 2016). 
DTO keert in 2016 € 7 miljoen aan eigen vermogen uit dat wordt toegevoegd aan 
het IV-exploitatiebudget. 
 
Omdat het IV-E budget (artikel 7) in 2015 niet was gesplitst in een deel DMO/Ops 
en een deel overig, is de aansluiting tussen bijdrage SSO DMO/Ops (artikel 7) en 
Post IT-exploitatie (DTO) niet te maken. 
 
 Pagina 84 van 105
