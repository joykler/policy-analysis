Antwoorden op feitelijke vragen van de vaste commissie voor Defensie 
 
 
over de vaststelling van de begrotingsstaten van het ministerie van 
Defensie (X) voor het jaar 2016  
 
 
1 
Wordt de basisgereedheid met de versterking van de personele en 
materiële gereedheid en het verhogen van de geoefendheid met de extra 
middelen volledig op een peil gebracht dat in overeenstemming is met de 
inzetbaarheidsdoelstellingen? Zo nee, welke knelpunten resteren? 
25 
Klopt het dat er voor opleiding en training van eenheden, schepen en 
vliegtuigen onvoldoende geld beschikbaar is, waardoor oefeningen, 
vaardagen en vlieguren op grote schaal worden geschrapt en 
bijvoorbeeld schietopleidingen tot een minimum worden beperkt? Zo ja, 
worden deze problemen met de extra middelen volledig opgelost? 
42 
Kunt u nader ingaan op hetgeen u stelt dat 'met het aanpakken van de 
beperkingen ambities en middelen gaandeweg beter in balans worden 
gebracht'? Erkent u hiermee dat met de intensiveringen nog geen 
evenwicht wordt gebracht tussen middelen en ambities? Hoeveel extra 
geld is nodig om tot dit evenwicht te komen? 
46 
Hoeveel extra middelen zijn nodig om te voorzien in oplossing van alle 
knelpunten en beperkingen in de materiële gereedheid, personele 
vulling, en combat (service) support? 
50 
U geeft aan dat met de verhoging van de voorraden reservedelen en 
munitie en de uitbreiding van de onderhoudscapaciteit beoogd wordt de 
eerder gerapporteerde beperkingen op het gebied van de 
beschikbaarheid van materieel 'de komende jaren steeds verder te 
verkleinen'. Moet hieruit worden afgeleid dat u deze beperkingen de 
komende jaren slechts verkleind en dus niet volledig oplost? Zo nee, 
waarom niet? Welk extra bedrag is nodig om de beperkingen volledig op 
te lossen? 
51 
Welk deel wordt niet opgeheven, nu u aangeeft dat een 'belangrijk deel' 
van de beperkingen en knelpunten in de materiële gereedheid 
'geleidelijk' wordt opgeheven? Waarom niet en hoeveel middelen zijn 
nodig voor volledige opheffing? 
79 
Kunt u aangeven welke mogelijkheden voor Defensie worden geschapen 
als er in 2017 nog een keer 345 miljoen euro bij zou komen? Zou u dat 
geld dan wederom steken in het versterken van de basisgereedheid van 
de krijgsmacht of zou u andere maatregelen kunnen en willen nemen? 
80 
Is het bedrag van 220 miljoen euro, oplopend naar 345 miljoen euro, 
voldoende om de basisgereedheid en inzetgereedheid van de krijgsmacht 
volledig te repareren? Zo nee, hoeveel is additioneel nodig om dit wel te 
bereiken? 
 Pagina 2 van 105
