borging van deze kennis op het Opleidings- Trainings- en Kenniscentrum KMar 
 
 
(OTCKMar). 
  
223 
 
Kunt u aangeven waar het verschil uit bestaat dat er ligt tussen de 
bedragen totale personele uitgaven en uitgaven aan eigen 
personeel/externe inhuur bij de KMar zit? 
 
Het verschil in de tabel tussen de bedragen ‘totale personele uitgaven’ en 
‘uitgaven aan eigen personeel’ is ontstaan doordat een deel van de extra 
middelen voor de versterking van de veiligheidsketen in Nederland en het 
uitbreiden van de capaciteit van de KMar (maatregelen contraterrorisme, zie 
Kamerstuk 29 754, nr. 302) in deze begroting abusievelijk niet zijn toegevoegd 
aan ‘uitgaven aan eigen personeel’, maar wel zijn opgenomen in ‘personele 
uitgaven’. 
 
224 
Hoe groot is de door de jaren van onderrealisatie opgebouwde 
achterstand bij de investeringen inmiddels geworden? Hoe groot is het 
boeggolfeffect? 
 
Zie het antwoord op vraag 31. 
 
225 
Kan worden toegelicht hoe de motie Ten Broeke c.s. (Kamerstuk 32 500 
X, nr. 57) wordt uitgevoerd door defensie? Hoe vaak is gebruik gemaakt 
van artikel 346? Welke huidige en toekomstige projecten komen 
(mogelijk) in aanmerking voor artikel 346? 
300 
Welke toekomstige en huidige materieel en IT-projecten vallen onder de 
prioritaire technologiegebieden van de Defensie Industrie Strategie 
(DIS)? 
 
Bij militaire aankopen wordt van geval tot geval bezien of respectievelijk een 
beroep op de uitzonderingsgrond van artikel 346 VWEU (Vedrag betreffende de 
werking van de Europese Unie) kan worden gedaan, een uitzonderingsgrond van 
de Aanbestedingswet op het gebied van Defensie en Veiligheid (ADV) van 
toepassing is of dat de ADV moet worden gevolgd. Hierbij wordt rekening 
gehouden met de motie-Ten Broeke c.s. Het bezien van de mogelijkheden om 
artikel 346 VWEU toe te passen is maatwerk en de centrale vraag hierbij is of met 
de betreffende aankoop wezenlijke belangen van nationale veiligheid gemoeid 
zijn, die het afwijken van de ADV voldoende onderbouwen.  
  
De prioritaire technologiegebieden geven op hoofdlijnen weer waaraan Nederland 
in het kader van de DIS wezenlijke belangen van nationale veiligheid koppelt. 
Indien de betreffende aankoop gekoppeld kan worden aan de prioritaire 
technologiegebieden uit de DIS, zijn er mogelijk gronden om een beroep op 
artikel 346 VWEU te doen. Of een project wel/niet valt onder de prioritaire 
technologiegebieden van de DIS moet per project zorgvuldig worden onderzocht 
en kan niet op voorhand in zijn algemeenheid worden vastgesteld. 
 
 Pagina 66 van 105
