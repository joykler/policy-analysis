68 
 
 
Kan het Nederlandse deel van het Duits-Nederlands tankbataljon in de 
toekomst ingezet worden zonder toestemming van het Nederlandse  
parlement? 
 
 
Alleen de Nederlandse regering beslist over de operationele inzet van de 
Nederlandse krijgsmacht, en alleen de Duitse regering beslist over de 
operationele inzet van de Duitse krijgsmacht. Voor de operationele inzet van de 
geïntegreerde Duits-Nederlandse eenheden is daarom een besluit van beide 
regeringen nodig. Voor elke operationele inzet van Nederlandse eenheden 
hanteert de regering de daarvoor gebruikelijke procedures zoals, indien van 
toepassing, de artikel 100-procedure. Dit geldt ook voor de Nederlandse 
eenheden die deel uitmaken van een geïntegreerde Duits-Nederlandse eenheid.  
 
Ten aanzien van besluitvormingsprocedures is er dan ook geen verschil tussen 
inzet van een geïntegreerde Duits-Nederlandse eenheid en die van een puur 
Nederlandse eenheid. Vanzelfsprekend is voorafgaand aan de inzet van de Duits-
Nederlandse eenheid nauw overleg noodzakelijk tussen beide landen over onder 
meer taken, mandaat en operationele aspecten. Dit zal nauwelijks verschillen met 
de huidige praktijk van internationale operaties waarin Nederlandse eenheden 
steeds worden ingezet samen met eenheden van andere landen. Ook daarvoor is 
goed overleg tussen deze landen nodig. 
 
In de brief van 7 juli jl. (Kamerstuk 28 676, nr. 226) is uiteengezet dat de 
regering steeds zal trachten de Kamer voorafgaand aan de inzet van Nederlandse 
eenheden te informeren, ook als daarvoor geen grondwettelijke verplichting 
bestaat. Er zijn echter gevallen denkbaar waarin het niet mogelijk is de Kamer 
vooraf te informeren. De genoemde brief richt zich daarbij in het bijzonder op de 
Very High Readiness Joint Task Force (VJTF) van de Navo, maar dit kan in 
beginsel ook in andere situaties aan de orde zijn zoals bijvoorbeeld bij de EU 
Battlegroup. Dit geldt ook voor de inzet van een geïntegreerde Duits-Nederlandse 
eenheid die deel zou uitmaken van een dergelijk internationaal verband. 
 
Bij de inzet van Nederlandse eenheden voor een internationale operatie wordt 
altijd een Red Card Holder aangewezen die namens de CDS in de gaten houdt of 
de inzet blijft binnen de grenzen van het Nederlandse mandaat. De Red Card 
Holder kan daarbij een opdracht van een buitenlandse commandant aan 
Nederlandse militairen tegenhouden als die opdracht niet zou voldoen aan deze 
voorwaarden. Dit zal ook het geval zijn bij de eventuele operationele inzet van 
geïntegreerde Duits-Nederlandse eenheden.  
 
66 
Welke voorstellen wilt u tijdens het Nederlandse EU-voorzitterschap 
doen om de Europese defensiesamenwerking minder vrijblijvend te 
maken? 
67 
Wat verstaat u onder “het versterken van de onderlinge peer pressure”? 
71 
Welke middelen/instrumenten zijn er binnen de EU om samenwerking op 
het gebied van Defensie minder vrijblijvend te maken? 
 Pagina 26 van 105
