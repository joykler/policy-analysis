van SZW, OCW, BZK, VenJ, VWS en BZ. Er zal een ambtelijke interdepartementale werkgroep 
worden ingesteld die aan het nationale programma zal werken en de uitvoering ervan zal 
monitoren.  
Uitwerking  
De nationale invulling van het decennium wordt in nauwe samenwerking met maatschappelijke 
organisaties, actieve burgers en geïnteresseerde gemeenten vormgegeven. De eilanden van 
Caribisch Nederland zullen worden gevraagd, binnen de Nederlandse invulling, specifieke 
activiteiten te ondernemen die aansluiten bij de bijzondere lokale context. Nederland is er 
voorstander van dat andere delen van het Koninkrijk zelfstandig invulling geven aan het 
decennium. Met hen zal verkend worden of er gezamenlijke acties mogelijk zijn.  
De invulling zal mede putten uit het bij de VN-resolutie behorende programma van activiteiten en 
2
een position paper opgesteld door een verband van maatschappelijke organisaties . De focus van 
activiteiten wordt daarbij met name ingevuld op basis van kennis over de specifieke 
problematiek(en) in Nederland.  
Afrikaanse afkomst wordt breed geïnterpreteerd, maar het overgrote deel van de actieve 
belangenorganisaties voor het decennium richt zich op de doelgroep van mensen die zelf dan wel 
waarvan hun voorouders afkomstig uit Afrika ten zuiden van de Sahara zijn. In Nederland zijn dat 
voornamelijk mensen met een Surinaamse en Caribische achtergrond en bepaalde groepen 
vluchtelingen zoals die uit Somalië en Eritrea.  
Activiteiten 
De Nederlandse invulling zal de drie pijlers van het decennium - erkenning, rechtvaardigheid en 
ontwikkeling - volgen.  
Op basis van eerder onderzoek, gesprekken met de doelgroep en het huidige kabinetsbeleid is 
gekozen om een aantal thema’s en subthema’s centraal te stellen in het nationaal programma die 
hieronder nader worden toegelicht.  
Erkenning  
- Kennis en onderzoek: het versterken van kennis over in- en uitsluiting en discriminatie 
(Afrofobie).  
- Bewustwording en tegengaan van vooroordelen, negatieve beeldvorming en stereotypering door 
de dialoog hierover te bevorderen, alsmede in samenwerking met maatschappelijke organisaties 
positieve beeldvorming te simuleren door aandacht te vragen voor de bijdragen, het erfgoed en de 
cultuur van mensen van Afrikaanse herkomst - weerbaarheid van jongeren om met tegenslag, 
weerstanden en discriminatie om te kunnen gaan (empowerment).  
Rechtvaardigheid 
- Voorkomen van etnisch profileren door de politie en voorkomen van racisme. 
- Herdenken en verwerken: waarborgen van aandacht voor het slavernijverleden in het onderwijs 
maar ook, kennisdeling gericht op een breder publiek bijvoorbeeld via het museale en 
wetenschappelijk domein. Borgen van jaarlijkse nationale herdenking van het slavernijverleden 
met landelijke uitstraling.  
Ontwikkeling 
                                                           
2
 Zoals de gemeenschappelijke position paper van Civiel society, Niet Gouvermentele Organisaties, Netwerken 
en Experts over mensen van Afrikaanse afkomst.
