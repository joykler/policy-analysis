In de tabel is een regel opgenomen onder de naam spanning. Dit is een 
 
 
planspanning, die tot doel heeft om in de eerste jaren van de begroting bewust 
meer projecten in uitvoering te plannen dan er budget is. Hierdoor kan worden  
voorkomen dat door realisatietegenvallers bij afzonderlijke projecten er aan het 
 
einde van het jaar budget onbesteed blijft. Het volume van deze planspanning 
bedraagt in 2016 € 497 miljoen. 
 
377 
Wat is in het bedrag voor Exploitatie ICT opgenomen? Wat is de relatie 
van de 195 miljoen euro die staat ingeboekt bij 2016 en de 164 miljoen 
euro IT exploitatie die staat opgenomen bij de begroting van DTO voor 
hetzelfde jaar? Hoe is het verschil te verklaren? 
 
Het betreft de exploitatie-uitgaven van de generieke IT, die voor een groot deel 
door het agentschap DTO wordt uitgevoerd. Dit is het bedrag van € 164 miljoen 
in 2016. Het verschil met de € 195 miljoen in de regel Exploitatie ICT betreft de 
bedragen die aan externe leveranciers en aan interdepartementale bijdragen 
worden uitgegeven. 
 
378 
Past een grootschalige defensiebrede verwerving van radiosystemen bij 
de verschillende behoeftes van de diverse eenheden voor 
radiocommunicatie, nu de A-brief voor de vernieuwing radio’s weer is 
vertraagd.? Wordt de optie onderzocht om radio’s kleinschalig, zeker bij 
urgente behoeftes, mede via innovatietrajecten aan te schaffen? 
 
Het programma ‘Vervanging radio’s’ betreft meerdere projecten voor de 
vervanging van verschillende radiotypes en -systemen. Vanwege schaalvoordeel 
en interoperabiliteitseisen wordt er naar gestreefd om zo weinig mogelijk 
verschillende type radio’s te verwerven. Bij urgente behoeftes is het aspect ‘tijd’ 
belangrijker. Waar mogelijk zal innovatie zeker een rol spelen in het proces. Ook 
hier gaat het om zorgvuldige afwegingen. 
 
379 
Klopt het dat bij zowel de mijnenbestrijdingsvaartuigen als de M-
fregatten voor de periode 2019-2016, vergeleken met de ramingen van 
2015, bedragen van respectievelijk ruim 100 miljoen euro en ruim 70 
miljoen euro weggehaald zijn? Zo ja, waarom? Wat zijn de consequenties 
voor deze projecten en op welke wijze bent u voornemens deze middelen 
dan aan te wenden? 
 
Zie het antwoord op vraag 30. 
 
 Pagina 99 van 105
