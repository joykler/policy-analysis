354 
 
 
Hoe zal het onderscheid tussen ‘witte’ en ‘groene’ IT in de toekomst 
worden begroot zodat de Kamer inzicht heeft in de totale exploitatie- en  
investeringskosten voor IT? 
 
 
De generieke (‘witte’ ) IT is voor de exploitatie apart opgenomen in artikel 7 
onder materiële uitgaven. De specifieke (‘groene’) IT maakt deel uit van de 
programma-uitgaven van artikel 7. Omdat het onderscheid vervaagt, onderzoekt 
Defensie of de exploitatiekosten moeten worden samengevoegd. Voor de 
investeringen is in artikel 6 geen onderscheid meer gemaakt tussen generieke en 
specifieke IT. 
 
355 
Waarom gaat de inhuur van externen bij IT projecten vanaf 2016 
omhoog, terwijl de kosten van eigen personeel eerst stijgen (2016), 
maar vervolgens weer dalen (2017 en verder)? 
 
De raming voor inhuur is berust op de benodigde capaciteit en kennis die niet in 
het eigen personeelsbestand beschikbaar zijn. Bij het agentschap DTO is dit voor 
projecten geraamd op een stabiele omvang van ongeveer € 22 miljoen. Ten 
behoeve van het apparaat en de reguliere dienstverlening daalt de geraamde 
inzet van externe inhuur vanaf 2018 licht. 
 
356 
Waarom wordt voor de uitvoering van IT-projecten gekozen voor externe 
inhuur in plaats van eigen personeel, terwijl er sprake is van benodigde 
aanvullende capaciteiten? 
 
Defensie zet voor zoveel mogelijk werkzaamheden eigen personeel in, ook voor 
IT-projecten. Als de nodige kennis en kunde niet – of niet in voldoende mate – 
aanwezig zijn, wordt extern aanvullende capaciteit ingehuurd. 
 
357 
Kan, nu er duidelijkheid is over de toekomst van Paresto, het deel 
externe inhuur niet verlaagd worden en/of omgezet worden in eigen 
personeel? 
 
Defensie zal in de bedrijfsvoering van Paresto maatregelen nemen die tot meer 
doelmatigheid leiden. Het Commando Dienstencentra (CDC) werkt deze 
maatregelen op dit moment uit, waarbij ook gekeken zal worden naar de optimale 
mix tussen eigen personeel en inhuur. Over de uitwerkingen van de maatregelen 
verwacht ik u in het tweede kwartaal van 2016 nader te kunnen informeren. 
 
358 
Kunt u de bezuiniging van 18 miljoen euro structureel op het budget voor 
Persoonsgebonden Uitrusting (PGU) en externe opleidingen inhoudelijk 
toelichten? 
 Pagina 94 van 105
