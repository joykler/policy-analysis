begroting ten grondslag liggende ramingsproces, inclusief de samenhang 
 
 
tussen investeringen en exploitatie en een verbeterd risicomanagement’? 
369  
Welke middelen zet u in om de ramingen te verbeteren? Bestaat hier een 
 
stappenplan voor? 
 
Voor het verbeteren van de kwaliteit van ramingen en plannen past Defensie 
simulatietechnieken toe om risico’s en onzekerheden in beeld te brengen. Bij 
complexe projecten, zoals het project F-35, kan hiermee de hoogte van de 
projectreserve worden bepaald. Hierbij wordt rekening gehouden met de gehele 
levensduur met daarbij een duidelijke relatie tussen investeringen en exploitatie. 
Daarnaast worden de ramingen uitgebreider intern getoetst, waarmee tevens 
uitvoering wordt gegeven aan de aanbevelingen van het interdepartementaal 
beleidsonderzoek wapensystemen (Kamerstuk 33 726, nr. 15). Dit betreft onder 
meer het professionaliseren van de controlfunctie door meer betrokkenheid aan 
de voorkant en het inregelen van checks and balances. Hieronder valt ook het 
vrijmaken van meer capaciteit voor analyse. 
 
41 
Wat zijn de huidige begrotingsafspraken met betrekking tot 
valutakoersverschillen, inflatieverschillen en andere conjuncturele 
wisselingen? 
240 
Welke afspraken zijn er voor het opvangen van valutawisselingen tussen 
de minister van Financiën en u? Kan de Kamer hier ook inzicht in krijgen? 
 
Er zijn geen bijzondere (begrotings)afspraken tussen mij en de minister van 
Financiën. Dit betekent dat de genoemde wisselingen in beginsel binnen de 
begroting van Defensie moeten worden opgevangen. 
 
42 
Kunt u nader ingaan op hetgeen u stelt dat 'met het aanpakken van de 
beperkingen ambities en middelen gaandeweg beter in balans worden 
gebracht'? Erkent u hiermee dat met de intensiveringen nog geen 
evenwicht wordt gebracht tussen middelen en ambities? Hoeveel extra 
geld is nodig om tot dit evenwicht te komen? 
 
Zie het antwoord op vraag 1. 
 
43 
Waarom komt u slechts 'deels' tegemoet aan de motie Segers 
(Kamerstuk 34 000 X, nr. 55)? Maakt verdere versterking van de MIVD 
onderdeel uit van de door u voorgestane vervolgstappen in het kader van 
een meerjarig perspectief? Zo nee, waarom niet? 
 
Met de intensivering van € 17 miljoen bij de MIVD ten behoeve van de bestrijding 
van het terrorisme, waartoe het kabinet op 27 februari jl. heeft besloten, is al een 
belangrijke stap genomen. Dit laat onverlet dat op andere terreinen nog sprake is 
van een verschil tussen de vraag naar inlichtingen en de mogelijkheden om aan 
die vraag te voldoen. Bij vervolgstappen in het kader van een meerjarig 
perspectief zal hier een weging in moeten plaatsvinden.  
 
 Pagina 18 van 105
