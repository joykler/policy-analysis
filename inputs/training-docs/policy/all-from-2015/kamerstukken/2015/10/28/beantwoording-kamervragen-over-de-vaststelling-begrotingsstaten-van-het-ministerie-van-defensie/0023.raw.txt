58 
 
 
Wanneer kunnen de voorraden munitie en reserveonderdelen weer op de 
juiste/gewenste sterkte zijn?  
 
 
Zie het antwoord op vraag 29. 
 
59 
Welke formele en informele rol heeft u tijdens het EU-voorzitterschap? 
 
Binnen het Gemeenschappelijk Buitenland en Veiligheidsbeleid (GBVB) en het 
Gemeenschappelijk Veiligheid- en Defensiebeleid (GVDB) ligt het formele 
voorzitterschap bij de Hoge Vertegenwoordiger (HV), mevrouw Federica 
Mogherini. Sinds de inwerkingtreding van het verdrag van Lissabon in 2009 zit zij, 
of haar vertegenwoordiger, de vergaderingen en werkgroepen voor. Het Athena-
comité, dat het financieringsmechanisme beheert voor de gemeenschappelijke 
kosten van militaire GVDB operaties, is een uitzondering op deze regel. Anders 
dan de laatste keer in 2004 zal Nederland nu een dienende rol vervullen binnen 
het GVDB. Dit betekent dat Nederland de HV en haar vertegenwoordigers zal 
ondersteunen tijdens vergaderingen, en waar nodig in de voorbereiding daarvan. 
De HV bepaalt de agenda, in samenspraak met het voorzitterschap. 
 
60 
Hoeveel dagen verwacht u in het kader van uw rol binnen het EU-
voorzitterschap buiten Nederland actief te moeten zijn? 
 
Tijdens het voorzitterschap zijn er verschillende defensiebijeenkomsten waarbij ik 
aanwezig zal zijn. Naast de informele bijeenkomst op 4 en 5 februari 2016 in 
Amsterdam is er ook een Raad Buitenlandse Zaken met ministers van Defensie in 
Brussel op 18 april 2016. Daarnaast zal ik ook een aantal activiteiten, zoals 
seminars, bijwonen. Naast mijn verplichtingen als minister van Defensie zal ik ook 
samen met de minister van Buitenlandse Zaken de Raad vertegenwoordigen in 
het Europees Parlement. Dat betekent dat ik zowel in Straatsburg als in Brussel 
vergaderingen zal bijwonen. Ik zal uw griffie ambtelijk op de hoogte laten houden 
van mijn verplichtingen. 
 
61 
Welke kosten zijn gemoeid met de integratie van de 43e 
Gemechaniseerde Brigade in Havelte in een Duitse pantserdivisie? 
 
Met dit integratieproject zijn zowel eenmalige investeringskosten gemoeid als 
jaarlijkse exploitatiekosten. De investeringskosten bedragen € 13 miljoen. Dit is 
opgebouwd uit de volgende posten: 
 € 11,9 miljoen aan ingeboekte afstotingsopbrengsten van de resterende 
zestien Leopard 2A6 tanks die niet worden ontvangen omdat Nederland deze 
tanks inbrengt in dit samenwerkingsproject en overdraagt aan Duitsland;  
 € 1,1 miljoen voor de aanschaf van communicatie- en IV-apparatuur voor de 
achttien tanks die Nederland van Duitsland gaat gebruiken, in het bijzonder 
voor het Battlefield Management System (BMS). 
 
De geraamde exploitatiekosten bedragen € 19 miljoen per jaar. Het gaat hierbij 
hoofdzakelijk om personeelskosten van de Nederlandse compagnie van het Duitse 
tankbataljon, de kosten van oefeningen en trainingen, alsmede vergoedingen aan 
 Pagina 23 van 105
