tweede lid, is geregeld dat alleen een ongehuwde, die niet met een of meer meerderjarige 
personen in dezelfde woning zijn hoofdverblijf heeft, recht op toeslag heeft, terwijl het hier nu juist 
gaat om jongeren die wel met een of meer meerderjarige personen in dezelfde woning hun 
hoofdverblijf hebben. Met de onderhavige wijziging wordt dit gerepareerd, zodat jongeren van 18 
tot 21 jaar, zoals was bedoeld niet onder de kostendelersnorm vallen, maar wel recht op toeslag 
houden, ook als ze met een of meer meerderjarige personen in dezelfde woning hun hoofdverblijf 
hebben. Deze wijziging zal tegelijk met de introductie van de kostendelersnorm in de TW op 1 juli 
2016 in werking treden.  
Onderdeel 5 (Artikel IX, onderdeel C) 
Met artikel IX van de Wet WWB-maatregelen, zoals gewijzigd door artikel XXA, onderdeel D, van 
de Verzamelwet SZW 2015, is de kostendelersnorm ingevoerd in de TW. De betreffende bepalingen 
4
zullen met ingang van 1 juli 2016 in werking treden. Geconstateerd is dat er voor het recht op en 
de hoogte van de toeslag in artikel 44d van de TW weliswaar is voorzien in overgangsrecht, maar 
dat is verzuimd de maximering van de toeslag, zoals geregeld in artikel 8a, eerste lid, onderdeel c, 
daarin op te nemen. Dit heeft als onbedoeld gevolg dat in bepaalde gevallen tijdens de tijdvakken 
waarin het overgangsrecht van toepassing is de toeslag hoger moet worden vastgesteld dan de 
toeslag waarop recht bestond in de periode daarvoor. Met de onderhavige wijziging wordt daarin 
alsnog voorzien.  
 
Onderdelen 8 en 9 (Artikel XXII, onderdelen Ca en Ga) 
De Wet versterking positie ouders kinderopvang en peuterspeelzalen zal met ingang van 1 januari 
2016 in werking treden. Genoemde wet gaat er vanuit dat dan het wetsvoorstel Wet kwaliteit, 
5
klachten en geschillen zorg reeds in werking is getreden. Om hiervan niet afhankelijk te hoeven 
zijn worden twee wijzigingen van de Wet kinderopvang en kwaliteitseisen peuterspeelzalen (Wko) 
uit genoemd wetsvoorstel ook opgenomen in de wijziging van de Wko die wordt vormgegeven via 
de Verzamelwet SZW 2016. Gevolg hiervan is dat geheel artikel 36 van het wetsvoorstel Wet 
kwaliteit, klachten en geschillen zorg, dit onderdeel wijzigt de Wko, niet in werking zal treden en bij 
aanname van dat wetsvoorstel bij gelegenheid uit die wet zal worden gehaald.  
 
Onderdeel 11 (Artikel XXIII, onderdelen B, onder 2 en 3) 
In artikel IX, onderdeel H, van de Wet WWB-maatregelen wordt in de TW met ingang van 1 juli 
2016 na artikel 44c een nieuw artikel 44d ingevoegd. Daarbij is abusievelijk over het hoofd gezien 
dat met ingang van 1 januari 2015 door de Wet van 19 juni 2014 tot wijziging van enkele 
socialezekerheidswetten in verband met een andere vormgeving van de exportbeperking in de 
Algemene Kinderbijslagwet en het regelen van overgangsrecht voor de situatie van opzegging of 
wijziging van een verdrag dan wel een daarmee gelijk te stellen situatie (Stb. 2014, 238) na artikel 
44c al een nieuw artikel 44d was ingevoegd. Met de onderhavige wijziging wordt dit abuis 
gerepareerd. Omdat in het onderhavige wetsvoorstel in artikel IX, onderdeel B, al is voorzien in 
invoeging na artikel 44d van een nieuw artikel 44e wordt het met artikel IX, onderdeel H, van de 
Wet WWB-maatregelen in de TW in te voegen artikel 44d thans vernummerd tot artikel 44f.  
Onderdeel 13 (Artikel XXVII, onderdeel 0A) 
Dit onderdeel voorziet in een aanpassing van de bedragen in artikel 2, tweede lid, onderdelen b tot 
en met d, van de Wet op het kindgebonden budget (Wet KB). Het kabinet heeft in 2015 besloten 
het bedrag van het kindgebonden budget voor de ouder die aanspraak heeft voor twee kinderen 
6
enkel voor het jaar 2016 met € 33,- te verhogen. Daarbij geldt dat deze verhoging eveneens 
doorwerkt in de bedragen van de aanspraak voor drie kinderen of meer dan drie kinderen die zijn 
opgenomen in artikel 2, tweede lid, onderdelen c en d, van de Wet KB. Nu deze verhoging alleen 
voor het jaar 2016 geldt, worden deze bedragen met ingang van 1 januari 2017 weer met 
hetzelfde bedrag van € 33,- verlaagd.  
                                                           
4
 Zie enig artikel, vijfde lid, van het Besluit van 4 juli 2014 tot vaststelling van het tijdstip van inwerkingtreding 
van de Wet maatregelen Wet werk en bijstand en enkele andere wetten, de Wet hervorming kindregelingen en 
de Invoeringswet Participatiewet (Stb. 2014, 271).  
5
 Zie Kamerstukken 32 402. 
6
 Vindplaats in het Staatsblad PM.
