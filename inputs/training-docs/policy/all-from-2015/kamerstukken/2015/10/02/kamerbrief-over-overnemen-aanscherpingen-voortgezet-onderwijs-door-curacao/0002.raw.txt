diploma’s worden gelijkgesteld waaraan de aangescherpte exameneisen ten 
grondslag liggen en waarvoor de Curaçaose overheid aldus de kwaliteit borgt.  
Datum 
2 oktober 2015 
In de brief van 1 juli  2015 onderscheidt de minister van OCW twee 
mogelijkheden: 
Kenmerk 
2015-0000467303 
De eerste mogelijkheid is dat Curaçao de aanscherpingen niet overneemt in haar 
wet- en regelgeving waardoor de gelijkstelling komt te vervallen. Dit bekent dat 
de Curaçaose havo-diploma’s die na 1 januari 2016 zijn afgegeven niet meer 
gelijkgesteld worden aan de Nederlandse equivalenten. Voor de Curaçaose vwo-
diploma’s geldt dit voor diploma’s die na 1 januari 2017 zijn afgegeven. Deze data 
volgen uit de afspraken die de Nederlandse en Curaçaose ministers van onderwijs 
hierover medio december 2014 over maakten. 
De tweede mogelijkheid is dat Curaçao de aanscherpingen opneemt in wet- en 
regelgeving waardoor er een duidelijk herkenbaar havo- en vwo-diploma komt dat 
gelijkgesteld blijft. Het is in deze variant mogelijk dat er havo- en vwo-diploma’s 
zijn die worden afgegeven op grond van een examen mét alle aanscherpingen dat 
leidt tot een gelijkgesteld diploma en havo- en vwo-diploma’s die afgegeven wor-
den op basis van een examen zónder alle aanscherpingen, dat níet gelijkgesteld 
zal zijn aan de Nederlandse equivalenten. Voor OCW is daaraan de voorwaarde 
verbonden dat het gelijkgestelde havo- en vwo-diploma duidelijk te onderscheiden 
zal zijn van de diploma’s die zijn afgegeven zonder alle aanscherpingen.  
 
Bij brief van 31 augustus jongstleden heeft de minister van OWCS aan de minister 
van OCW meegedeeld dat door de Curaçaose regering een wetgevingstraject is 
opgestart om op de kortst mogelijke termijn tot de nodige aanpassing te komen 
van het Landsbesluit eindexamens v.w.o., h.a.v.o., v.s.b.o. Het gaat daarbij om de 
tweede aanscherping, te weten de invoering van de kernvakkenregeling. Zulks in 
aanvulling op de eerste aanscherping, bestaande uit de centrale-exameneis die 
reeds in de Curaçaose exameneisen voor havo en vwo is vastgelegd. De kernvak-
kenregeling zal aanvankelijk alleen de vakken Nederlands, Engels en wiskunde 
beslaan. Voor de rekentoets wenst de minister van OWCS aan te haken bij de 
ontwikkelingen in het Caribisch deel van het Koninkrijk. Zij heeft een voorstel 
ontvangen van de Curaçaose schoolbesturen voor een vierjarig implementatie-
traject voor een gefaseerde invoering van de rekentoets. De aanscherpingen 
zullen gelden voor alle leerlingen in het Curaçaose havo en vwo en er zal dus ook 
in de toekomst op Curaçao sprake blijven van één diploma voor havo en één 
diploma voor vwo. 
De minister van OCW heeft begin oktober aan de minister van OWCS een brief 
gestuurd dat zij de gelijkstelling van de Curaçaose havo- en vwo-diploma’s 
continueert indien de minister van OWCS vóór 1 januari 2016 bevestigt dat de 
Curaçaose regelgeving zodanig is aangepast dat de aanscherpingen per 
examenjaar 2016 voor het havo c.q. 2017 voor het vwo van toepassing zullen 
zijn. Uitzondering daarop is de latere implementatie van de rekentoets, waar in 
gezamenlijkheid een implementatietraject zal worden vormgegeven voor het 
Caribisch deel van het Koninkrijk. Hierover zullen op een later moment afspraken 
worden gemaakt. 
 
De minister van Binnenlandse Zaken en Koninkrijksrelaties, 
 
 
 
 
 
dr. R.H.A. Plasterk 
 
 
Pagina 2 van 2 
 
 
 pagina’s (inclusief voorblad)
