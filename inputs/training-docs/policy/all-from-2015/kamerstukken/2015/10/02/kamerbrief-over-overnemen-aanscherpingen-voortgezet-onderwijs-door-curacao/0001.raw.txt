> Retouradres    
 
www.rijksoverheid.nl 
Aan de Voorzitter van de vaste commissie voor 
www.facebook.com/minbzk 
Koninkrijksrelaties van de Tweede Kamer der Staten 
www.twitter.com/minbzk 
Generaal 
Postbus 20018 
Kenmerk 
2500 EA Den Haag 
2015-0000467303 
Uw kenmerk 
 
  
Datum 2 oktober 2015 
Betreft Toezegging AO Koninkrijksrelaties d.d. 2 juli 2015: gelijkstelling 
van onderwijsdiploma's in het voortgezet onderwijs 
 
 
 
Tijdens het verzamel algemeen overleg Koninkrijksrelaties van 2 juli 2015 zijn 
door uw Kamer vragen gesteld over het bericht dat de minister van Onderwijs, 
Wetenschap, Cultuur en Sport (OWCS) van Curaçao niet voornemens zou zijn om 
de aanscherpingen in het Nederlands havo en vwo te implementeren in het 
Curaçaos havo en vwo. Uw Kamer heeft gevraagd wat de stand van zaken is en 
welke consequenties er voor Curaçao verbonden kunnen zijn aan het niet volgen 
van de aanscherpingen. Mede namens de minister van Onderwijs, Cultuur en 
Wetenschap (OCW), informeer ik u graag als volgt. 
 
De Caribische landen Curaçao, Aruba en Sint Maarten zijn als autonome landen 
binnen het Koninkrijk zelf verantwoordelijk voor hun onderwijs. Tussen de 
Nederlandse minister van Onderwijs, Cultuur en Wetenschap zijn in drie bilaterale 
samenwerkingsprotocollen met de afzonderlijke Caribische landen onder andere 
afspraken gemaakt met betrekking tot de gelijkstelling van hun havo- en vwo-
diploma’s aan de Nederlandse equivalenten wat betreft de toegang tot het 
Nederlands hoger onderwijs. Om de gelijkwaardigheid van de havo- en vwo-
diploma’s te kunnen blijven borgen, dienen de exameneisen en de studiebelasting 
van het vakkenpakket van havo en vwo aldaar overeen te komen met die van de 
havo- en vwo-opleidingen in Nederland. Tussen de minister van OCW en de 
afzonderlijke verantwoordelijke bewindspersonen in de drie Caribische landen zijn 
afspraken gemaakt wanneer de aangescherpte exameneisen in de Caribische 
landen moeten zijn ingevoerd. Indien dit wordt gerealiseerd, blijven de havo- en 
vwo-diploma’s gelijkgesteld, hetgeen voorkomt dat de waardering van de 
behaalde diploma’s voor de toelating tot een opleiding aan een Nederlandse 
instelling voor hoger onderwijs aan de individuele instellingen voor hoger 
onderwijs wordt overgelaten, zoals dat over het algemeen ook voor landen buiten 
het Koninkrijk geldt. 
 
Op 19 juni 2015 heeft de minister van OWCS van Curaçao aan de minister van 
OCW een brief geschreven over haar plannen met betrekking tot de aanscher-
pingen in het Curaçaos havo en vwo. Daaruit kon worden opgemaakt dat de 
minister van OWCS niet voornemens is om de aangescherpte exameneisen voor 
alle havo- en vwo-leerlingen in te voeren, omdat wordt verwacht dat dit zal leiden 
tot meer gezakte leerlingen. Omdat de brief op een aantal punten onvoldoende 
helderheid bood, heeft de minister van OCW op 1 juli jongstleden een brief 
gezonden aan haar Curaçaose collega waarin duidelijk is gemaakt dat alleen 
 
Pagina 1 van 2
