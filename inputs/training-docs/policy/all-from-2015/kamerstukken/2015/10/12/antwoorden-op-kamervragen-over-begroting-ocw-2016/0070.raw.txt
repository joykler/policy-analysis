docenten en studenten. Tenslotte is voor uitvoeringskosten € 4 miljoen begroot.  
 
Een uitgebreide financiële rapportage van deze geoormerkte middelen zal na afloop van de 
impuls periode aan uw Kamer toegezonden worden. De maatregelen vanuit de Impuls leraren 
tekortvakken zijn integraal onderdeel van de Lerarenagenda. Binnenkort ontvangt u de 
voortgangsrapportage.  
 
165.  
Is er - net als voor vo-scholen, die worden gestimuleerd nieuwe aanvragen te doen voor een 
tegemoetkoming in de kosten voor opleidingsscholen - ook binnen het po ruimte voor het 
indienen van nieuwe aanvragen voor tegemoetkoming in de kosten opleidingsscholen? Op 
welke manier worden de beschikbare middelen in tegemoetkoming kosten opleidingsscholen 
verdeeld tussen de verschillende onderwijssectoren? 
 
Ja, voor 7 samenwerkingsverbanden in het po is ruimte om vanaf 2016 een aanvraag in te 
dienen voor een tegemoetkoming in de kosten voor opleidingsscholen. Dit zijn 
samenwerkingsverbanden die van 2013 tot en met 2016 subsidie ontvangen op grond van de 
Regeling versterking samenwerking lerarenopleidingen en scholen 2013-2016. De einddatum 
van deze regeling is overigens verschoven naar 1 juli 2017, zodat de 
samenwerkingsverbanden meer tijd hebben om de voorgenomen activiteiten te realiseren. 
 
Op dit moment zijn er 55 opleidingsscholen. Daarvan zijn er 26 in de sector po, 25 in het vo, 
2 in het mbo en 2 betreffen een combinatie vo+mbo. De bekostiging ervan wordt per 
schooljaar met behulp van staffels bepaald aan de hand van het aantal studenten op de 
betreffende opleidingsschool in het verstreken schooljaar. 
 
166.  
Is er ruimte en aandacht bij de lerarenbeursen voor zzp-ers? 
 
Leraren die werken als zzp’er en/of lesgeven aan een niet bekostigde onderwijsinstelling 
komen niet in aanmerking voor de Lerarenbeurs. De reden daarvoor is, dat zelfstandige 
ondernemers en ‘commerciële werkgevers’ geheel zelf verantwoordelijk zijn voor hun 
scholing en die van hun personeel en daar ook de kosten voor dragen. Dat is inherent aan de 
keuze van deze vorm van werknemer- en werkgeverschap. Het ligt niet voor de hand om hier 
overheidsgeld voor in te zetten.  
69
