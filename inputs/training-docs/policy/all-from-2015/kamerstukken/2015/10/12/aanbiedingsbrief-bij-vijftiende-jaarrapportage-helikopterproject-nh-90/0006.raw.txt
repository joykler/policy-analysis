Levering, inzet en transitie 
 
In tabel 2 is het aantal NH-90 helikopters van Defensie weergegeven in de  
 
verschillende configuraties die volgens planning beschikbaar zijn tot en met het 
 
tweede kwartaal van 2017.  
 
 
 Jaar 2014 2015 2016 2017 
 Kwartaal 3 4 1 2 3 4 1 2 3 4 1 2 
 
A MOC 5 4 4 4 3 2 1 0 0 0 0 0 
B FOC 6 6 6 6 6 6 6 6 6 6 6 5 
  
C FOC met FRC 0 1 2 4 5 7 8 10 10 11 11 12 
D MOC in retrofit 2 3 3 3 4 4 4 4 4 3 3 2 
E FOC in upgrade 0 0 0 0 0 0 0 0 0 0 0 1 
 
F In beheer bij CLSK 11 11 12 14 14 15 15 16 16 17 17 17 
 
G Totale vloot 13 14 15 17 18 19 19 20 20 20 20 20 
Tabel 2. Prognose helikopters van type NH-90 beschikbaar voor Defensie  
 
De beschikbare vloot voor het CLSK (regel F), bestaat uit alle afgenomen 
helikopters, exclusief de helikopters die niet beschikbaar zijn als gevolg van de 
modificatieprogramma’s retrofit (regel D) en upgrade (regel E). De totale vloot 
(regel G) bestaat uit alle afgenomen helikopters, inclusief de helikopters die niet 
beschikbaar zijn als gevolg van de genoemde modificatieprogramma’s. 
 
De afname van het aantal beschikbare MOC-helikopters (regel A) wordt 
veroorzaakt door de retrofit van MOC-helikopters naar de uiteindelijke 
configuratie. Dit programma is, zoals eerder aangegeven, naar verwachting 
medio 2018 gereed. Vanaf het tweede kwartaal van 2014 is het aantal 
beschikbare FOC-helikopters (regel B) zes. Dit blijft zo tot de aanvang van het 
upgrade programma (regel E), medio 2017. De reeks FOC met FRC (regel C) is 
opgebouwd uit de aantallen helikopters die in de uiteindelijke configuratie 
geleverd zijn en de helikopters die via een modificatieprogramma (retrofit of 
upgrade) deze configuratie bereiken. 
 
NHI heeft in de rapportageperiode volgens het overeengekomen schema voor 
Nederland één helikopter per kwartaal geassembleerd. De productie van de 
Nederlandse toestellen is hiermee gereed: de één na laatste helikopter bevindt 
zich in het formele acceptatietraject en doorloopt de daarbij behorende 
testvluchten. De vanwege de afnamestop in 2014 opgelopen achterstand is 
daarmee volledig ingelopen. Begin 2016 levert NHI volgens planning het 
twintigste en laatste toestel aan Nederland.  
 
Inzet  
Als gevolg van de vertraagde invoer van de NH-90, is de mogelijke inzet tot 2017 
verlaagd. Defensie is in staat om jaarlijks drie perioden van vier maanden een 
NH-90 beschikbaar te stellen als boordhelikopter voor operationele inzet of 
gereedstelling. Defensie heeft over deze rapportageperiode voldaan aan deze 
(bijgestelde) ambitie.  
 
De NH-90 is in de tweede helft van 2014 en de eerste helft van 2015 ingezet voor 
de antipiraterijmissie Atalanta. De overige capaciteit als boordhelikopter is 
gebruikt voor gereedstellingsactiviteiten. Inzet van de NH-90 in het Caribisch 
gebied was, zoals eerder gemeld, nu niet mogelijk. Er is voorzien in alternatieve 
helikoptercapaciteit door de inzet van een Cougar helikopter vanaf Curaçao ter 
ondersteuning van de Commandant Zeemacht Caribisch Gebied. 
 Pagina 6 van 12
