Vanaf april 2015 worden deze bij DUO geregistreerd. Op dit moment zijn er 33 opdcâ€™s in het 
voortgezet onderwijs. In het primair onderwijs bestaat de mogelijkheid van een opdc nog 
niet. Dit wordt met ingang van 1-8-2016 wettelijk mogelijk gemaakt. Een opdc wordt betaald 
vanuit de ondersteuningsmiddelen van het samenwerkingsverband. Er is geen landelijk 
overzicht van de uitgaven hieraan. 
 
97.  
Heeft de regering zicht op de besteding van de ondersteuningsmiddelen door de 
samenwerkingsverbanden en kan de regering daar een overzicht van maken en de Kamer 
doen toekomen? 
 
Samenwerkingsverbanden passend onderwijs verantwoorden zich in hun jaarverslagen over 
de besteding van hun middelen. De samenwerkingsverbanden dienen te voldoen aan de 
Richtlijnen jaarverslaggeving onderwijs. Van de 152 samenwerkingsverbanden hebben er 93 
een jaarverslag ingediend over 2014. Het overige deel heeft gekozen voor een verlengd 
boekjaar, waardoor afgelopen zomer nog geen jaarverslag aangeleverd hoefde te worden. Dit 
verslag over 2014 en 2015 volgt in de zomer van 2016. In het Onderwijsverslag over het 
afgelopen boekjaar ontvangt uw Kamer een globaal (financieel) beeld van de 
samenwerkingsverbanden die zich hebben verantwoord. 
 
98.  
Hoeveel scholen voor speciaal onderwijs worden door de vereveningssystematiek in 
negatieve zin getroffen (inkrimping dan wel sluiting van scholen)? 
 
De verevening heeft gevolgen voor het ondersteuningsbudget op het niveau van het 
samenwerkingsverband. Hoe de samenwerkingsverbanden het ondersteuningsbudget 
inzetten ten behoeve van de scholen voor speciaal onderwijs is aan de 
samenwerkingsverbanden. Het is daardoor niet mogelijk om de gevolgen van de verevening 
op het niveau van de scholen voor speciaal onderwijs weer te geven. De gevolgen van de 
verevening per samenwerkingsverband zijn wel beschikbaar. Die zijn te vinden op de website 
https://swv.passendonderwijs.nl. 
 
99.  
Kan de regering een overzicht geven van het onderwijsachterstandenbudget voor 
schoolbesturen voor 2015, 2016, 2017, 2018, 2019 en 2020, voor zowel de gemeentelijke 
achterstandsmiddelen als de lumpsumbekostiging middelen voor achterstandsleerlingen? 
41
