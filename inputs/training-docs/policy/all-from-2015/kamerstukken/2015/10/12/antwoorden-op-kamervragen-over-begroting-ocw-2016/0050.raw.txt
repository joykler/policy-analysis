het gaat hier om een bedrag per op 1 oktober aanwezig kind van ca € 800,- per jaar. 
Dit bedrag wordt (met een jaar vertraging) toegekend voor ieder jaar dat het kind op 
1 oktober in de bedoelde locaties verblijft. Daarnaast wordt bekostiging verstrekt als 
er sprake is van groei van minimaal 10 leerlingen ten opzichte van het op basis van 
dit bekostigingsonderdeel bekostigde aantal asielzoekerskinderen. Het gaat hierbij op 
jaarbasis om hetzelfde bedrag per leerling als hierboven (€ 800,-), waarbij rekening 
wordt gehouden met de duur van het resterende schooljaar. Deze aanvulling is 
maximaal 12 maanden voor de school beschikbaar. 
 In overleg met de sector zal bekeken worden wat de consequenties voor het MBO zijn. 
 
 
115.  
Kunnen met de aanvullende bekostiging voor de eerste opvang voor vreemdelingen, gelet op 
de actuele instroom van vluchtelingen, de geraamde middelen als voldoende beschouwd? 
 
De regelingen voor het onderwijs aan nieuwkomers zijn normaal gesproken afdoende.  
Scholen ontvangen bekostiging voor alle leerlingen, ook voor de asielzoekerskinderen. 
Daarnaast is er aanvullende bekostiging voor nieuwkomers. Dit is op dit moment voldoende 
om goed onderwijs aan nieuwkomers te garanderen. Mocht blijken dat, gezien de actuele 
instroom van vluchtelingen, hier een tekort ontstaat dan zal dit zoals gebruikelijk worden 
meegenomen in de Voorjaarsnota besluitvorming.  
 
116.  
Is de huidige regeling voor het financieren van onderwijs aan nieuwkomers nog adequaat 
gezien de grote instroom van vluchtelingen op dit moment? 
 
De regelingen voor het onderwijs aan nieuwkomers zijn normaal gesproken afdoende. 
Scholen ontvangen vanaf de peildatum bekostiging voor deze leerlingen. Om scholen nog 
beter in te kunnen laten spelen op de huidige toename van het aantal asielzoekerskinderen 
wordt in het voortgezet onderwijs een tweede peildatum voor de regeling nieuwkomers VO 
geïntroduceerd. Daarnaast verkeren sommige scholen in een uitzonderlijke situatie waarvan 
de oplossing niet in een regeling te vangen is en waar maatwerk nodig is. In het primair 
onderwijs is dit tot nu toe nog niet nodig geweest, in het voortgezet onderwijs ontvangen vier 
scholen maatwerk. 
 
Het ministerie van OCW blijft in gesprek met alle betrokken partijen.. Zo heeft op donderdag 
24 september een bestuurlijk overleg plaatsgevonden met het ministerie van OCW, PO-raad, 
49
