Worden de structurele middelen voor zittenblijven verstrekt als subsidie, dan wel toegevoegd 
aan de prestatiebox? 
 
Zoals ook in reactie op vraag 19 is aangegeven, is de afspraak in het Sectorakkoord VO dat 
de middelen (€ 9 miljoen structureel) vanaf 2017 zullen worden toegevoegd aan de 
lumpsum, tenzij de resultaten behaald met de subsidieregeling in 2015 en 2016, aanleiding 
geven om hiervan af te wijken. Dan kan besloten worden de beschikbare middelen na 2016 
nog één jaar of meerdere jaren meer gericht in te blijven zetten, via een subsidieregeling of 
via de prestatiebox. Of dit wenselijk is, zal in het najaar van 2016 blijken. Uw Kamer zal 
hierover geïnformeerd worden. 
 
107.  
Hoe worden vakinhoudelijke verenigingen zoal betrokken bij het streven uit het 
sectorakkoord voortgezet onderwijs om te komen tot professionele scholen die zich 
voortdurend verbeteren en werken aan uitdagend onderwijs afgestemd op de behoefte van 
de leerling? 
 
Bij vakontwikkeling in het voortgezet onderwijs worden altijd de betreffende vakinhoudelijke 
verenigingen betrokken. De verenigingen worden vertegenwoordigd in de 
vernieuwingscommissies. Zo zijn de verschillende vakinhoudelijke verenigingen voor de 
bètavakken nauw betrokken geweest bij werkzaamheden van de vakvernieuwingscommissies 
ten behoeve van de recente vakvernieuwing van het bèta-onderwijs in de tweede fase 
havo/vwo. Ook bij –recente- vakvernieuwing examenprogramma’s van de economische 
vakken en van de klassieke talen zijn vakinhoudelijke verenigingen betrokken. 
 
108.  
Wat betekent het in de praktijk voor vo-scholen dat er vanaf 2016 geen subsidie voor ICT-
projecten meer is begroot? 
 
Het niet verder begroten van deze ICT-projecten heeft in de praktijk geen effect voor vo-
scholen. Het betreft hier tijdelijke subsidies die nu gericht zijn op het stroomlijnen van de 
informatiehuishouding op landelijk niveau. Scholen merken niets van het beëindigen van de 
subsidie, omdat deze niet op het niveau van de scholen zelf aangewend wordt. 
 
109.  
45
