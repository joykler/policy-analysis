Is de verplichte studiebijsluiter met hierin het arbeidsmarktperspectief bij alle opleidingen in 
het hoger onderwijs volledig en naar tevredenheid ingevoerd? 
 
De studiebijsluiter (Studie in cijfers) voor het hoger onderwijs is ontwikkeld voor alle 
bekostigde bacheloropleidingen in het hoger onderwijs. Er zijn enkele opleidingen die géén 
bijsluiter hebben; maar dat is dan vrijwel altijd vanwege ontbrekende gegevens (bijv. bij 
nieuwe opleidingen, of als opleidingen te klein zijn om voldoende verantwoorde gegevens op 
te nemen). In die gevallen is gekozen om de bijsluiter weg te laten; een “lege” bijsluiter heeft 
geen zin. De universiteiten en hogescholen beslissen zelf hoe zij Studie in Cijfers inzetten 
voor hun voorlichting. 
 
Als arbeidsmarktperspectief is opgenomen het percentage studenten dat 1,5 jaar na 
afstuderen aangeeft een baan op niveau te hebben. Bij het wetenschappelijk onderwijs wordt 
gekeken naar het percentage dat een baan heeft nadat een master is gedaan. Deze cijfers 
zijn alleen beschikbaar als landelijk gemiddelde per opleiding. 
 
De tevredenheid over de studiebijsluiter onder studiekiezers is niet gemeten in een landelijk 
onderzoek. Stichting Studiekeuze123 heeft geen ontevreden geluiden gehoord van 
universiteiten en hogescholen, ISO en LSVb over Studie in cijfers als geheel, maar wel soms 
over specifieke datakeuzes of berekeningen. Dit is reden voor Stichting Studiekeuze123 om 
begin 2016 samen met de deelnemende instellingen, koepels  en studentorganisaties een 
inhoudelijke review uit te voeren, om de gekozen beslisregels tegen het licht te houden en ze 
waar nodig en mogelijk aan te passen. 
 
155.  
Hoe realistisch is het om te spreken over 4000 extra docenten als het onderwijsdeel wo in de 
periode 2015-2019 met €100 miljoen daalt (tabel 6.4) en het aandeel van het wo in de 
opbrengst studievoorschot volgens de universiteiten netto circa €76 mln. bedraagt? 
 
De 4.000 extra docenten zijn vanaf 2025 gebaseerd op de extra middelen die het hbo en wo 
krijgen uit de opbrengsten van het studievoorschot. Dus niet in de periode 2015-2019. Het 
Kabinet heeft in het Regeerakkoord ook een aantal taakstellingen neergelegd bij het hoger 
onderwijs, zoals de taakstelling minder opleidingen hoger onderwijs en verminderen 
overhead in het hoger onderwijs. De instellingen kunnen de taakstellingen naar eigen inzicht 
invullen. Dit hoeft dus niet per se te leiden tot extra ontslagen van docenten. Dit kan ook 
door onder andere efficiëntere inzet van middelen, lagere huisvestingskosten, samenwerking 
in de regio. Daarmee is het nog steeds realistisch om er vanuit te gaan dat het mogelijk is 
64
