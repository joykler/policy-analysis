Het recht op nascholingsuren is geregeld in de cao. Wij kennen geen onderzoek waaruit blijkt 
dat het voorkomen van lesuitval van invloed zou zijn op het al dan niet tegemoetkomen aan 
nascholingswensen van onderwijspersoneel.  
 
38.  
Welke opbrengsten worden beoogd nu scholen worden geacht 'vaker opbrengstgericht te 
werken'? Op welke wijze kan worden voorkomen dat scholen en toezichthouders zich hierbij 
alleen richten op meetbare opbrengsten ? 
 
Het onderwijs heeft een brede opdracht om te zorgen dat leerlingen en studenten optimaal 
voorbereid zijn op de uitdagingen van de toekomst. Leraren streven ernaar het maximale uit 
elke leerling te halen. Opbrengstgericht werken houdt in essentie in dat leraren hun 
onderwijs zo geven dat het uitgaat van de capaciteiten, behoeften en ontwikkelmogelijkheden 
van leerlingen. Op grond daarvan stellen leraren doelen, die zich niet hoeven te beperken tot 
cognitieve vaardigheden, maar ook sociale vaardigheden kunnen bevatten. Het brede 
kwaliteitsbegrip van onderwijs en het opbrengstgericht werken komt ook terug in de 
toezichtkaders van de Inspectie van het Onderwijs. Daarmee draagt ook het toezicht bij aan 
de kwaliteits- en verbetercultuur in brede zin. 
 
39.  
Welke mogelijke rol zouden 'kritische vrienden' in het toezicht op en beoordeling van de 
onderwijskwaliteit kunnen spelen, als er wordt benoemd dat scholen als 'kritische vrienden' 
veel van elkaar kunnen leren? 
 
Naarmate schoolbesturen zelf over betere informatie over de kwaliteit van hun scholen 
beschikken en zich daarover verantwoorden kan de inspectie meer op deze informatie 
vertrouwen. Het organiseren van een kring van kritische vrienden is een manier voor het 
schoolbestuur om deze informatie te vergaren. Daarnaast kan men denken aan de eigen 
analyses van de bereikte leergroei op school, informatie uit systematische lesobservaties, 
gezamenlijk met andere besturen uitgevoerde evaluaties en tevredenheidsonderzoeken bij 
ouders en leerlingen. Dit maatwerk in het toezicht betekent niet dat de inspectie alleen nog 
maar afgaat op papieren verantwoording; er is altijd sprake van toetsing in de praktijk van 
de school. In de pilots met gedifferentieerd toezicht wordt samen met de scholen gezocht 
naar de precieze invulling van deze manier van werken. 
 
40.  
16
