212.  
Welke indicatoren hanteert de regering voor valorisatie? 
 
In de hoofdlijnenakkoorden die de VSNU en de Vereniging Hogescholen in 2011 met 
toenmalige Staatssecretaris Zijlstra hebben gesloten is de afspraak gemaakt dat 
universiteiten en hogescholen indicatoren zullen ontwikkelen die op termijn kunnen worden 
gebruikt om inspanningen en resultaten op het gebied van valorisatie beter zichtbaar te 
maken.  
 
Zowel de Vereniging Hogescholen als de VSNU hebben een raamwerk van valorisatie-
indicatoren ontwikkeld, waaruit de instellingen een eigen set van indicatoren hebben 
samengesteld die aansluit bij de eigen ambities en profiel. Deze indicatoren hebben zowel 
betrekking op de economische als de bredere maatschappelijke opbrengst van onderzoek. De 
haalbaarheid en toepasbaarheid van de indicatoren worden op dit moment door de 
instellingen getest. Vooruitlopend daarop hebben sommige individuele instellingen al 
valorisatie indicatoren in hun prestatieafspraak opgenomen. 
 
Eind 2015 / begin 2016 worden de indicatoren en het proces geëvalueerd en wordt voor elke 
universiteit en hogeschool een geteste en gevalideerde set indicatoren vastgesteld. De 
Tweede Kamer zal hierover geïnformeerd worden. Overigens wordt in het Standaard 
Evaluatie Protocol 2015-2021 (SEP) dat door universiteiten en NWO- en KNAW-instituten 
wordt gehanteerd, maatschappelijke relevantie in de beoordeling van onderzoek expliciet 
meegenomen. 
213.  
Op welke termijn doet de overheid haar belofte gestand om de aandelen in de component 
vaste voet onderzoek van de rijksbijdrage-formule in evenwicht brengen? 
 
Zoals aangegeven en uitgelegd wordt in het IBO Wetenschappelijk Onderzoek, wordt 
momenteel ongeveer 60 procent van het onderzoeksdeel van de eerste geldstroom verdeeld 
op basis van historische gronden. De hoogte van deze instelling specifieke percentages is 
gerelateerd aan de kostenintensiteit van infrastructuur en de activiteiten die door de 
instelling uitgevoerd worden. In de Wetenschapsvisie 2025 is aangegeven dat er op dit 
moment geen wijzigingen ten aanzien van de vaste voet voorgesteld worden. Wel wordt de 
stabiliteit en de voorspelbaarheid van de financiële middelen van universiteiten vergroot, in 
lijn met de aanbeveling van het IBO. In de Wetenschapsvisie 2025 zijn hiertoe een tweetal 
maatregelen aangekondigd ten aanzien van het onderzoeksdeel; de invloed van de 
promotieparameter wordt gemaximeerd op 20 procent en het werken met driejarige 
85
