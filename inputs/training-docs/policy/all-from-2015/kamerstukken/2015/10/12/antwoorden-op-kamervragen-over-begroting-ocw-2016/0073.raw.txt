studievoorschot. Ook is met de Wet studievoorschot hoger onderwijs bepaald dat studenten 
instemmingsrecht krijgen op de hoofdlijnen van de begroting. Daarnaast heeft de regering 
met de wet Studievoorschot geregeld dat de eerste vier cohorten studenten die onder het 
nieuwe stelsel vallen aanspraak maken op een voucher ontvangen ter waarde van circa € 
2.000, waarmee zij na hun afstuderen de mogelijkheid krijgen om scholing te volgen, tussen 
de vijf en tien jaar na hun afstuderen.  
 
172.  
Wat doet de regering voor de instellingen die geen voorinvesteringen kunnen doen, maar 
waar wel studenten studeren die hun basisbeurs kwijt zijn 
 
Vanwege verschillen per instelling is met de VSNU en de Vereniging Hogescholen een 
afspraak gemaakt op sectorniveau. De instellingen zullen voorinvesteren door 
onder meer hun reserves in te zetten en door investeringen in de tijd naar te halen. Beide 
verenigingen geven aan dat de vermogensposities van de 
instellingen van elkaar verschillen en dat dit ook betekent dat de extra 
investeringen per instelling verschillend zullen zijn.  
 
Zie verder het antwoord op vraag 171 over welke maatregelen de regering heeft getroffen 
voor die studenten die al wel de basisbeurs verliezen, maar nog niet volop kunnen profiteren 
van extra investeringen. 
 
173.  
Wat doet de regering voor de instellingen of opleidingen die geen extra docenten nodig 
hebben, gezien de belofte van de 4000 docenten? 
 
De investeringen in de Strategische Agenda Hoger Onderwijs en Onderzoek 2015-2025  ‘De 
waarde(n) van weten’, in het bijzonder voor de bestedingsrichtingen “kleinschalig intensief 
onderwijs” en “talentprogramma’s” waar ongeveer 60 procent van de middelen aan 
gekoppeld zijn, kunnen door instellingen aangewend worden om extra docenten aan te 
nemen. Het gaat echter niet om een blauwdruk. Instellingen hebben de ruimte voor een 
eigen integrale aanpak. Zo kan een instelling besluiten om vooral bij die opleidingen te 
investeren in extra docenten waar dat het hardst nodig is. Bij andere opleidingen kan weer 
extra geïnvesteerd worden in onderwijs-gerelateerd onderzoek of digitalisering. Belangrijk is 
wel dat deze instellingsdoelstellingen in dialoog met docenten en studenten 
(opleidingscommissies en medezeggenschap) en andere belangrijke stakeholders worden 
vormgegeven. 
72
