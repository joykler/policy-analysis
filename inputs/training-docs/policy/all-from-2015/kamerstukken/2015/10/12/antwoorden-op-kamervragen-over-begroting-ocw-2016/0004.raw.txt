aan in het schooljaar 2012-2013 € 230 miljoen aan het leerlingenvervoer uitgegeven te 
hebben (bedrag op basis van 300 representatieve gemeenten geëxtrapoleerd naar alle 
gemeenten). Eind 2015 en 2017 staan de volgende metingen gepland.  
 
7.  
Hoeveel onderwijsbestuurders in Nederland hebben een contract van meer dan 1,0 fte? 
 
Volgens de gegevens die digitaal zijn aangeleverd in het kader van de WNT-jaarrapportage 
2013 (Kamerstukken II, 2014/15, 30 111 nr. 74, bijlage) zijn er in het primair onderwijs 80 
bestuurders (6%) en in het voortgezet onderwijs 12 bestuurders (2%) met een contract van 
meer dan 1,0 fte. In het primair onderwijs was de opgegeven omvang maximaal 1,2 fte en in 
het voortgezet onderwijs 1,25 fte. Volgens de CAO PO mag een maximale 
betrekkingsomvang 120 procent van een normbetrekking op jaarbasis zijn. De CAO 
bestuurders VO gaat uit van een werkweek van 40 uur en bepaalt dat het 
bezoldigingsmaximum van toepassing is, ongeacht de overeengekomen arbeidsduur. In het 
mbo, hbo en wo zijn er geen bestuurders opgegeven met een contract van meer dan 1,0 fte. 
Van belang is dat het WNT-maximum (of het sectorale maximum) van toepassing is, ook als 
het contract groter is dan 1,0 fte. 
 
8.  
Kan de regering de Kamer een lijst van onderwijsbestuurders met nevenfuncties in het 
onderwijs aan de Kamer toesturen? 
 
Het is geen overheidstaak om informatie over nevenfuncties van onderwijsbestuurders 
systematisch te verzamelen, daarom is een dergelijk overzicht niet beschikbaar. Conform de 
sectorale codes voor goed bestuur geven de websites of de jaarverslagen van de instellingen 
informatie over relevante nevenfuncties.  
 
9.  
Hoeveel geld gaat er naar declaraties en lonen van bestuurders in het hoger onderwijs? Kan 
de regering dat per instelling aanleveren? 
 
Uit de WNT-jaarrapportage 2013 (Kamerstukken II, 2014/15, 30 111 nr. 74, bijlage) kan 
worden afgeleid dat de totale bezoldiging van in totaal 108 bestuurders in het hoger 
beroepsonderwijs en het wetenschappelijk onderwijs € 19,1 miljoen bedraagt. Dit is ongeveer 
3
