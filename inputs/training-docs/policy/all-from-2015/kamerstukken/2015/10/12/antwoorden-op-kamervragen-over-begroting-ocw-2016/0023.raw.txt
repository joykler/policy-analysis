uitdagend onderwijs voor studenten. Met de sector wordt in gesprek gegaan over de manier 
waarop hier verdere invulling aan gegeven kan worden, opdat studenten verbetering gaan 
ervaren. 
 
Het betreft hier overigens een indicator die beleving meet. Hij geeft dus niet aan dat het 
onderwijs feitelijk minder uitdagend is geworden (daarover doet deze indicator geen 
uitspraak), maar dat studenten de afgelopen jaren minder vaak aangeven dat zij het als 
uitdagend ervaren. Hierop kunnen andere externe factoren van invloed zijn. 
 
53.  
Zijn de verslechtering van studiesucces en uitval in het eerste jaar in het hbo nader te 
duiden? 
 
Hogescholen zijn de afgelopen jaren geconfronteerd met een bijzondere uitdaging. Zij werken 
hard aan het verhogen van het eindniveau van de bachelor. Dit betekent ook hogere eisen 
aan studenten. Onder deze condities is het verhogen van het rendement een lastige opgave. 
De Vereniging Hogescholen spreekt in dit verband over het trilemma waarvoor de 
hogescholen staan: de opgave om het eindniveau van de bachelor te verhogen en meer 
studenten naar dat eindniveau te leiden, terwijl de instroom van studenten zeer divers is. 
Hogescholen hebben ingezet op het verbeteren van hun kwaliteit, wat hun resultaten op 
studiesucces en uitval in het eerste jaar heeft beÃ¯nvloed. 
 
54.  
Wat gaat het hbo doen aan de verslechtering van studiesucces en uitval in het eerste jaar in 
het hbo? 
 
Hogescholen zetten in op het verhogen van het eindniveau. Tegelijkertijd moeten zij blijvend 
werken aan het verbeteren van studiesucces en het terugdringen van uitval in het eerste 
jaar. Daartoe worden verschillende stappen gezet. Zo profiteren nieuwe studenten die recent 
in het hbo zijn begonnen inmiddels van de maatregelen die de afgelopen periode zijn 
genomen om te zorgen voor een betere matching tussen student en zijn of haar opleiding. 
Hierbij kun je denken aan diverse maatregelen die, mede in het kader van de wet Kwaliteit in 
Verscheidenheid, zijn gedaan. Zoals het vervroegen van de aanmelddatum naar 1 mei en de 
studiekeuzecheck voor nieuwe studenten in het hbo. Ook is er ingezet op 
curriculaverbetering, intensivering van onderwijs en begeleiding en docentprofessionalisering. 
Dit is winst, maar we zijn er nog niet. Zoals ook is aangekondigd in de Strategische Agenda 
22
