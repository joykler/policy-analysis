buiteninvorderingstellingen). Ten opzichte van het totaalbedrag aan uitstaande vorderingen 
(excl. prestatiebeurs) is dat 0,35%. 
 
181.  
Hoe hoog is het percentage cultuurproducerende instellingen in de culturele 
basisinfrastructuur dat in 2015 voldoet aan de eigen inkomstennorm van minimaal 21,5%? 
 
De cijfers over de jaarverantwoording van 2015 worden in april 2016 door de instellingen bij 
het ministerie ingediend. Het eigen inkomstenpercentage over 2015 is momenteel dus nog 
niet bekend.  
 
182.  
Hoe hoog is het percentage podiumkunstinstelling en filmfestivals in de culturele 
basisinfrastructuur dat in 2015 voldoet aan de eigen inkomstennorm van minimaal 25,5%? 
 
De cijfers over de jaarverantwoording van 2015 worden in april 2016 door de instellingen bij 
het ministerie ingediend. Het eigen inkomstenpercentage over 2015 is momenteel dus nog 
niet bekend.  
 
183.  
Waarom is er in de begroting 2016 niet aangegeven welk percentage van de culturele 
basisinfrastructuurinstellingen de eigeninkomstennorm hebben behaald? 
 
In de begroting wordt vooruit gekeken, hierin worden de verwachtingen voor het 
begrotingsjaar en de streefwaarden voor het einde van de periode opgenomen. De realisatie 
van het eigen inkomstenpercentage wordt opgenomen in het jaarverslag.  
 
184.  
Hoeveel culturele basisinfrastructuurinstellingen zullen op basis van het criterium, eigen 
inkomstennorm niet in aanmerking komen voor de nieuwe culturele 
basisinfrastructuurperiode? 
 
Het eigen inkomstenpercentage dat gebruikt wordt als criterium voor toetreding is het 
gemiddelde percentage aan eigen inkomsten over de periode 2013-2015. Op dit moment is 
75
