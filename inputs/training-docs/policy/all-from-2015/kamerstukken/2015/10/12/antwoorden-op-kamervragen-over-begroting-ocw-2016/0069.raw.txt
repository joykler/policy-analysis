Kan de regering een toelichting geven op tabel 9.1 met betrekking tot het verloop van de 
post hoofdbekostiging? 
 
Het bedrag van € 61,287 miljoen in 2020 betreft een intertemporele compensatie in het 
kader van de dekking van de beloningsmaatregelen uit het Actieplan LeerKracht van 
Nederland. Het is ter dekking van het verschil tussen de maatregelen en de beschikbare 
budgetten in de jaren 2021 en 2022. Dit is nog niet zichtbaar in de huidige tabel 9.1. Zie ook 
de toelichting op de financiële instrumenten. 
 
163.  
Kan de regering de (verwachte) realisatie 2014 en 2015 aangeven voor de lerarenbeurs? 
 
De realisatie in 2014 is € 75 miljoen en in 2015 is de verwachte realisatie ruim € 103 miljoen. 
 
164.  
Kan de regering een uitgebreid inzicht geven in de onderbouwing van de post impuls 
lerarentekorten vo en wetenschap en techniek pabo? 
 
In de Kamerbrief over de Impuls Leraren Tekortvakken van 13 maart 2013 
(Kamerstuknummer 27923-151) bent u geïnformeerd over de onderbouwing van deze post. 
In de periode 2013-2016 is in totaal € 100 miljoen beschikbaar gesteld.  
De programmalijnen van de impuls zijn als volgt opgebouwd:  
– Meer studenten opleiden in universitaire lerarenopleidingen en leiden naar een baan 
door de volgende projecten: uitbreiding Eerst de Klas, introductie van 
Onderwijstraineeships, een uitbreiding van de zij-instroomregeling en de ontwikkeling 
maatwerkmodules (in totaal € 57 miljoen). 
– Startende en ervaren leraren behouden door: landelijk project begeleiding beginnende 
leraar, ontwikkeling professionele leergemeenschappen en stages en gastlessen (in 
totaal € 31 miljoen). 
Tevens is voorzien in een aparte programmalijn van € 8 miljoen voor wetenschap en techniek 
op de pabo, mede naar aanleiding van het amendement Lucas en Jadnanansing. Doel hiervan 
is om leraren zodanig toe te rusten dat zij in staat zijn om bij leerlingen nieuwsgierigheid en 
een onderzoekende houding te stimuleren. Dit draagt eraan bij om bètatalent op de 
basisschool sneller te herkennen. Activiteiten zijn: uitwerking van de kerndoelen door het 
SLO, aanpassing curriculum pabo, ontwikkeling scholingsaanbod en de scholing van pabo-
68
