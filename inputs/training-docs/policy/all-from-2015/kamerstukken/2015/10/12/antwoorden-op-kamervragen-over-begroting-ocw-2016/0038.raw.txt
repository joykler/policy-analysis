deuren moesten sluiten? Wat is de verwachting voor het komende jaar? 
 
Er zijn het afgelopen jaar verschillende vestigingen voor (voortgezet) speciaal onderwijs 
gesloten, maar er zijn ook nieuwe vestigingen geopend. Op 1 oktober 2014 waren er in totaal 
563 (v)so-vestigingen. Op dit moment zijn het er 560. Er bestaat geen overzicht van 
vestigingen die volgend jaar gaan sluiten. Wel is er op verschillende plekken in het land 
sprake van herschikking van (v)so-scholen en –vestigingen, of verkenningen daartoe, en 
wordt bekeken of er intensiever kan worden samengewerkt met andere (v)so-scholen of met 
het regulier onderwijs. Daarmee willen (v)so-scholen tot een betere spreiding van 
voorzieningen en een kwalitatief beter en breder aanbod komen. Samen met de 
onderwijsorganisaties en de inspectie worden deze ontwikkelingen gevolgd. 
 
86.  
Hoeveel leerlingen zijn er middels een toelaatbaarheidsverklaring geplaatst op het 
(voortgezet) speciaal onderwijs in het afgelopen jaar en hoe verhoudt dit zich tot het aantal 
plaatsingen in het (v)so voordat dit de taak werd van de samenwerkingsverbanden? 
 
Het aantal leerlingen dat het afgelopen jaar met een toelaatbaarheidsverklaring naar het 
(v)so is gegaan, is nog niet bekend. Naar verwachting zijn deze gegevens in december 2015 
beschikbaar. Het is dus ook nog niet mogelijk om een vergelijking te maken met de instroom 
in het (v)so in voorgaande jaren. 
 
87.  
Welke deel van de lumpsum van het primair onderwijs wordt besteed aan overhead en welk 
deel aan bureaucratie? Kan de regering deze cijfers onderbouwen? Zo nee, is de regering 
bereid om hier onderzoek naar te doen? 
 
In de brief van 29 oktober 2014 over “uitgaven aan overhead in het onderwijs” (Kamerstuk 
34 000 VIII, nr. 13) is opgenomen dat uit diverse onderzoeken blijkt dat de gemiddelde 
overhead in het basisonderwijs circa 14% bedraagt. Daarbij is tevens aangetekend: 
- dat deze 14% laag is vergeleken met andere onderdelen van de publieke sector;  
- dat de opgegeven percentages met enige voorzichtigheid beoordeeld moeten worden 
omdat er geen eenduidigheid is met betrekking tot de definitie van overhead. 
Het genoemde percentage van 14% betreft zowel management als beheer. Welk onderdeel 
bureaucratie daarvan uitmaakt valt niet aan te geven; overigens is zeker ook ten aanzien van 
dit begrip geen sluitende definitie te geven. De onderbouwing van genoemd aandeel aan 
37
