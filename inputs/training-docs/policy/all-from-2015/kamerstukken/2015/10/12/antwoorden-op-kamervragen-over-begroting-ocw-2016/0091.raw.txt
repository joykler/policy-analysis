gefaciliteerd kunnen worden en hoe geregeld kan worden dat de opleidingscommissies geacht 
worden om jaarlijks een gemotiveerd standpunt in te nemen over de kwaliteit van het 
onderwijs en dit oordeel transparant te maken. De motie heeft als doel om de positie van de 
opleidingscommissies te versterken en de rol die opleidingscommissies kunnen spelen in het 
versterken van de kwaliteitscultuur te vergroten. Dat doel wordt onderschreven, maar 
eventuele aanpassingen moeten wel zorgvuldig gebeuren. Bij de behandeling van 
wetsvoorstel Versterking Bestuurskracht zal hierop worden teruggekomen. 
 
223.  
Wanneer gaan de gesprekken met onder andere de Duitse ambassade over problemen rond 
diplomaerkenning tussen Nederland en Duitsland verder? 
 
Over diploma-erkenning hebben gesprekken plaatsgevonden met de Euregio’s, met ROC ’s, 
met de Duitse ambassade in Nederland en met de landsregeringen van Nedersaksen 
respectievelijk Nordrhein-Westfalen (NRW).  
Er blijken vooral problemen te zijn in de sector gezondheidszorg. Nederlanders met een 
niveau-3 opleiding tot Verzorgende vinden in Duitsland in de Kinderopvang en in de 
ouderenverzorging geen werk op het door hen gewenste niveau. Dat komt omdat Duitsland 
hiervoor een niveau-4 opleiding eist.  De ROC ’s constateren dat hun niveau-3 opleidingen in 
de zorg bijna volledig overeenkomen met niveau-4 opleidingen in Duitsland. Nordrhein-
Westfalen wil tot een oplossing rond de diploma-erkenning voor deze Nederlandse 
verzorgende komen, omdat in Duitsland de vraag groot is. Het gezamenlijke streven is 
hierover in oktober nadere afspraken te maken. 
 
224.  
In hoeverre is aan de motie van de leden Jadnanansing en Van Meenen (Kamerstuk 34 000 
VIII, nr. 37) uitvoering gegeven (en werden knelpunten en prikkels gedefinieerd) met 
betrekking tot aansluiting tussen het hoger onderwijs en arbeidsmarkt? Hoe worden de 
werkgevers daarbij betrokken worden? 
 
In de Strategische Agenda Hoger Onderwijs en Onderzoek 2015-2025  ‘De waarde(n) van 
weten’ wordt het belang van een sterkere verbinding tussen het hoger onderwijs en de 
arbeidsmarkt benoemd. De strategische agenda bouwt voort op een beleid gericht op meer 
profilering en zwaartepuntvorming in het hoger onderwijs om zo meer tegemoet te kunnen 
komen aan zowel de gevarieerde vraag van de arbeidsmarkt als van de studenten.  Op 
verschillende manieren wordt gestimuleerd dat instellingen die verbinding met de 
arbeidsmarkt versterken en zo ook studenten een rijkere leeromgeving bieden. Er zullen 
90
