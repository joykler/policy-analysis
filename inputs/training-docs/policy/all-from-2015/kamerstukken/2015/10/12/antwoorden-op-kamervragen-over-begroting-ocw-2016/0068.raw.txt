scholen, en voor de verankering academische opleidingsschool (die eindigen na 2016)? 
Krijgen deze subsidies op een of andere wijze een vervolg? 
 
Voor versterking van de samenwerking tussen lerarenopleidingen en scholen ontvangen 61 
samenwerkingsverbanden (po: 32, vo: 19 en mbo: 10) van 2013 tot en met 2016 subsidie. 
Zij werken actief aan verbetering van de algehele samenwerking en op de thema’s omgaan 
met verschillen, opbrengstgericht weken, begeleiding beginnende leraren, pesten en 
ouderbetrokkenheid. Concreet gebeurt dit onder andere door opleidingsprogramma's te 
verbeteren op de lerarenopleiding en op de stageschool. De tussenmeting (oktober 2015, 
publicatie november 2015 op Rijksweb) laat zien dat er een hoge mate van tevredenheid is 
over de samenwerking tussen de partners. Scholen en lerarenopleidingen besteden tot nu toe 
de meeste aandacht aan de thema’s omgaan met verschillen en opbrengstgericht werken.  
De studenten en startende leraren vinden over het algemeen en in alle sectoren dat hun 
theoretische kennis en praktische vaardigheden voldoende zijn op de vier thema’s. Het  
oordeel van de scholen over de begeleiding van studenten door de lerarenopleidingen is 
positief. De studenten zelf zijn hier ook tevreden over. De scholen vinden dat de 
lerarenopleidingen beter zouden kunnen samenwerken bij de begeleiding van beginnende 
leraren (de doorlopende leerlijn). 
 
Voor de opleidingsscholen geldt dat de bekostiging iedere 6 jaar wordt verlengd mits de 
kwaliteit van de opleidingsschool op orde is. Hiertoe beoordeelt de NVAO alle 55 bekostigde 
opleidingsscholen, waaronder 33 academische opleidingsscholen. In 2016 stelt de NVAO een 
rapportage op waarin een algemeen beeld zal worden gegeven van de stand van zaken bij de 
bekostigde opleidingsscholen. De tijdelijke subsidieregeling voor de academische variant die 
eindigt na 2016 is niet afhankelijk van het NVAO-oordeel.  
 
161.  
Waarom wordt de promotiebeurs voor leraren afgebouwd (tabel 9.1, onder punt subsidies)? 
 
De promotiebeurs voor leraren wordt niet afgebouwd, maar blijft de komende jaren 
nagenoeg gelijk. In tabel 9.1, onder subsidies, is slechts de afloop van de tranche aan 
toekenningen 2011-2015 gepresenteerd. De tranches toekenningen vanaf 2016 zijn 
overgeheveld naar het artikel Hoger Onderwijs. Daar is in tabel 6.3 onder bijdragen aan 
ZBO’s/RWT’s een oplopende reeks voor de promotiebeurs voor leraren opgenomen. 
 
162.  
67
