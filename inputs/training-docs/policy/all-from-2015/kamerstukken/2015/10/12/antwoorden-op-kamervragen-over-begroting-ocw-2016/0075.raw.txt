uit het Studievoorschot en de andere akkoorden van het kabinet. 
177.  
Kan de regering een overzicht geven van de ontwikkeling van het tarief per gewogen 
bekostigde student dat is toegepast bij de berekening van de rijksbijdragen hbo en wo in de 
jaren 2011 t/m 2016? 
 
In de tabel hieronder is de ontwikkeling van het tarief weergegeven. Het is OCW bekend dat 
de tarieven fluctueren in de tijd. Met de VSNU is afgesproken dat er een onderzoek komt 
naar de verschillende elementen van de bekostiging die van invloed zijn op de hoogte van de 
tarieven. 
 
 Bedragen x € 1 2011 2012 2013 2014 2015 2016 
hbo onderwijs 4.856 5.034 4.582 4.739 5.188 5.222 
wo onderwijs 3.686 3.848 3.488 3.325 3.514 3.454 
 
178.  
Hoe groot is de groep studenten die start met hun studie op 1 september en dan nog 
minderjarig is? 
 
De groep studenten die start met hun studie en dan nog minderjarig is op 1 september 
bestond in 2014/15 uit ongeveer 25.500 hbo-studenten en 6.900 wo-studenten. Verder 
starten er jaarlijks circa 85.000 minderjarige bol-deelnemers met hun opleiding.  
 
179.  
Hoe groot is de groep minderjarige studenten die, omdat ze nog geen studiefinanciering 
ontvangen, ook geen OV-kaart ontvangen? 
 
Circa 107.000 deelnemers aan de beroepsopleidende leerweg in het mbo hebben nog geen 
studentenreisvoorziening, omdat zij minderjarig zijn. Studenten in het hoger onderwijs 
hebben overigens wel aanspraak op studiefinanciering inclusief OV-kaart, ook als zij nog 
minderjarig zijn. 
180.  
Welk bedrag aan studentenleningen wordt jaarlijks afgeschreven, als bedrag en als 
percentage van het uitstaande bedrag? 
 
In 2014 is voor € 50,1 miljoen afgeschreven op vorderingen (kwijtscheldingen, 
74
