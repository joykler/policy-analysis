investeren. 
Bron: het SCP rapport “Vraag naar arbeid 2015”. 
 
125.  
Welke aanvullende maatregelen gaat u het komende jaar nemen om met name het mbo 
aantrekkelijker te maken voor volwassenen? 
 
De aantrekkelijkheid van het mbo wordt groter als bij de mbo-opleiding  
rekening wordt gehouden met  de reeds verworven werkervaring van volwassenen.  Ook de 
mogelijkheid om in niet-bekostigd onderwijs een deel van een mbo-opleiding af te ronden 
met een certificaat maakt het voor werkenden aantrekkelijker om een mbo-opleiding te 
volgen. In de brief over Leven Lang leren van 30 oktober 2014 is een uitdagende agenda 
gepresenteerd om een leven lang leren te stimuleren. Uw Kamer ontvangt in het najaar van 
2015 een Voortgangsrapportage Leven Lang Leren 2015. In deze voortgangsrapportage 
wordt u geïnformeerd over eventuele aanvullende maatregelen om de aantrekkelijkheid van 
het mbo voor volwassenen te bevorderen. 
 
126.  
Kan de regering aangeven of zij met het 'responsiever' maken van het mbo ook bedoelt dat 
er sneller nieuwe modules aan kwalificatiedossiers moeten kunnen worden toegevoegd? 
 
De herziening van de kwalificatiestructuur heeft responsiviteit zeker als een van de 
doelstellingen. Met het wetsvoorstel wordt het mogelijk om vier keer per jaar nieuwe 
keuzedelen vast te stellen, die mbo-scholen in hun beroepsopleidingen kunnen opnemen. 
Kwalificatiedossiers kunnen twee per jaar worden gewijzigd. Dat is beide sneller dan nu. 
Overigens hebben scholen in hun vertaalslag van kwalificatiedossier naar het curriculum en 
de examens voor de beroepsopleidingen ruimte om modules of leseenheden, in goed overleg 
met het (regionale) bedrijfsleven, continu aan te passen. 
 
127.  
Met welk bedrag is de lumpsum financiering opgehoogd voor het passend onderwijs in het 
mbo? Is dat exact dezelfde omvang als de leerlinggebonden financiering van voor de 
invoering van het passend onderwijs? Heeft de regering middelen om te controleren waar 
schoolbesturen dat geld aan uitgeven? 
 
Als gevolg van de invoering van passend onderwijs zijn de voormalige middelen voor 
53
