waarin de media hun werk moeten doen. Zo weerspiegelt de index de mate van vrijheid die 
journalisten en nieuwsorganisaties hebben in elk land, evenals de inspanningen van de 
overheden om deze vrijheid te respecteren en te waarborgen. 
Sinds het uitbrengen van de World Press Freedom Index wordt de persvrijheid in Nederland 
gemeten naar bovengenoemde criteria als ‘goed’ bestempeld. Nederland kreeg in 2014 de 
tweede positie op de index toegedeeld, zoals valt te lezen in de Rijksbegroting 2016. In 2015 
behaalde Nederland de vierde positie, achter Finland, Noorwegen en Denemarken.  
 
203.  
Telt bij de berekening van het streefcijfer voor het bereik van de NPO ook online-, tablet- of 
telefonisch gebruik mee? 
 
Zie het antwoord op vraag 204 
 
204.  
Hoe wordt het bereik van de NPO concreet berekend? 
 
De NPO rapporteert in zijn jaarlijkse Terugblik, naar aanleiding van de prestatieovereenkomst 
2010-2015, over verschillende soorten bereikcijfers. In de Rijksbegroting 2016 is de 
prestatieafspraak over het gemiddeld weekbereik van de televisienetten van de NPO 
opgenomen als kengetal. Het weekbereik is het percentage Nederlanders dat tijdens een 
week minstens 15 minuten aaneengesloten één of meerdere televisienetten bekijkt. Het 
gemiddelde weekbereik is het jaarlijks gemiddelde hiervan. Het gemiddelde betreft het 
gemiddelde van week 1 t/m 52 en valt dus niet altijd exact samen met een kalenderjaar. 
De Stichting Kijkonderzoek (SKO) is als onafhankelijke organisatie verantwoordelijk voor de 
totstandkoming van de kijkcijfers. SKO monitort dagelijks nauwkeurig hoeveel mensen er 
naar welk televisieprogramma kijken. Dit gebeurt op basis van een representatieve 
steekproef van de Nederlandse bevolking. Het is voor SKO nog een uitdaging om uitgesteld 
kijken in het kijkonderzoek mee te nemen. Momenteel wordt al het uitgestelde kijkgedrag 
naar televisieprogramma’s t/m de zesde dag na uitzending op een televisiescherm 
meegenomen in de kijkcijfers zoals die door SKO worden gepubliceerd. Kijkgedrag op andere 
apparaten dan een televisiescherm, zoals tablets en smartphones, maken nu nog geen 
onderdeel uit van de kijkcijfers. Deze worden dus ook niet meegenomen in de bereikcijfers 
van de NPO. Dit zorgt voor een onderschatting van het totale bereik. SKO heeft een aantal 
projecten opgezet die bij elkaar tot een nieuw online en offline kijkcijfer moeten leiden: het 
Video-totaal kijkcijfer. De NPO schat in dat deze projecten op zijn vroegst medio 2016 zijn 
afgerond.  
82
