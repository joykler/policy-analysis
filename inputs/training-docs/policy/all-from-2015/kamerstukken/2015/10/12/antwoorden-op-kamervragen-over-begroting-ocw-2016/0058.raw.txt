Volgens de schoolkostenmonitor 2012/2013 zijn de totale schoolkosten volgens mbo-
instellingen voor de niveaus 3 en 4 van de voltijds beroepsopleidende leerweg (bol) en de 
beroepsbegeleidende leerweg (bbl) structureel wat hoger dan voor de niveaus 1 en 2. Voor 
de bol niveau 3-4 en bbl niveau 3-4 wordt respectievelijk € 742,- en € 611,- gevraagd, voor 
de bol niveau 1-2 en bbl niveau 1-2 wordt respectievelijk € 510,- en € 473,- gevraagd. Het 
gaat dan om de kosten voor schoolboeken, gereedschappen/materialen, ICT, de vrijwillige 
bijdrage, eenmalige kosten en kosten voor extra activiteiten zoals excursies. Een aantal 
kosten komen jaarlijks terug en andere kosten, bijvoorbeeld die voor gereedschappen 
worden vaak voor de gehele opleidingsduur aangeschaft. In de brief van 11 mei 2012 aan 
ROC’s, AOC’s en vakinstellingen (kenmerk 406854) van mijn ambtsvoorganger wordt op dit 
punt een nadere uitleg gegeven. Ook de Tweede Kamer is hierover op de hoogte gebracht 
met een brief van 15 mei 2012 (Kamerstuk 31524, nr. 134). In deze brief wordt verduidelijkt 
welke verantwoordelijkheden er bestaan voor schoolkosten, tussen de school enerzijds en de 
student en zijn ouders anderzijds. 
 
137.  
Wat bedoelt de regering met de zinsnede 'de regeling (subsidieregeling praktijkleren) wordt 
vooral gericht op de groep jongeren in een kwetsbare positie'? 
 
Daarmee wordt bedoeld dat door de subsidieregeling bedrijven extra worden gestimuleerd 
studenten, zeker de groep jongeren in een kwetsbare positie omdat zij mogelijk extra 
begeleiding nodig hebben, een leerwerkplaats aan te bieden.   
 
138.  
Welke afrekenbare indicatoren worden gehanteerd voor het succes van de subsidieregeling 
praktijkleren? 
 
De belangrijkste indicator voor het succes van de subsidieregeling praktijkleren is het aantal 
toegewezen subsidieaanvragen. Meer aanvragen betekent meer gerealiseerde 
leerwerkplaatsen voor studenten, en dus meer kans op arbeid na de studie. 
 
139.  
Hoe kan worden verklaard dat het percentage hbo-studenten dat tevreden is over uitdagend 
onderwijs daalt in 2014 in vergelijking met 2011 en dat op alle drie de indicatoren voor het 
vergroten van studiesucces voor het hbo ook een negatieve tendens zichtbaar is? 
 
57
