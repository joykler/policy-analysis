Lerarenregister, zonder dat dit leidt tot buitenproportionele lesuitval? In hoeverre dienen zij 
deze extra formatie te financieren uit hun reguliere bekostiging? 
 
Het huidige vrijwillige lerarenregister is gebaseerd op een scholingsomvang van in totaal 160 
uur per vier jaar. De verwachting is dat deze scholingsomvang ook zal gelden voor het 
verplichte lerarenregister. Dat betekent dat een leraar per jaar gemiddeld 40 uur werkt aan 
zijn eigen professionele ontwikkeling. Hiervoor maakt hij zelf de keuze welke activiteiten hij 
onderneemt om aan de eisen van de beroepsgroep te voldoen. Deze scholingsomvang valt 
ruim binnen de uren die op basis van de cao in de verschillende sectoren al beschikbaar zijn 
voor scholing.  
 
In het voortgezet onderwijs kan het bevoegd gezag per schooljaar maximaal twaalf voor 
leerlingen roostervrije dagen inplannen, waarvan maximaal zes direct voorafgaand aan of 
aansluitend op de centraal vastgestelde zomervakantie. Deze voor leerlingen roostervrije 
dagen kunnen worden benut voor bijvoorbeeld professionalisering van leraren en 
schoolontwikkeling. Bovendien is niet voor elke scholingsactiviteit vervanging nodig.  
 
32.  
Op welke wijze kan de doelstelling dat in 2017 alle leraren (100%) zijn geregistreerd in het 
lerarenregister worden behaald, nu dit betekent dat in een korte tijd van anderhalf jaar meer 
dan 80% van de leraren zich nog moet registreren? 
 
Het afgelopen jaar is intensief met de beroepsgroep overlegd over de manier waarop het 
register een wettelijke basis kan krijgen. De uitkomst van dit overleg is dat het 
lerarenregister wordt gedragen door de beroepsgroep. Dat is een belangrijk signaal voor 
leraren die de keuze voor inschrijving nog niet hebben gemaakt. Het is overigens altijd het 
gezamenlijke streven van de betrokken partijen geweest om zoveel mogelijk inschrijvingen te 
hebben voor 2017. Hiervoor werken we aan registerpilots op scholen, enerzijds bedoeld om 
leraren en schoolleiders vertrouwd te maken met het register, anderzijds om waardevolle 
inzichten op te doen voor een succesvolle vormgeving van het register.  
Daarnaast gaan ambassadeurs (leraren) langs scholen om leraren te informeren over het 
register en hen de mogelijkheid te bieden zich direct te registreren. Voortzetting van de 
projecten op scholen en communicatie gericht op bekendheid van en draagvlak voor het 
register spelen hierbij een belangrijke rol. De Onderwijsco√∂peratie werkt momenteel 
gedetailleerde plannen uit voor de implementatie van het verplichte register. Verder zorgen 
we ervoor dat het registratieproces zo eenvoudig mogelijk is. De meeste gegevens staan 
13
