kabinetten. De genomen maatregelen zijn: 
 Een besparing op de bedrijfsvoering: De inrichting en aansturing van de 
bedrijfsvoering van de rijksoverheid wordt geharmoniseerd en waar mogelijk wordt de 
uivoering gebundeld.  
 Taakbeëindiging en herinrichting van het primaire proces. Voor het beleidsproces gaat 
het dan met name om «sturen op stoppen», het periodiek beoordelen van alle taken 
en bepalen welke taken met minder intensiteit of zelfs helemaal beëindigd kunnen 
worden. 
 Minder management en secretariaat, bundeling in de financiële functie en efficiency 
door digitalisering levert ook een bijdrage aan de taakstelling. 
 De Inspectie van het Onderwijs zal het financieel toezicht en kwaliteitstoezicht en 
daarbij ook toezicht op het bestuurlijk handelen verder integreren. Het toezicht zal 
zich primair richten op de besturen.  
 
221.  
Wat is er het afgelopen jaar met de €100 miljoen onderuitputting gebeurd? Waar is dit geld 
naartoe gegaan? (zie Kamerstuk 34 085-VIII nr. 3) 
 
De totale onderuitputting (ook wel eindejaarsmarge) van vorig jaar bedroeg in totaal € 126,8 
miljoen. Deze middelen zijn als volgt ingezet: 
 € 63,7 miljoen is in de 1e suppletoire begroting 2015 ingezet voor overlopende 
verplichtingen die niet in 2014 tot betaling zijn gekomen, maar wel in 2015 (zie 
Kamerstuk 34 210-VIII nr. 2, p. 2 en p. 47); 
 € 63,1 miljoen is ingezet voor incidentele OCW-brede problematiek, waaronder extra 
uitgaven voor het Programma Vernieuwing Studiefinanciering (PVS) als gevolg van de 
invoering van het studievoorschot, tegenvallers bij de contributie aan het CERN en het 
onderwijs op Caribisch Nederland als gevolg van koersverschillen en de bijdrage van 
OCW aan de voorzieningen binnen de generieke digitale infrastructuur (zie p. 156 van 
de OCW-begroting 2016). 
 
222.  
Waarom duurt de uitvoering van de motie van de leden Duisenberg en Rog (Kamerstuk 31 
288, nr. 458) over betere positionering van de opleidingscommissies tot medio 2016? 
 
De motie van de leden Duisenberg en Rog verzoekt om in overleg met besturen en 
medezeggenschapsorganisaties te onderzoeken hoe de opleidingscommissies beter 
89
