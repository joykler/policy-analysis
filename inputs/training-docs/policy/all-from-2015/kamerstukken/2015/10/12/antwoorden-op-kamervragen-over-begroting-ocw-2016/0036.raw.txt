per 1 augustus 2015 beëindigd. De daarmee vrijgevallen middelen zijn per die datum 
toegevoegd aan de lumpsumbekostiging van alle basisscholen (circa € 3.000,- per school). 
Omdat deze middelen daarmee niet langer aan circa 2.000 maar aan circa 6.500 basisscholen 
worden uitgekeerd, zullen er herverdeeleffecten optreden. Overigens hebben alle 
basisscholen daarnaast met ingang van 1 januari 2015 extra middelen (circa € 4.500,- per 
school; in totaal € 29 mln per jaar) voor conciërges ontvangen voortvloeiend uit de 
Begrotingsafspraken 2014.  
 
De aangegeven extra middelen voor conciërges uit de conciërgeregeling en uit de 
Begrotingsafspraken 2014, brengen het genormeerde bedrag dat per school voor 
ondersteunend personeel (inclusief conciërges) in de lumpsum beschikbaar is op ruim € 
16.000,-. Conclusie: er is meer ruimte gekomen om concierges aan te stellen. 
 
81.  
Kan de regering aangeven hoeveel conciërges er in 2014 en 2015 zijn aangenomen dankzij 
de conciërgeregeling (€50 miljoen uit het begrotingsakkoord)? Zo niet, waarom niet? 
 
Nee, dat is niet aan te geven. De bedoelde € 50 miljoen uit de Begrotingsafspraken 2014 is 
met ingang van 1 januari 2015 structureel aan de lumpsum van basisscholen en scholen voor 
voortgezet onderwijs toegevoegd. Daarmee is niet vast te stellen hoeveel conciërges en 
klassenassistenten specifiek op deze middelen zijn aangenomen. Er zijn in de 
bestuursakkoorden met de sectororganisaties daarover ook geen afspraken gemaakt. Wel 
zijn daarin met de sectororganisaties afspraken gemaakt over de doelen die met het totaal 
aan investeringen bereikt moeten worden. Bij de inzet van bedoelde € 50 miljoen zijn de 
afspraken die zijn gemaakt over meer tijd, geld en ruimte voor professionele ontwikkeling 
van leraren, over minder werkdruk en over het versterken van de werkgelegenheid relevant. 
De voortgang op de afgesproken doelen wordt periodiek aan uw Kamer gerapporteerd. 
Daarbij wordt bijgestuurd als de doelen niet worden gehaald. 
 
82.  
Hoeveel leerkrachten zijn er werkzaam in het primair onderwijs in de jaren 2010 tot en met 
2015 in personen en fte's? Hoeveel was dit in het (voortgezet) speciaal (basis)onderwijs? 
 
In onderstaande tabel is het aantal fte’s en personen onderwijsgevend personeel opgenomen. 
Deze aantallen zijn inclusief interne begeleiders en remedial teachers, die niet als aparte 
categorie worden geteld. 
       
35
