overeengekomen dat de problemen op zowel de geleverde als de nog te leveren 
helikopters worden opgelost onder verantwoordelijkheid en voor rekening van de 
 
fabrikant. U bent daarover geïnformeerd met mijn brief van 16 december 2014  
 
(Kamerstuk 25 928, nr. 69). 
 
 
In de brief van 16 december is voorts gemeld dat er sprake was van 100 
 
corrosiemeldingen op Nederlandse helikopters. Voor 75 van de 100 meldingen 
zijn oplossingen aangedragen door de fabrikant NHI. Het merendeel hiervan (56 
stuks) wordt met modificaties opgelost en voor de overige meldingen (19 stuks) 
zijn preventieve maatregelen uitgewerkt. Intussen is het aantal 
corrosiemeldingen dat door Nederland en de andere landen is gerapporteerd tot 
215 gegroeid, waarvan er 90 worden opgelost met een modificatie en de overige 
125 met preventieve maatregelen. Nederland speelt een voortrekkersrol bij het in 
kaart brengen van de corrosieproblematiek en bij het aanspreken van de 
fabrikant. Nederland wordt hierbij gesteund door de andere NAHEMO-landen. 
De preventieve maatregelen zijn inmiddels in de onderhoudsdocumentatie 
verwerkt en blijken in de praktijk doeltreffend te zijn. Zowel de preventieve 
maatregelen als de modificaties zijn beschreven in een zogenoemd Corrosion 
Corrective Action Plan (CCAP). Dit vormt een nadere uitwerking van de Roadmap. 
Er zijn nu 14 van de 90 benodigde modificaties beschikbaar. De verwachting is 
dat de ontwikkeling van de overige modificaties en de goedkeuring daarvan 
medio 2017 zal zijn voltooid. De preventieve maatregelen en de modificaties die 
in ontwikkeling zijn en uitgevoerd worden, gaan de corrosie structureel tegen. 
 
De achterstand die ontstond na de opschorting van de afname in de tweede helft 
van 2014 is ingelopen. De instroom van nieuwe helikopters ligt m.a.w. inmiddels 
weer op schema. 
 
Stand van zaken modificatietrajecten 
Zoals in eerdere rapportages gemeld, zijn bij de Nederlandse NH-90’s ook een 
aantal modificatietrajecten aan de orde die niet gerelateerd zijn aan 
bovengenoemde problematiek. Deze zijn deels het gevolg van de levering van 
toestellen in een tijdelijke configuratie en deels door een eerdere herijking van de 
behoefte. 
 
 Ten eerste worden de eerste zeven toestellen die Defensie in de tijdelijke 
Meaningful Operational Capable (MOC) configuratie heeft afgenomen 
omgebouwd tot de uiteindelijke configuratie (Fully Operational Capable 
(FOC), inclusief de Final Radar Capability, FRC). De FRC is het resultaat 
van de uitontwikkeling van de radar, die eerder in een tijdelijke 
configuratie is geleverd. Dit modificatieprogramma wordt ook wel het 
retrofit programma genoemd en is voor Nederland kosteloos. Het 
programma is in het vierde kwartaal van 2013 van start gegaan en duurt 
vijftien maanden per helikopter. Gedurende de retrofit worden ook 
gepland onderhoud en inspecties uitgevoerd. Tevens worden maatregelen 
getroffen om de helikopter corrosiebestendiger te maken. Van de zeven 
MOC-helikopters, zijn de eerste drie aangeboden. Deze ombouw wordt bij 
Agusta Westland uitgevoerd. De vierde retrofit staat gepland voor 
november 2015. De eerste helikopter is naar verwachting eind 2015 
gereed. Naar verwachting zijn alle zeven MOC-helikopters medio 2018 
omgebouwd.  
 Pagina 3 van 12
