 Wageningen University – Open en online cursus Voedselveiligheid 
 
Op de website van SURF (de ICT-samenwerkingsorganisatie die het stimuleringsprogramma 
coördineert) is een overzicht van de samenvattingen van de projecten terug te vinden.  
 
153.  
Waarom verwacht de regering dat haar ambitie bereikt gaat worden om Nederland met deze 
projecten leidend te laten zijn in Europa op het gebied van online onderwijs? 
 
Het hoger onderwijs in Nederland bevindt zich in een goede uitgangspositie als het gaat om 
de ontwikkeling van online onderwijs. Nederlandse instellingen lopen op het gebied van 
online onderwijs internationaal gezien voorop en mede dankzij de samenwerkingsorganisatie 
SURF, is de technische infrastructuur van het Nederlandse hoger onderwijs méér dan up-to-
date. Diverse innovatieve initiatieven van hogescholen en universiteiten en de grote interesse 
voor de stimuleringsregeling laten zien dat instellingen de potentie van online onderwijs 
inzien en gemotiveerd zijn er optimaal gebruik van te maken.  
 
De mogelijkheden van online onderwijs zijn zeer divers en kansrijk. Met de 
stimuleringsregeling Open en online onderwijs worden alle Nederlandse instellingen 
uitgedaagd hiermee te experimenteren, op een manier die past bij hun eigen profiel. Zo 
verkrijgen en behouden hogescholen en universiteiten een ‘first mover advantage’.   
 
De opgedane kennis en ervaringen binnen de (tot nu toe 11) gesubsidieerde projecten komen 
beschikbaar voor andere instellingen. Zo profiteren alle Nederlandse instellingen van het 
stimuleringsprogramma. Daarnaast is er in het programma aandacht voor het versterken van 
de internationale reputatie van het Nederlandse hoger onderwijs en voor samenwerking 
tussen hogeronderwijsinstellingen. Met instellingen en docenten zal in gesprek worden 
gegaan over hoe het delen en hergebruiken van Open Educational Resources gemeengoed 
kan worden en hoe zij daarin kunnen worden gefaciliteerd. Daarbij wordt verkend of en hoe 
een (inter)nationaal platform waarop onderwijsmateriaal gedeeld, bewerkt en gebruikt kan 
worden, bijdraagt aan het realiseren van deze ambitie. Gedacht kan worden aan een Holland 
Virtual University. Ook voeren de Open Universiteit en Universiteit Utrecht een flankerend 
onderzoek uit naar de resultaten van de projecten en het effect van online onderwijs in de 
Nederlandse context. Zo draagt het stimuleringsprogramma bij aan de ambitie om een 
leidende positie binnen Europa te verkrijgen op het gebied van online hoger onderwijs. 
 
154.  
63
