205.  
Kan een toelichting worden gegeven op de structureel hogere kosten van de digitale opslag 
bij het Nederlands Instituut voor Beeld en Geluid vanaf 2016? Betreft dit ook kosten voor 
digitalisering en onderwijsdiensten naar aanleiding van het programma Beelden voor de 
Toekomst? Waarom komen deze kosten ten laste van alleen de Mediabegroting? 
 
Het Nederlands Instituut voor Beeld en Geluid heeft samen met de partners EYE, Nationaal 
Archief en Kennisland in 2015 het programma Beelden voor de Toekomst afgerond. In het 
kader van dit meerjarige programma is het merendeel van het analoge Nederlandse 
audiovisuele erfgoed gerestaureerd, geconserveerd en gedigitaliseerd. Dit betreft zo’n 
negentigduizend uur video televisie-uitzendingen van onder andere de publieke omroep, 
twintigduizend uur Nederlandse film, zo’n honderdduizend uur audio en 2,5 miljoen foto’s. De 
hogere kosten worden onder meer veroorzaakt door de opslagkosten van het digitale archief 
en de kosten voor een online platform voor onderwijsinstellingen die toegang biedt tot 
digitaal omroepmateriaal. Het Nederlands Instituut voor Beeld en Geluid heeft op basis van 
de Mediawet de taak om een media-archief in stand te houden en te exploiteren. De kosten 
hiervan worden daarom structureel bekostigd vanuit de mediabegroting. 
 
206.  
Kan een toelichting worden gegeven op de structureel hogere kosten van de digitale opslag 
bij het Nederlands Instituut voor Beeld en Geluid vanaf 2016? 
 
Zie het antwoord op vraag 205 
 
207.  
Betreffen de structureel hogere kosten van de digitale opslag bij het Nederlands Instituut 
voor Beeld en Geluid ook kosten voor digitalisering en onderwijsdiensten naar aanleiding van 
het programma Beelden voor de Toekomst? 
 
Zie het antwoord op vraag 205 
 
208.  
Waarom komen de structureel hogere kosten van de digitale opslag bij het Nederlands 
Instituut voor Beeld en Geluid vanaf 2016 ten laste van alleen de Mediabegroting? 
83
