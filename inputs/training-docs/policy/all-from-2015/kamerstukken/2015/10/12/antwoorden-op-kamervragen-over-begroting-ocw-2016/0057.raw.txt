134.  
Kan de regering aangeven waar in de begroting zichtbaar is dat de additionele middelen voor 
ROC Leiden van in totaal € 40 miljoen ten laste zijn gekomen van de bekostiging van alle 
roc's (het macrokader)? 
 
In artikel 4 is vermeld dat in het kader van de problematiek rondom ROC Leiden in totaal een 
(maximale) financiële bijdrage van € 40 miljoen beschikbaar gesteld zal worden. Dit bedrag 
zal in tranches verstrekt worden en komt uit het macrobudget en is toegevoegd aan het 
subsidiebudget.  
 
135.  
Hoe gaat de regering ervoor zorgen, gezien de vsv-cijfers in het mbo van afgelopen jaar bij 
vooral de niveau 1 opleidingen, de instellingen het komend jaar wel in slagen het aantal 
voortijdig schoolverlaters te verlagen? 
 
Mbo-instellingen zijn er in het schooljaar 2013-2014 wel degelijk in geslaagd om het aantal 
vsv’ers verder te verlagen. Ten opzichte van het jaar daarvoor hadden ze 1.800  minder 
vsv’ers en ook het percentage vsv’ers van 18 jaar en ouder neemt af. Dat neemt niet weg dat 
de uitval in de entreeopleiding (voorheen mbo niveau 1) een serieus probleem is. Veel mbo-
instellingen hebben in 2013-2014 de normen voor niveau 1 niet gehaald. In de brief over 
jongeren in een kwetsbare positie zijn daarom verschillende maatregelen aangekondigd, 
waardoor onder andere de studenten in de entreeopleiding meer begeleiding krijgen. In dit 
kader is het voor het schooljaar 2015-2016 mogelijk gemaakt om de middelen voor 
uitvoering van het regionaal programma voortijdig schoolverlaten, ook in te zetten voor 
jongeren in een kwetsbare positie. Regio’s kunnen de middelen nu ook inzetten om de 
overgang van pro en vso scholen naar het mbo te vergemakkelijken. Met de invoering van de 
entreeopleiding vanaf het schooljaar 2014-2015 is er bovendien meer maatwerk mogelijk 
voor de jongeren in een kwetsbare positie. Met deze maatregelen worden de 
onderwijsinstellingen en gemeenten bij het terugdringen van de uitval in de entreeopleiding 
ondersteund. 
 
136.  
Hoe vaak en voor welke bedragen brengen regionale opleidingscentra bijkomende 
opleidingskosten in rekening bij ouders en/of deelnemers? 
 
56
