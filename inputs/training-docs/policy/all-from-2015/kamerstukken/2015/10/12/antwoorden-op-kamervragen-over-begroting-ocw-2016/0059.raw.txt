Zoals aangegeven bij het antwoord op vraag 52 is bekend dat het percentage hbo-studenten 
dat tevreden is over uitdagend onderwijs daalt. Op de vraag hoe verklaard wordt dat er een 
negatieve tendens zichtbaar is op de drie indicatoren voor studiesucces kan, overeenkomstig 
met het antwoord op vraag 53 aangegeven worden dat de hogescholen voor een bijzondere 
uitdaging staan. Hogescholen werken hard aan het verhogen van het eindniveau van de 
bachelor. Dit betekent ook hogere eisen aan studenten. Onder deze condities is het verhogen 
van het rendement een lastige opgave. De Vereniging Hogescholen spreekt in dit verband 
over het trilemma waarvoor de hogescholen staan: de opgave om het eindniveau van de 
bachelor te verhogen en meer studenten naar dat eindniveau te leiden, terwijl tegelijkertijd 
de kwaliteit van de instroom van studenten nog onvoldoende is. Hogescholen hebben ingezet 
op het verhogen van de eisen, wat hun resultaten op switch en uitval in het eerste jaar 
mogelijk heeft beïnvloed. 
 
140.  
Wat zijn de geschatte dan wel ten doel gestelde aantallen studenten uit het buitenland per 
collegejaar, voor de jaren 2015-2020, in relatie tot tabel 6.2? 
 
In het studiejaar 2014/15 waren er 65.000 studenten met een buitenlandse nationaliteit, 
bestaande uit bijna 35.000 wo-studenten en ruim 30.000 hbo-studenten. Naar verwachting 
zal binnen het hbo het aantal buitenlandse studenten niet veel meer toenemen. Voor het wo 
wordt nog een groei verwacht tot circa 50.000 in 2020/21. Zoals in de visiebrief over 
internationalisering in het ho en mbo wordt aangegeven, staat kwaliteit van de studenten 
voorop, daarbij zijn targets voor inkomende mobiliteit daarom niet wenselijk. 
 
141.  
Kan de regering een uitsplitsing geven van tabel 6.2 deel 1 naar studierichting? 
 
Er wordt geen raming gemaakt per studierichting, wèl per sector (CROHO-onderdeel) binnen 
hbo en wo. De uitsplitsing van tabel 6.2 deel 1 naar sector is als volgt (in aantallen x 1000): 
 
2014/15 2015/16 2016/17 2017/18 2018/19 2019/20 2020/21 
 
Ingeschreven studenten hbo 
      
onderwijs 61,8 61,0 60,8 60,7 60,4 59,9 59,4 
techniek 77,9 79,9 82,1 84,0 85,4 86,4 87,2 
gezondsheidszorg 44,2 43,6 43,4 43,2 43,1 43,0 43,0 
economie 164,7 163,9 164,7 166,0 166,8 167,6 168,4 
gedrag&maatsch. 70,2 69,6 69,6 70,0 70,1 70,2 70,2 
taal&cultuur 16,7 16,3 16,2 16,3 16,4 16,5 16,6 
Totaal hbo 435,4 434,3 436,8 440,2 442,1 443,8 444,9 
        
58
