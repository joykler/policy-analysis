De FMFT zal volgens de bijgestelde planning medio 2017 naar Nederland 
(maritiem vliegkamp De Kooy) verhuizen. Ten opzichte van de vorige 
 
rapportageperiode is hier een jaar vertraging ontstaan omdat het gebouw op De  
 
Kooy waarin de simulator geplaatst moet worden niet eerder beschikbaar zal zijn. 
 
 
 
 
FINANCIËN 
 
Per 1 juli 2015 – de einddatum van de rapportageperiode – bedraagt het 
projectbudget € 1.198,3 miljoen (prijspeil 2015), waarvan € 977,6 miljoen is 
betaald. Vanwege prijspeilaanpassing is het projectbudget verhoogd met € 0,9 
miljoen ten opzichte van de veertiende jaarrapportage. De betalingen aan NHI 
zijn gedaan in overeenstemming met de contracten voor Design and Development 
(D&D) en Production Investment/Production (PI/P). Daarbij is rekening gehouden 
met de nog niet behaalde mijlpalen. Zodra deze mijlpalen zijn behaald, kunnen 
hiervoor de betalingen worden gedaan.  
 
In het commercieel-vertrouwelijke deel van de rapportage is een overzicht 
opgenomen van de verschillende deelbudgetten. Voor de deelbudgetten groter 
dan € 10 miljoen zijn de belangrijkste wijzigingen sinds de vorige rapportage als 
volgt:  
 
 Verwerving 20 NFH-helikopters. Dit deelbudget is verlaagd als gevolg van 
een overheveling naar het deelbudget “Initial In Service Support”. 
 Modificaties tactische transporttaken. Dit deelbudget is verhoogd als 
gevolg van prijspeilaanpassingen.  
 Initial In Service Support. Dit deelbudget is verhoogd als gevolg van 
prijspeilaanpassingen en een overheveling vanuit het deelbudget “Risico 
voorziening” en “Verwerving 20 NFH-helikopters”. 
 Risico voorziening. Dit deelbudget is per saldo verlaagd. Tegenover een 
verhoging als gevolg van prijspeilaanpassingen staat een grotere 
verlaging door een overheveling naar het deelbudget “Initial In Service 
Support”. Voor € 4,5 miljoen is een beroep gedaan op dit budget om 
technische aanpassingen, ontstaan door technologische verouderingen, te 
financieren.  
 
Kosten Cougar 
In de vorige jaarrapportage heb ik toegelicht wat de gevolgen zijn van de 
vertraagde invoer van de NH-90 en dus de beperkingen aan de 
helikoptercapaciteit. Daarom is eerder besloten tot het langer operationeel 
houden van de Cougar helikopters. Vorig jaar konden de financiële consequenties 
tot en met 2020 worden gepresenteerd. De gevolgen voor de investeringen, 
personele en materiële exploitatie en opleidingen tot 2023 zijn nu ook bekend. In 
aanvulling op de huidige acht operationele Cougar helikopters, zullen nog vier 
extra Cougars worden ingezet om de beperkingen aan de helikoptercapaciteit 
zoveel mogelijk te ondervangen. De vijf nog resterende Cougars zijn bestemd als 
logistieke reserve. Er is rekening gehouden met extra 'inkomstenderving'.  
  
De totale kosten van de inzet van de Cougar tot 2023 bedragen €130,3 miljoen 
(tot en met 2020 was dat € 105,8). In onderstaande tabel vindt u de totale reeks 
(incl. inkomstenderving) die ook in de begroting voor 2016 is verwerkt. 
  
  2015 2016 2017 2018 2019 2020 2021 2022 totaal 
Kosten Cougar  0,7 13,2 17,7 32,9 32,1 14,7 11,3 7,7 130,3 
(€ miljoen) 
 Pagina 9 van 12
