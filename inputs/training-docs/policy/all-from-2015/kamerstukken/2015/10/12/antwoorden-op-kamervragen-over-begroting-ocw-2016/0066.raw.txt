om 4.000 extra docenten aan te stellen. 
 
156.  
Wat heeft de regering afgesproken met instellingen aangaande het vrijgekomen bedrag uit de 
maximering van de promotieparameter op 20 procent? 
 
Vier tot vijf procent van de onderzoeksbekostiging zal op een andere manier worden 
verdeeld, doordat de invloed van de promotieparameter wordt gemaximeerd op 20 procent. 
Deze middelen blijven bij de instellingen en zijn bedoeld ter ondersteuning van afspraken met 
de instellingen over hun inzet op onderzoek dat bijdraagt aan de wetenschapsagenda. 
Hierdoor worden universiteiten gestimuleerd en ondersteund om, aanvullend op hun stappen 
in het kader van de prestatieafspraken, de prioriteiten in de wetenschapsagenda te verbinden 
met stappen in hun profilering. Er zijn hierover nog geen afspraken gemaakt met de 
instellingen. 
 
157.  
Is de regering bereid om de benodigde middelen voor SURF (jaarlijks €8 miljoen), ten 
behoeve van investeringen en onderhoud van de ICT-infrastructuur per 2016 structureel 
binnen de begroting van Economische Zaken en Onderwijs, Cultuur en Wetenschap te vinden, 
zonder deze in mindering te brengen op de budgetten van de kennisinstellingen? 
 
Met de brief van 8 juni 2015 
(https://www.rijksoverheid.nl/documenten/kamerstukken/2015/06/08/kamerbrief-over-
uitvoering-motie-van-meenen-mei-li-vos-over-surf) is aangegeven hoe EZ en OCW invulling 
hebben gegeven aan de motie Van Meenen / Mei Li Vos over SURF (31 288, nr. 431). Het 
standpunt zoals verwoord in de brief van 8 juni 2015 geldt onverminderd. OCW en EZ hebben 
op basis van informatie van SURF geconcludeerd dat er geen sprake is van een acute 
achteruitgang in de ICT-infrastructuur, maar dat het wel noodzakelijk is om delen van de 
bestaande infrastructuur in 2019 te hebben vervangen. Hiermee wil SURF de continuïteit en 
de kwaliteit van de dienstverlening aan de gebruikers waarborgen. Gezien deze conclusie is 
het gerechtvaardigd dat de instellingen een groter aandeel in de kosten van vernieuwing 
gaan dragen. Desalniettemin zullen OCW en EZ voor de jaren 2017, 2018 en 2019 in totaal 
€12 miljoen extra bijdragen, waarvan elk €6 miljoen. 
 
158.  
Wat is de stand van zaken van het in januari in de media aangekondigde Damesakkoord 
65
