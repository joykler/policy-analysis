200.  
Hoe worden vanaf 2016 de gelden die zijn gereserveerd voor een bijdrage aan de Europese 
Culturele Hoofdstad 2018 gedekt? 
 
Binnen de cultuurbegroting is € 5 miljoen beschikbaar voor een bijdrage aan de Europese 
Culturele Hoofdstad 2018, verdeeld over de jaren 2016, 2017 en 2018. Het bedrag is gedekt 
uit middelen van de cultuurbegroting voor het jaar 2013 en via een kasschuif naar de 
begrotingsjaren 2016, 2017 en 2018 overgeboekt. 
In het verdiepingshoofdstuk, als bijlage 2 opgenomen bij de OCW-begroting 2014, is deze 
kasschuif gemeld bij artikel 14 Cultuur onder het kopje toelichting op de nieuwe mutaties: 
“Vanuit 2013 wordt € 5,0 miljoen ten behoeve van de Europese Culturele Hoofdstad 2018 
verschoven naar de jaren 2016 tot en met 2018.” Het ministerie van Buitenlandse Zaken 
levert, naast de middelen uit de cultuurbegroting, een bijdrage van € 2,5 miljoen. 
 
201.  
Hoeveel euro betaalt Nederland jaarlijks aan Eurimages en hoe succesvol is Nederland in het 
binnenhalen van financiering uit programma (in aantallen geselecteerde projecten en in 
toegekende euro’s per jaar)? 
 
De afgelopen jaren betaalde het ministerie van OCW via het Nederlands Filmfonds ongeveer 
€ 0,9 miljoen aan Eurimages. In 2014 was dit bijvoorbeeld € 918.000, in 2015 € 944.000 en 
in 2016 zal dit € 807.000 zijn. Bij het coproductiefonds van de Raad van Europa Eurimages 
kregen in 2014 zes coproducties met Nederland in 2014 in totaal € 1,9 miljoen 
realiseringssteun toegekend. Het betrof speelfilms in samenwerking met producenten uit 
België, Denemarken, Frankrijk, Noorwegen, Servië en Zweden. 
 
202.  
Wat is de reden dat de onafhankelijke media-observator Reporters Without Borders 
Nederland consequent als het land met de op een na grootste mediavrijheid ter wereld 
rangschikt? 
 
De World Press Freedom Index die Reporters Without Borders jaarlijks publiceert, meet de 
mate van vrijheid van informatie op de wereld. De index scoort de prestaties van 180 landen 
op verschillende criteria, waaronder media pluralisme en onafhankelijkheid, respect voor de 
veiligheid en vrijheid van journalisten, en over de wetgeving, instituties en infrastructuur 
81
