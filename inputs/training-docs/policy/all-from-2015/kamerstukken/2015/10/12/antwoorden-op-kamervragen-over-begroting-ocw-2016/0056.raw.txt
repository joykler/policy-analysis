In het regeerakkoord Rutte II is een subsidietaakstelling opgenomen van structureel € 200 
miljoen op het subsidiebudget vanaf 2015. In 2014 bedroeg de taakstelling € 100 miljoen. In 
dat kader is er ook gekort op Loopbaanoriëntatie. De korting betreft enkel incidentele 
projecten. De resterende subsidie voor loopbaanoriëntatie wordt voornamelijk geïnvesteerd in 
ondersteuning van (v)mbo-scholen zodat zij (aanstaande) mbo-studenten beter kunnen 
begeleiden bij hun studieloopbaan, studiekeuzes en persoonlijke bewustwording en 
ontwikkeling. De taakstelling heeft beperkte impact op de uitvoering van het meerjaren LOB 
impulsprogramma 2012-2015.Voor 2016 is 1,3 miljoen beschikbaar voor vervolg inzet op 
verbetering lob. 
 
131.  
Kan de regering aangeven waaraan de middelen (€30.4 miljoen) voor 'plusvoorzieningen 
voor overbelaste jongeren' precies aan besteed worden? 
 
De plusvoorzieningen zijn erop gericht om ervoor te zorgen dat overbelaste jongeren niet 
uitvallen in het onderwijs. De voorzieningen zijn er om jongeren die cognitief in staat zijn om 
een diploma te behalen, maar daar op dat moment door een combinatie van verschillende 
problemen (psychisch, thuissituatie, etc.) niet toe in staat zijn, in het onderwijs te houden. 
 
132.  
Hoe wordt aan de Kamer gerapporteerd over het effect van de plusmiddelen voor overbelaste 
jongeren? 
 
De plusvoorzieningen maken onderdeel uit van de regionale vsv-aanpak. De effecten van de 
vsv-aanpak worden inzichtelijk gemaakt door middel van de telling van het aantal voortijdig 
schoolverlaters, zowel op landelijk-, regionaal-, als op schoolniveau. Panteia heeft daarnaast 
een kwalitatieve evaluatie uitgevoerd naar het regionale vsv-beleid over de jaren 2012-2015. 
In deze rapportage gaat Panteia onder andere in op het effect van de plusvoorzieningen. Dit 
rapport samen met het plan voor de vervolgaanpak van voortijdig schoolverlaten wordt dit 
najaar aan de Kamer verstuurd. 
 
133.  
Kan de regering aangeven waarom de middelen voor Loopbaanoriëntatie (LOB) het komende 
jaar verlaagd worden? 
 
Zie het antwoord op vraag 130. 
55
