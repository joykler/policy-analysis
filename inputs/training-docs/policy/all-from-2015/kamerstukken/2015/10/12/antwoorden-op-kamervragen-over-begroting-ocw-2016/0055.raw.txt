leerlinggebonden financiering (LGF) van ongeveer € 50 miljoen toegevoegd aan het landelijk 
budget voor het mbo. Dit bedrag komt overeen met de middelen die beschikbaar waren voor 
LGF in het schooljaar voorafgaand aan de invoering van passend onderwijs. Deze middelen 
zijn toegevoegd aan de lumpsumbekostiging van mbo-instellingen. Mbo-instellingen leggen 
daar in hun jaarrekening verantwoording over af. Daarnaast zijn mbo-instellingen gevraagd 
om in hun jaarverslag aan te geven welke maatregelen ze in het kader van passend 
onderwijs hebben genomen. 
 
128.  
Hoeveel leerlingen in het mbo kregen voorheen een ‘rugzakje’ (lgf) en hoeveel leerlingen 
ontvangen nu extra ondersteuning en, of zorg in het mbo? 
 
In 2013 kregen ongeveer 10.000 mbo-studenten leerlinggebonden financiering (lgf). Het 
aantal studenten dat voor de invoering van passend onderwijs lgf ontving en het aantal 
studenten dat na de invoering extra ondersteuning ontvangt is niet zomaar met elkaar te 
vergelijken. Mbo-instellingen bepalen namelijk zelf wat ze onder het verlenen van extra 
ondersteuning verstaan. Daarom is het niet mogelijk om exact vast te stellen hoeveel 
studenten in het mbo extra ondersteuning ontvangen. 
 
129.  
Hoe is het bedrag van €100 miljoen van het Regionaal Investeringsfonds mbo samengesteld? 
 
Voor de Regeling regionaal investeringsfonds MBO is in totaal €100 miljoen beschikbaar, met 
inbegrip van de kosten voor de uitvoering van de regeling. In de periode 2014 tot en met 
2017 kunnen aanvragen worden toegekend die subsidie ontvangen met een looptijd van vier 
jaar.  
 
Voor de kalenderjaren 2016 en 2017 zal het subsidieplafond voor nieuw in te dienen 
aanvragen bekend worden gemaakt in de Staatscourant.  Voor de kalenderjaren 2014 en 
2015 is het subsidieplafond vastgesteld op een bedrag van € 24.0 miljoen respectievelijk € 
34.0 miljoen. Aan de in 2014 (18 aanvragen) en 2015 (29 aanvragen) toegewezen 
aanvragen is in totaal een subsidie van € 38.2 miljoen toegekend. 
 
130.  
Waarom is het budget van de subsidie loopbaanoriëntatie  mbo in 2016 met 800.000 euro is 
verminderd ten opzichte van 2015? 
 
54
