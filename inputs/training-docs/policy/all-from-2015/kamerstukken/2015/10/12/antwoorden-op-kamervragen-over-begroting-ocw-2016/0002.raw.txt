Kamervragen begroting OCW 2016 
Referentienummer: 827660 
 
1.  
Hoeveel procent van de leerkrachten heeft last van een hoge, dan wel te hoge werkdruk, 
uitgesplitst naar  po, vo en mbo? Welke maatregelen neemt de regering om de werkdruk van 
docenten te verlagen? 
 
Het aandeel leraren dat een hoge dan wel te hoge werkdruk ervaart (peildatum voorjaar 
2015), is te vinden in onderstaande tabel: 
 
In welke mate wordt werkdruk als een Po Vo Mbo 
probleem ervaren (docenten, %) 
In sterke mate 24,3 20,6 22,0 
In zeer sterke mate 8,3 5,8 5,6 
Bron: Regioplan (2015).  
 
In het NOA zijn met het onderwijsveld afspraken gemaakt over vermindering van de 
werkdruk en over meer ruimte voor professionele ontwikkeling. Verder helpen ook de forse 
investeringen in professionaliteit van leraren en schoolleiders bij het verminderen van 
werkdruk. Leraren die over meer vaardigheden beschikken, zullen beter kunnen omgaan met 
de eisen die het onderwijs van deze tijd stelt. Daarnaast zijn met ingang van 2015 extra 
middelen beschikbaar gesteld voor het aanstellen van conciÃ«rges en klassenassistenten in po 
en vo, zodat leraren zich meer kunnen concentreren op hun lesgevende taak. Tot slot is in dit 
kader ook de regeldrukagenda van belang, waarin wordt beschreven welke stappen OCW, 
raden en bonden zetten om regeldruk in het onderwijs te verminderen. 
 
2.  
Welke maatregelen neemt de regering om de werkdruk in het speciaal onderwijs te verlagen? 
 
Zie het antwoord op vraag 1. 
 
3.  
Om welke reden bestaat er geen recht op passend vervoer naar het speciaal onderwijs? 
 
De aanname dat er geen recht op passend vervoer naar het speciaal onderwijs zou zijn, 
berust op een misverstand. Op grond van artikel 4, vierde lid, van de Wet op de 
1
