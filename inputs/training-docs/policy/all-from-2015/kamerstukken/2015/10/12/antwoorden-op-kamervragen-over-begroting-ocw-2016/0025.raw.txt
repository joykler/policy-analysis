schooluitval laag te houden. Dat blijven ze ook in het schooljaar 2015-2016 doen. Voor het 
schooljaar 2015-2016 zijn weer normen vastgesteld voor het percentage vsv’ers van 
onderwijsinstellingen en worden de onderwijsinstellingen die deze percentages halen beloond. 
Daarmee zorgen we er samen voor dat het aantal voortijdig schoolverlaters verder gaat 
dalen. 
 
57.  
Kan de regering een nadere toelichting geven van het lage percentage gediplomeerden wo, 
57%, dat aangaf dat de opleiding voldoende basis was om te starten op de arbeidsmarkt? 
 
In de WO-monitor van de VSNU is gevraagd in hoeverre de wo-opleiding een goede basis 
heeft geboden om te starten op de arbeidsmarkt. 57% van de werkzame alumni geeft aan 
dat de opleiding in (zeer) sterke mate deze basis heeft geboden. Daarbovenop vindt 28% van 
de werkzame alumni dat de opleiding in enige mate een goede basis heeft geboden. Alumni 
van het wo hebben (vaker dan alumni van het hbo) werk in een andere sector dan de richting 
waarin ze zijn afgestudeerd. Dit kan van invloed zijn geweest op de score. 
 
58.  
Wat is de reden dat het percentage dat deelneemt aan een leeractiviteit in het kader van 
Leven Lang Leren niet stijgt, maar eerder daalt? 
 
Het percentage dat deelneemt aan een leeractiviteit in het kader van Leven Lang Leren is al 
lange tijd stabiel en laat de laatste jaren een lichte stijging zien, zie 
http://www.onderwijsincijfers.nl/kengetallen/sectoroverstijgend/na-het-onderwijs/een-
levenlang-leren. In Nederland geeft bijna 18% van de 25- tot 65-jarigen aan een opleiding of 
cursus te volgen. Hiermee ligt de deelname aan leven lang leren in Nederland hoger dan 
gemiddeld in de EU.  
Wel is er een daling in de deelname van volwassenen aan formele opleidingen in het mbo en 
hoger onderwijs. Om die opleidingen aantrekkelijker te maken voor volwassenen en de 
deelname te stimuleren heeft het kabinet een aantal maatregelen aangekondigd, zoals pilots 
flexibilisering en experimenten vraagfinanciering in het hoger onderwijs, en ook de 
mogelijkheid om in het niet-bekostigd mbo-onderwijs een deel van de opleiding af te ronden 
met een certificaat.  
U wordt over het Leven Lang Leren beleid geïnformeerd in de Voortgangsrapportagebrief 
24
