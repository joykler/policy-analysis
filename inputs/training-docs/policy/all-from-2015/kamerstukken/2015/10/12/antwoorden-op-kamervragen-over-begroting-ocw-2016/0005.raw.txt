0,003% van de totale bekostiging. Het is niet bekend hoeveel geld naar declaraties van 
bestuurders in het hoger onderwijs gaat. Deze informatie is beschikbaar in de jaarverslagen 
van de instellingen.  
 
10.  
Klopt het dat op basis van tabel 3.4a in het Panteia onderzoek naar de bekostiging in het 
groen onderwijs het verschil tussen door Economische Zaken (EZ) en |Onderwijs, Cultuur en 
Wetenschap (OCW) gefinancierd onderwijs  €351 euro per student is? 
 
De omvang van de basisbekostiging per student in het mbo ligt voor het door EZ bekostigde 
onderwijs over de gehele onderzoeksperiode lager dan voor het door OCW bekostigde 
onderwijs. Het verschil is in 2014 inderdaad € 351 per student. Daar tegenover staat een 
aanzienlijk bedrag per leerling waarmee EZ de mbo-instellingen aanvullend bekostigt. De 
totale uitgaven per mbo-student gewogen voor BOL/BBL voor het door EZ bekostigde 
onderwijs liggen in 2014 € 1.113 hoger dan voor het OCW bekostigde onderwijs. Panteia 
heeft de vergelijkingen gebaseerd op de bekostiging inclusief de vernieuwingssubsidies groen 
onderwijs welke na 2015 vervallen. Daarnaast geeft Panteia aan (blz. 6 en 32) dat het effect 
van de verschillende prijsfactoren waarmee de bekostiging plaatsvindt op basis van de aard 
van de opleiding niet kon worden meegenomen en dat daarom de prijzen niet vergelijkbaar 
zijn. 
 
11.  
Wat is het begrootte verschil in gewogen bekostiging per student tussen het EZ-mbo en het 
OCW-mbo in 2016? 
 
Het onderzoek van Panteia heeft betrekking op de periode 2004-2014. Voor 2016 zijn geen 
vergelijkende cijfers beschikbaar. 
 
12.  
Wat is het begrootte verschil in gewogen bekostiging per student tussen het EZ-hbo en het 
OCW-hbo in 2016? 
 
Het onderzoek van Panteia heeft betrekking op de periode 2004-2014. Voor 2016 zijn geen 
vergelijkende cijfers beschikbaar. 
 
4
