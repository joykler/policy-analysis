174.  
Is de regering voornemens om de middelen uit het studievoorschot in de OCW-begroting te 
verwerken  na het debat over de Strategische Agenda, dus bij Voorjaarsnota 2016? 
 
De intensiveringsmiddelen staan nu nog op de Aanvullende Post bij het Ministerie van 
Financiën. Na het debat over de Strategische Agenda zal het Kabinet op de reguliere 
besluitvormingsmomenten bezien wanneer de middelen worden overgeboekt naar de OCW-
begroting.  
 
175.  
Klopt het dat in de begroting wordt gesproken van € 1 miljard opbrengsten op termijn voor 
het hoger onderwijs vanuit het studievoorschot? Kan de regering toelichten hoe haalbaar zij 
dit bedrag nu acht, in verband met onder andere de tegenvallende geluiden rondom de OV-
taskforce? 
 
Ja, in de beleidsagenda staat dat met het nieuwe stelsel middelen vrijkomen, oplopend tot 
maximaal € 1,0 miljard in 2026. Dit bedrag betreft voor € 200,0 miljoen middelen die 
vrijkomen uit de aanpak van de taskforce Beter Benutten Onderwijs en Openbaar Vervoer. 
Zoals u bekend is, staat de Taskforce Beter Benutten voor de opgave om met concrete 
voorstellen te komen om de rijksuitgaven aan het studentenreisproduct op € 750,0 miljoen 
euro per jaar te maximeren vanaf 2025 met als tussenliggende stap tot € 850,0 miljoen euro 
in 2020 (beide bedragen prijspeil 2014). Eind van het jaar wordt het eindrapport van de 
taskforce verwacht. 
 
176.  
Kan de regering een volledig overzicht geven van de expliciete en impliciete bezuinigingen op 
het wetenschappelijk onderwijs sinds het afsluiten van de prestatieafspraken en het Nationaal 
Onderwijsakkoord? 
 
De prestatieafspraken met de instellingen zijn in oktober 2012 afgesloten. Vervolgens 
verscheen het Regeerakkoord, waarin voor het wetenschappelijk onderwijs een aantal 
ombuigingen is opgenomen: minder opleidingen, verminderen overhead, een HGIS/ODA 
korting en een subsidietaakstelling. In het voorjaar van 2013 is bij het Begrotingsakkoord 
2013 nog een departementale taakstelling verwerkt. Daar tegenover staan de investeringen 
73
