OMVANG PROJECT 
 
 
Het project richt zich op de ontwikkeling en productie van een middelzware  
 
helikopter in een variant voor maritieme operaties (de NATO Frigate 
 
Helicopter, NFH) en een variant voor transporttaken (de Tactical Transport 
Helicopter, TTH). Nederland neemt sinds 1991 met Duitsland, Frankrijk en 
 
Italië deel aan het project. Portugal is in 2001 tot het project toegetreden en 
België volgde in 2007. Deze landen vormen samen de NATO Helicopter 
Management Organisation (NAHEMO). Namens de NAHEMO-landen voert het 
NATO Helicopter Management Agency (NAHEMA) de onderhandelingen met 
de industrie. De NAHEMO-landen werken samen met Australië, Finland, 
Nieuw Zeeland, Noorwegen, Spanje en Zweden, die eveneens NH-90-
helikopters hebben besteld. Gezamenlijk vormen al deze landen de NH-90 
Community. Onder het kopje ‘productie’ staan de aantallen te produceren 
toestellen per land weergegeven.  
 
In juli 2012 heeft Portugal aan de NAHEMO-landen laten weten zich terug te 
willen trekken uit het NH-90 project en de bestelling van de tien TTH’s te 
annuleren. De Portugese uittreding is per 31 december 2014 geëffectueerd. 
De Portugese stap heeft geen (financiële) consequentie voor het 
Nederlandse deel van het productiecontract.  
 
Duitsland heeft besloten 82 in plaats van 122 TTH’s aan te schaffen. 
Daarnaast bestelt Duitsland achttien NFH’s. Deze wijziging is nu verwerkt in 
het productiecontract. De kosten van deze programmawijziging zijn voor 
rekening van Duitsland. De aanschaf van de NFH door Duitsland heeft tot 
gevolg dat Duitsland een gedeelte van de kosten van de ontwikkeling van 
reeds gecontracteerde NFH-modificaties aan de andere landen compenseert. 
Dit leidt tot een kostenreductie voor Nederland. 
 
Frankrijk heeft aangekondigd zes extra TTH helikopters te willen bestellen.  
De contractaanpassing hiervoor zal naar verwachting voor eind 2015 gereed 
zijn. 
 
 
VOORTGANG 
 
Ontwikkeling 
Het Nederlandse deel van het kwalificatieprogramma is voltooid. De kwalificaties 
maken deel uit van de ontwikkelingsfase (Design and Development, D&D). De 
ontwikkelingsfase voor de Nederlandse variant is eind 2014 beëindigd.  
 
Bovenmatige corrosie en slijtage 
Nederland heeft als eerste land operationele ervaringen opgedaan met de NH-90 
helikopter aan boord van schepen. Zowel de inzet tijdens de antipiraterijmissie 
voor de kust van Somalië als die in het Caribisch gebied was succesvol. Bij 
terugkeer na inzet is echter bovenmatige corrosie en slijtage geconstateerd. Ook 
bij andere toestellen bleek dat het geval, zij het in mindere mate. De corrosie en 
slijtage waren groter dan zou mogen worden verwacht op grond van de 
ouderdom van de helikopter en het aantal vlieguren. Dit heeft in 2014 geleid tot 
het tijdelijk opschorten van de acceptatie van nieuwe helikopters. U bent 
daarover geïnformeerd op 11 maart 2014 (Kamerstuk 25 928, nr. 58). Eind 2014 
heeft Defensie overeenstemming met de fabrikant bereikt over de oplossing van 
de problematiek waarna de afname is hervat. Met de fabrikant NHI is 
 Pagina 2 van 12
