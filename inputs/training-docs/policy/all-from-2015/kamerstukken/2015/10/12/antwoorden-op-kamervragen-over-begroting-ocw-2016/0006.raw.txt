13.  
Waar is de ‘ramingsbijstelling’ voor jaren 2017-2020, van € 94,3 miljoen jaarlijks, in de 
verticale toelichting op gebaseerd? 
 
De incidentele ramingsbijstelling is gebaseerd op de bijdrage van OCW aan het oplossen van 
de ruilvoetproblematiek. De bijstelling zal bij de begroting 2017 worden verdeeld over de 
verschillende begrotingsartikelen, nadat rekening is gehouden met de budgettaire situatie op 
basis van de referentie- en studiefinancieringsraming 2016. 
 
14.  
Klopt het dat in het OCW-persbericht over de Onderwijsbegroting 2016 vermeld is dat van de 
grootste tranche van het Nationaal Onderwijsakkoord van €292 miljoen in 2016 (slechts) 
€1,1 miljoen naar het wetenschappelijk onderwijs gaat? Op welke titel wordt dit bedrag 
toegekend? Is dit bedrag verwerkt in de berekeningen van de ontwerp-rijksbijdrage 2016? 
Kan de relatief kleine omvang van dit bedrag worden toegelicht? 
 
Op pagina 137 van de OCW-begroting (Verdiepingshoofdstuk, Algemeen, tabel 4 ) staat de 
verdeling van de tranche 2016 over de onderwijssectoren. Het klopt dat voor 2016 € 1,1 
miljoen naar wetenschappelijk onderwijs gaat.  
Deze verdeling is conform de verdeling uit het Regeerakkoord 2012. De totale intensivering 
(€ 689 miljoen in 2017) bestaat uit: 
- € 75,0 miljoen voor wetenschappelijk onderzoek; 
- € 344,0 miljoen voor primair en voortgezet onderwijs; 
- € 250,0 miljoen voor het middelbaar beroepsonderwijs; en 
- € 20,0 miljoen het hoger onderwijs. 
 
Tranche 2016 bedraagt in totaal € 292,0 miljoen en het aandeel voor hoger onderwijs hierin 
is € 10,0 miljoen. Deze € 10,0 miljoen voor het hoger onderwijs is bestemd voor de 
bekostiging van het experiment vraagfinanciering en de pilots flexibilisering in het kader van 
flexibel hoger onderwijs voor volwassen (leven lang leren). Deze € 10 miljoen is op basis van 
het aandeel deeltijdstudenten verdeeld over het hbo en wo, waardoor er aan het wo € 1,1 
miljoen is toebedeeld. Dit bedrag is niet verwerkt in de ontwerp-rijksbijdrage 2016, maar 
wordt afzonderlijk bekostigd via de aanvullende bekostigingsregelingen in het kader van het 
experiment vraagfinanciering en pilots flexibilisering. 
 
15.  
5
