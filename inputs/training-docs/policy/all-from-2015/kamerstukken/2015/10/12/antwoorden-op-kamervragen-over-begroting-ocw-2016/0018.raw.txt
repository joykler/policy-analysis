Welke mogelijke nadelige gevolgen zijn verbonden aan de vereenvoudiging van de 
bekostiging in het po en vo waaraan wordt gewerkt? 
 
De vereenvoudigingstrajecten in het po en vo beogen juist de nadelen in de huidige 
bekostiging weg te nemen. Dit betreft met name complexiteit en onbedoeld sturende 
werking. Dit gebeurt door het aantal parameters in de bekostiging sterk te reduceren en te 
bekostigen op bestuursniveau. 
 
41.  
Om welke benodigde aanpassingen gaat het bij de instellingen die worden ondersteund bij de 
invoering van de herziening van de kwalificatiestructuur en de benodigde aanpassing van 
processen en ICT-systemen? 
 
De belangrijkste aanpassingen bij instellingen rondom de herziening van de 
kwalificatiestructuur zijn: 
• (her)ontwerpen van onderwijsprogramma's en examinering op basis van herziene 
kwalificatiedossiers; 
• inrichten van werkprocessen en systeemondersteuning rondom de implementatie 
van keuzedelen; 
• ontwerpen van onderwijs en examinering voor keuzedelen; 
• aanpassen van de bedrijfsvoeringsprocessen als gevolg van de implementatie van 
keuzedelen; 
• aanpassen van de ict-systemen met betrekking tot studentadministratie, 
verantwoording en onderwijslogistiek. 
 
42.  
Wanneer worden de wetsvoorstellen voor vereenvoudiging bekostiging primair onderwijs en 
voortgezet onderwijs ingediend? 
 
Het wetsvoorstel over de vereenvoudiging van de bekostiging in het vo zal naar verwachting 
eind 2016 worden ingediend. Voor wat betreft het po zal de Tweede Kamer voor de zomer 
van 2016 per brief worden geïnformeerd over de hoofdlijnen van het nieuwe 
bekostigingsmodel. 
 
43.  
Wat zijn de verwachte invoeringsdata van de nieuwe vereenvoudigde bekostigingssystemen 
17
