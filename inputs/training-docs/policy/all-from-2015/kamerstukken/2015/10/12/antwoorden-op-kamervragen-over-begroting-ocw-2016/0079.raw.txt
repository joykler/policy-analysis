Het budgetrecht van de Kamer is niet beperkt. Als de Kamer ervoor kiest een juridisch 
verplicht budget te amenderen dan moet worden nagegaan of en op welke termijn en tegen 
welke kosten de juridische verplichting ongedaan kan worden gemaakt. Daarbij moet ook 
rekening worden gehouden met de beginselen van behoorlijk bestuur. 
 
191.  
Welke invloed heeft de Wet stelsel van openbare bibliotheken gehad op het aantal leden tot 
nu, het aantal instellingen en de totale uitgaven aan bibliotheek door de overheid? 
 
De wet stelsel openbare bibliotheekvoorzieningen is in werking getreden per 1 januari 2015. 
Er zijn nog geen cijfers bekend over 2015, dus er kan nog niets gezegd worden over de 
invloed die de wet heeft gehad. De wet wordt na 5 jaar geëvalueerd. Daarnaast heeft de 
minister toegezegd halverwege deze periode een midterm-review naar de Kamer te sturen. 
Hierin zullen de cijfers van 2015 en 2016 meegenomen worden. 
 
192.  
In hoeverre zijn de financiële instrumenten van het ministerie van Economische Zaken van 
toepassing op ondernemers in de cultuursector? 
 
Het ministerie van EZ heeft verschillende financiële instrumenten voor ondernemers, ter 
bevordering van onder andere innovatie en internationalisering. Dat instrumentarium kan 
door elke ondernemer die aan de voorwaarden voldoet worden aangevraagd, ook 
ondernemers in de cultuursector. 
 
193.  
In hoeverre maken cultuurondernemers gebruik van de financiële instrumenten van het 
ministerie van Economische Zaken? 
 
420 creatieve bedrijven maakten in 2013 gebruik van de Wet bevordering speur- en 
ontwikkelingswerk (WBSO) en 260 van de Research & Development Aftrek (RDA), beide 
fiscale regelingen voor Research & Development (R&D). 30 creatieve mkb-ers kregen een 
Borgstelling MKB Kredieten (BMKB). Binnen de Mkb-innovatiestimulering Regio en 
Topsectoren (MIT) werden in 2014 21 R&D-projecten, 37 kennisvouchers en 1 Innovatie 
Prestatie Contract gehonoreerd; allen ter bevordering van R&D in de creatieve sector. 
78
