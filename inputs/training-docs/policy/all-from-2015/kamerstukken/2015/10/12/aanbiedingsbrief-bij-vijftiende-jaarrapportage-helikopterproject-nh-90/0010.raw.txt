WERKAANDEEL 
 
 
 
 
De ministeries van Defensie en van Economische Zaken vragen bij de fabrikant 
 
voortdurend aandacht voor de positie van het Nederlandse bedrijfsleven. De 
werkverdeling heeft betrekking op de in 2000 gesloten productieovereenkomst. 
 
Verandering van het aantal gecontracteerde toestellen door de partnerlanden 
heeft daarop geen invloed. Het huidige werkaandeel voor Nederlandse bedrijven 
blijft daarom nagenoeg onveranderd. In onderstaande tabel is een overzicht van 
de huidige werkverdeling (stand 2015) tussen de NAHEMO-landen (exclusief 
Portugal) opgenomen, berusten op de totale voorgenomen productie voor 
NAHEMO-landen van 595 toestellen.  
 
Land Voorgenomen Voorgenom Aanvankelijk Aanvankelijk Huidig Huidig Tekort/ 
afname aantal en afname afgesproken afgesproken werkaandeel werk- overschot 
toestellen (% van werkaandeel werkaandeel (%) aandeel (€ miljoen) 
totaal aantal (%) (€ miljoen) (€ miljoen) 
toestellen) 
Italië 196 32,94 32,00 3.206,5  30,19    3.025,2       -181,2 
Duitsland 219 36,80 31,25 3.131,3  27,44    2.749,1       -382,2 
Frankrijk  160 26,90 31,25 3.131,3  37,95    3.802,5      +671,2  
Nederland 20 3,36 5,50        551,1  4,42       443,3      -107,8 
Totaal 595 100,00 100,00 10.020,2  100,00  10.020,2         0,00  
Tabel 4. Werkaandeel NAHEMO-landen productiefase (stand 2015)  
 
Uit de tabel blijkt dat het huidige werkaandeel van Nederland (4,4 procent) 
weliswaar hoger is dan het percentage af te nemen toestellen (3,3 procent), maar 
lager is dan het afgesproken aandeel (5,5 procent). Het tekort aan werkaandeel 
van 1,1 procentpunt komt overeen met een bedrag van € 108 miljoen. Zoals 
bekend, is een herverdeling van het werk in deze fase van het project niet 
voorzien omdat dit zou leiden tot hogere kosten en vertragingen.  
 
Naast de productie voor de NAHEMO-landen, produceert het Nederlandse 
bedrijfsleven echter ook voor landen buiten NAHEMO en creëert daarmee extra 
omzet. Over de berekeningsmethodiek en de nieuwe opdrachten heb ik u eerder 
geïnformeerd met de brief van 22 februari 2011 (Kamerstuk 25 928, nr. 47).  
 
Om het balanstekort van het productiecontract voor Nederland te compenseren, 
heeft de fabrikant NHI ten eerste voor de In Service Support (ISS) fase Fokker 
aangewezen om namens NHI alle Standard Parts aan alle NH-90 gebruikers te 
leveren. Ten tweede krijgt het Nederlandse bedrijf Airborne de mogelijkheid om 
het onderhoud aan de rotorbladen van de NH-90 uit te voeren. Dit leidt tot een 
prognose voor de ISS-fase zoals weergegeven in onderstaande tabel. Met NHI is 
overeengekomen dat de afspraken over de twee genoemde bedrijven de 
komende jaren gemonitord zullen worden. Zoals tabel 5 weergeeft, wordt het 
tekort uit de productiefase in de ISS-fase volledig gecompenseerd. Volgend jaar 
zal de voortgang van deze afspraken worden gerapporteerd. 
 
 
 
 
  
 Pagina 10 van 12
