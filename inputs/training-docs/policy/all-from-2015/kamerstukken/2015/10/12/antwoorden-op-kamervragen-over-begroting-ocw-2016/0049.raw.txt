Daarbuiten kunnen mbo-instellingen het investeringsbudget voor de kwaliteitsafspraken (€ 
191,6 miljoen) ook inzetten voor het bestrijden van voortijdig schoolverlaten en het 
ondersteunen van jongeren in een kwetsbare positie, bijvoorbeeld door de inzet van 
schoolmaatschappelijk werk. Mbo-instellingen kunnen zelf bepalen hoeveel ze daaraan 
besteden. 
 
113.  
Kan de regering aangeven hoe het effect van de bestede middelen aan het beleid rond 
'kwetsbare jongeren' gemeten gaat worden? 
 
Er zijn verschillende monitors die uitval van leerlingen meten en/of de overgang naar 
onderwijs en arbeidsmarkt. Daarbij worden de leerlingen afkomstig uit vso en pro binnenkort 
ook meegenomen in de vsv-aanpak en komen daardoor ook beter in beeld. Daarmee kunnen 
we effecten van het ingezette beleid volgen. Gegevens over VSV, aansluiting onderwijs-
arbeidsmarkt zijn te vinden op onderwijsincijfers.nl 
 
114.  
Waarom staan er in het vo-deel expliciet middelen voor eerste opvang vreemdelingen, maar 
bij po niet? Hoeveel middelen zijn voor het po beschikbaar voor onderwijs aan asielkinderen? 
 
De middelen voor eerste opvang vreemdelingen zijn binnen het po onderdeel van de 
lumpsumbekostiging. Daarom staan deze middelen in de budgettaire tabel onder het kopje 
hoofdbekostiging. In het vo zijn deze middelen onderdeel van het leerplus-arrangement en 
staan deze onder het kopje aanvullende bekostiging. 
 
Voor een asielzoekerskind, is naast de reguliere bekostiging, de volgende bijzondere 
bekostiging beschikbaar, waarbij voor een asielzoekerskind meerdere elementen gelijktijdig 
van toepassing kunnen zijn (bedragen Regeling bekostiging personeel PO 2014 - 2015): 
 Toename aantal asielzoekerskinderen (artikel 43): het gaat in het eerste jaar om een 
bedrag per toegenomen kind van ca € 1.400,- op jaarbasis. Om voor toekenning in 
aanmerking te komen moet de groei wel minimaal 10 asielzoekerskinderen betreffen. 
 Eerste opvang vreemdelingen (artikel 44): het gaat hier om een bedrag van ca€ 
2.800,- per jaar per kind.  Om voor toekenning in aanmerking te komen moeten bij de 
school ten minste 4 vreemdelingenkinderen ingeschreven zijn die korter dan een jaar 
in Nederland verblijven. 
 Opvang asielzoekerskinderen in procesopvanglocaties en gezinslocaties (artikel 45): 
48
