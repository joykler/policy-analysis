straks klaar in het systeem, zodat leraren deze dan niet meer zelf hoeven in te voeren. Dit is 
voor leraren een vereenvoudiging ten opzichte van het huidige vrijwillige register. 
 
33.  
Op welke manier kan worden gegarandeerd dat de extra middelen uit de invoering van het 
studievoorschot door de instellingen ook echt worden ingezet ten behoeve van het doel om in 
het hoger onderwijs circa 4.000 extra docenten aan te nemen?  Hoe is het toezicht hierop 
georganiseerd? 
 
In het akkoord over het studievoorschot is afgesproken dat de middelen die vrijkomen met 
het studievoorschot worden geïnvesteerd in het hoger onderwijs en worden gekoppeld aan de 
strategische plannen van de instellingen en kwaliteitsafspraken die met OCW (respectievelijk 
EZ) worden gemaakt. De wijze waarop die kwaliteitsafspraken worden vormgegeven en het 
toezicht daarop wordt georganiseerd zal pas ingevuld worden na de evaluatie van de huidige 
prestatieafspraken.  
 
34.  
Hoe berekent de regering dat met de extra middelen uit het studievoorschot het mogelijk is 
om 4.000 extra docenten aan te nemen in het hoger onderwijs? 
 
In de Strategische Agenda Hoger Onderwijs en Onderzoek 2015-2025 ‘De Waarde(n) van 
weten’ is aangegeven dat indien instellingen ervoor kiezen (structureel) alle middelen van 
bestedingsrichting 1 (Kleinschalig en intensief onderwijs) en bestedingsrichting 2 
(talentprogramma’s) in te zetten voor extra docenten er ruimte is om ca. 4.000 extra 
docenten aan te nemen.  
 
Bij de berekening is uitgegaan van gemiddelde salariskosten van € 92.000 in het hbo en € 
100.000 in het wo van een docent aan het einde van schaal 12/13 (en hoogleraren in het 
wo). Structureel is voor de twee bestedingsrichtingen € 231 miljoen beschikbaar in het hbo 
en € 141 miljoen in het wo.  De verwachting is dat veel instellingen van deze extra middelen 
ook junior docenten zullen aannemen. Daarom is het, vanaf 2025, mogelijk om 4.000 
docenten extra aan te nemen. 
 
35.  
Heeft de regering de verwachting dat deze extra docenten ook worden aangenomen? 
 
14
