tussen de Nederlandse en Vlaamse minister van Onderwijs, zoals ook gemeld in Kamerstuk  
34 200 VIII nr. 12? 
 
Vlaanderen en Nederland hebben een lange traditie van samenwerking op het gebied van 
taal, cultuur en onderwijs.  In de jaren negentig van de vorige eeuw en aan het begin van de 
21e eeuw kreeg met name de samenwerking op het terrein van middelbaar/secundair en 
hoger onderwijs vorm in een serie verdragen onder het acroniem GENT, dat stond voor het 
Gehele Europese Nederlandse Taalgebied. De zogenaamde GENT-akkoorden hebben geleid 
tot informatie-uitwisseling en op onderdelen zelfs tot structurele samenwerking, zoals bij de 
accreditatie in het hoger onderwijs en de wederzijdse erkenning van academische diploma’s. 
In januari 2015 hebben Minister Bussemaker en Minister Crevits uitgesproken een 
‘damesakkoord’ te willen opstellen om deze onderwijssamenwerking nieuwe impulsen te 
geven. 
 
De afgelopen maanden is er intensief overleg geweest tussen Nederland en Vlaanderen over 
de thema’s en de concrete stappen in dit akkoord. Het streven is om nog dit jaar het akkoord 
te ondertekenen. 
 
159.  
Wat is de aanleiding voor het aanpassen van de leerlingenraming? Als dat uitsluitend nieuwe 
demografische cijfers zijn, waarom is de cesuur met ingang van 2016? 
 
Ieder jaar wordt een nieuwe raming gemaakt op basis van de bevolkingsprognose van het 
CBS en de instroom en doorstroom van leerlingen in het gehele onderwijs. Hier worden 
enkele autonome correcties op uitgevoerd. Er is een beleidsmatige aanpassing bij het mbo op 
basis van conjunctuur (BBL) en een veronderstelde versnelde doorstroom door “focus op 
vakmanschap”. De nieuwe raming wordt vergeleken met de raming van het jaar ervoor, er 
zijn hierbij geen onverklaarbare verschillen gevonden met de raming van 2014. 
Een mogelijke kentering vanaf 2016 is louter het gevolg van de in- en doorstroom en 
demografische ontwikkelingen.  Vanwege vertraagde doorwerking van leerlingenaantallen in 
de onderwijsbekostiging zijn de verschillen in 2015 nog slechts ten dele zichtbaar. Zo werken 
bijvoorbeeld bij voortgezet onderwijs de op 1 oktober 2014 getelde leerlingenaantallen direct 
door in de bekostiging van 2015. Maar bij hoger onderwijs is dit pas van invloed op de 
bekostiging van 2016. 
 
160.  
Wat zijn de resultaten van de middelen voor versterking samenwerking lerarenopleidingen en 
66
