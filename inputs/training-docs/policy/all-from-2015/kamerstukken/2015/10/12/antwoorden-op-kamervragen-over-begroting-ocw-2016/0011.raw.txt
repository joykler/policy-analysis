Wat wordt er concreet onder het 'samen op te trekken' met leraren en schoolleiders verstaan 
bij de curriculumvernieuwing in het po en vo waaraan in 2016 wordt begonnen met de 
ontwerpfase; de vertaling van het advies naar concrete kerndoelen en eindtermen? Op welke 
wijze hebben leraren zeggenschap in de ontwerpfase en besluitvorming hierover? 
 
Rond de jaarwisseling zal platform #Onderwijs2032 een eindadvies over een toekomstgericht 
curriculum opleveren. Dit eindadvies zal samen met de beleidsreactie aan uw Kamer worden 
aangeboden. In deze beleidsreactie zal worden ingegaan op het eindadvies en wordt een 
voorstel gedaan over de wijze waarop leraren en schoolleiders betrokken worden in het 
vervolgproces. Wij zien de betrokkenheid van leraren en schoolleiders als een belangrijke 
voorwaarde om het eigenaarschap over het curriculum te vergroten. 
 
23.  
Hoeveel scholen geven één dan wel twee, of meer dan drie uur bewegingsonderwijs? Kan de 
regering een overzicht daarvan sturen van zowel het basisonderwijs als het voortgezet 
onderwijs? 
 
Uit de nulmeting van het Mulier Instituut (Kamerstuk 31 293, nr. 186, bijlage), 2013, blijkt 
dat driekwart van de basisscholen twee lesuren bewegingsonderwijs in de week verzorgt; het 
resterende kwart verzorgt minder dan twee uur. Momenteel wordt voor het basisonderwijs 
een opvraging gedaan bij de 37 grootste gemeenten van Nederland hoeveel lesuren de 
scholen in die gemeenten bewegingsonderwijs aanbieden. Deze gegevens worden aangevuld 
met de gegevens van de provincies en provinciale sportraden. De Tweede Kamer wordt hier 
in het najaar over geïnformeerd.  
 
Uit de nulmeting van Mulier Instituut, 2014, blijkt dat middelbare scholen gemiddeld op het 
vereiste niveau van de minimumlessentabel zitten. Dit betekent gemiddeld 2,5 lesuren voor 
vmbo, gemiddeld 2,2 lesuren voor havo en gemiddeld 2 lesuren voor vwo, conform de 
adviesurentabel van 2005, uitgaande van lesuren van 50 minuten en 40 schoolweken per 
leerjaar. Er wordt geen landelijk overzicht bijgehouden van het aantal gegeven lesuren 
bewegingsonderwijs per middelbare school. 
 
24.  
Kan de regering aangeven of de gemeenschap van mbo-colleges en de samenwerkingsschool 
de preferente modellen worden in het mbo, of dat het aan de instellingen zelf is of zij gebruik 
willen maken van de extra mogelijkheden die de minister met deze bestuurlijke modellen wil 
10
