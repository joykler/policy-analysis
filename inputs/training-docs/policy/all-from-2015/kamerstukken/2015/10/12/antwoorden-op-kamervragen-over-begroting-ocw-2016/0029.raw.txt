17 september uitgebreid geadviseerd over het concessiebeleidsplan van de publieke omroep. 
Dat advies is meegenomen bij de beoordeling van de Meerjarenbegroting 2016-2020 van de 
NPO. Daarnaast wordt het advies van het Commissariaat voor de Media vóór 15 oktober 2015 
verwacht, over de Meerjarenbegroting 2016-2020 van de NPO (artikel 2.170, lid 6 van de 
Mediawet 2008).  Conform voorgaande jaren zal, op basis van het advies van het 
Commissariaat voor de Media en op basis van de Meerjarenbegroting 2016-2020 van de NPO 
in de mediabegrotingsbrief 2016, het budget voor de landelijke publieke omroep voor 2016 
worden vastgesteld. De Kamer ontvangt de mediabegrotingsbrief 2016 begin november. 
 
68.  
Wat wordt exact bedoeld met de kasschuif voor de ov-studentenkaart van de jaren 2017 en 
2018 naar 2016? 
 
Een deel van de verplichtingen aan de vervoersbedrijven voor de OV-studentenkaart voor 
2017 en 2018 worden in 2016 vooruitbetaald. Deze kasschuif draagt bij aan de optimalisatie 
van het kasritme van het totaal aan uitgaven van de staat. 
 
69.  
Welke maatregelen worden beoogd om de streefwaarde van 0%  leerlingen dat na drie of 
meer maanden thuis zit zonder passend onderwijs in 2020 te behalen (tabel 1.1 1.a)? 
 
Het afgelopen jaar zijn veel extra maatregelen in gang gezet om het aantal thuiszittende 
leerlingen terug te dringen. Deze maatregelen worden uitgebreid beschreven in de 
Leerplichtbrief (Kamerstuk 26695, nr. 110), de voortgangsrapportage passend onderwijs 
(Kamerstuk 31497, nr 169) en de brief passend onderwijs van afgelopen september 
(Kamerstuk 31497, nr. 177). Kortheidshalve wordt u verwezen naar die documenten. 
 
70.  
Welke maatregelen worden er genomen om het aandeel leraren in het primair onderwijs met 
een afgeronde wo-bachelor of hbo-/wo masteropleiding in 2020 op 30% te krijgen (tabel 1.1 
2.a)? 
 
Om het uiteindelijke doel te bereiken wordt via een aantal routes het aandeel 
masteropgeleide leraren en leraren met een wo-bachelor vergroot. Zittende leraren worden 
28
