 Ten tweede, en zoals gemeld in de herijkingsnota, worden alle twintig 
toestellen gemodificeerd om de helikopter geschikter te maken voor 
 
(maritieme) transporttaken en het ondersteunen van landoperaties. Deze  
 
modificaties worden tijdens regulier onderhoud uitgevoerd. De aanpassing 
 
van de Nederlandse NH-90 helikopters, en de productie van de 
apparatuur hiervoor, worden met deelprojecten gerealiseerd. Defensie 
 
streeft daarbij naar zoveel mogelijk internationale en/of nationale 
standaardisatie. In 2013 en 2014 is het grootste deel van de contracten 
hiervoor gesloten. De uitvoering van de gecontracteerde modificaties is 
inmiddels gestart en duurt tot het einde van de eerder genoemde retrofit. 
Een aantal herijkingsmodificaties is vertraagd: 
o Tactical Radio: Dit deelproject is niet gestart, aangezien de 
behoefte nader gespecificeerd zal moeten worden. De huidige 
radio die gebruikt wordt bij de landmacht is aan vervanging toe 
en het is daarmee niet opportuun om de NH90 daarvoor te 
modificeren. Tevens kan het optreden met mariniers tot de keuze 
van een andere tactische radio leiden. 
o Cowling Sandfilters: Dit deelproject is door NAHEMA uitgezet bij 
NHI als Customer Change Request. Dit systeem is echter nog niet 
geheel uitontwikkeld en implementatie is afhankelijk van 
ervaringen en inputs van andere deelnemende landen in dit 
deelproject. Vooralsnog is dit deelproject bevroren. 
o Integrated Self Protection System (ISPS): Voor de invulling van 
deze behoefte is gekozen voor MASE, een product van de firma 
TERMA (Denemarken). Het contract voor dit programma is 
getekend in december 2014 en zal in 2016 worden gecertificeerd. 
Oplevering van de laatste MASE-kits zal in 2018 plaatsvinden. 
o Infrared Suppressor System:  De oplossing, speciale uitlaten op 
de helikoptermotoren, levert een operationele beperking op, 
namelijk dat de helikopterbladen niet meer gevouwen kunnen 
worden. Deze beperking wordt vooralsnog niet acceptabel geacht. 
o Cabin Ballistic Protection (inclusief armoured seats): Een interim-
oplossing is aangeschaft en reeds in gebruik. De order voor 
definitieve oplossing wordt naar verwachting begin 2016 
afgesloten. 
o IFR Compliance: Deze behoefte wordt momenteel aangehouden, 
aangezien de invulling van deze behoefte afhankelijk is van een 
grotere behoefte om te voldoen aan civiele regelgeving ten 
aanzien van navigatie- en luchtruimeisen. Hieraan doen ook 
andere NH-90 partnerlanden aan mee. Deze grotere behoefte zou 
voor een directe oplossing van deze behoefte kunnen zorgen. 
 
 Ten derde moeten de eerste zes FOC-helikopters een upgrade naar de 
FRC ondergaan. De upgrade is nodig om de radar van de FOC helikopters 
de FRC-configuratie te laten bereiken. De upgrade naar FRC maakt deel 
uit van het productiecontract. Hieraan zijn voor Nederland geen extra 
kosten verbonden. De verwachting is dat de doorlooptijd van deze 
upgrade ongeveer twaalf maanden per helikopter bedraagt. Tijdens deze 
upgrade worden ook modificaties aangebracht om de helikopter 
corrosiebestendiger te maken. Deze upgrade staat gepland tussen 2017 
en 2019. 
 
 Pagina 4 van 12
