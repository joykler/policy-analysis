Er zijn op dit moment geen landelijke gegevens beschikbaar over het aantal leerlingen in de 
jaren 2010 tot en met 2015 dat drie of meer maanden thuis zat zonder passend 
onderwijsaanbod. In de cijfers die tot op heden zijn verzameld is geen onderscheid gemaakt 
tussen korter en langer dan 3 maanden thuiszitten. Eind 2015 komen vanuit de 
leerplichttelling 2014-2015 voor het eerst verzuimgegevens beschikbaar waarbij dit wel het 
geval is.  
 
103.  
Wat zijn de beleidsmaatregelen die moeten leiden tot de doelstelling 100% bevoegde en 
benoembare docenten? 
 
Hierover wordt u bericht in het plan van aanpak tegengaan onbevoegd lesgeven dat dit 
najaar aan de Kamer gestuurd wordt. 
 
104.  
In hoeverre is de indicator ´aandeel toptalenten dat zich veel verveelt´ nu werkelijk een 
maatstaf voor de kwaliteit van het onderwijs? 
 
Kwalitatief goed onderwijs is onderwijs waarin alle leerlingen hun talenten optimaal kunnen 
ontwikkelen. Om dit te bereiken moeten alle leerlingen leerstof aangeboden krijgen die hen 
uitdaagt, ook toptalenten. Leerlingen die zich vervelen in de klas worden niet uitgedaagd. 
 
105.  
Is de gewenste stijging van het aandeel leerlingen in de beroepsgerichte leerweg vmbo dat 
kiest voor techniek een succes van de technieklobby of is het werkelijk een maatstaf voor een 
verbeterde aansluiting op de arbeidsmarkt? 
 
De arbeidsmarkt vraagt om meer technici. Duidelijk is dat de stimulering om voor techniek te 
kiezen, voor het techniekonderwijs zijn vruchten heeft afgeworpen. Het imago van het 
techniekonderwijs in het vmbo is verbeterd. Het heeft ouders en leerlingen gestimuleerd om 
technologie als kansrijke route te zien.  
 
106.  
44
