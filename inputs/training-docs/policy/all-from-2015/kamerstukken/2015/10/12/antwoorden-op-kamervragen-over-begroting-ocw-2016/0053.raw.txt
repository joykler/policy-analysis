afspraken (streefdoelen) per instelling zijn gemaakt. 
 
123.  
Kan de regering verklaren waarom het percentage studenten dat zich uitgedaagd voelt in het 
mbo slechts met 2% is gegroeid in vier jaar en blijft hangen op 36%? 
 
Dit betreft het percentage studenten in het mbo dat zich uitgedaagd voelt. Het is een 
indicator die beleving meet en van jaar op jaar iets kan variëren. Hij geeft niet aan dat het 
onderwijs feitelijk uitdagend is (daarover doet deze indicator geen uitspraak), maar of 
studenten aangeven dat zij de opleiding als uitdagend ervaren. Hierop kunnen andere 
externe en interne school-, opleiding- en klas-/groepsfactoren van invloed zijn, alsook 
persoonlijke factoren. Een verklaring waarom het percentage studenten dat zich uitgedaagd 
voelt in het mbo slechts met 2% is gegroeid in vier jaar en blijft hangen op 36% is daarom 
niet gemakkelijk te geven. 
 
In de beleidsbrief van juni 2014 “Ruim baan voor vakmanschap: een toekomstgericht mbo” 
heb ik aangegeven dat ik de opleidingen in mbo4 van 4 naar 3 jaar terugbreng (wet 
doelmatige leerwegen). Daarnaast geef  ik een extra impuls aan het excellentiebeleid om 
daarmee de leeruitdagingen in het beroepsonderwijs te vergroten. Instellingen die extra 
ambities hebben om excellentie in het onderwijs concreet vorm te geven maken hiertoe een 
excellentieplan. Het excellentieplan is onderdeel van het kwaliteitsplan dat alle mbo-
instellingen opstellen in het kader van de Regeling Kwaliteitsafspraken mbo. Verwacht wordt 
dat studenten die aan het excellentieprogramma deelnemen zich dan meer uitgedaagd zullen 
voelen. Deze maatregelen zijn mede bedoeld om het onderwijs nog uitdagender te maken 
voor studenten. 
 
124.  
Kan de regering verklaren waarom het percentage 25-64 jarigen dat deelneemt aan een 
leeractiviteit met slechts 0,8% is gestegen? 
 
Hoewel er over een langere periode (sinds de jaren negentig) sprake was van een stijging in 
het aandeel werknemers dat een opleiding of cursus volgt, neemt scholing het laatste 
decennium niet toe. Ook het aandeel bedrijven waarin studieverlof werd aangevraagd, nam 
niet toe. Het zijn relatief vaak werknemers met een vast contract die een aan het werk 
gerelateerde cursus of opleiding volgen. Mogelijke verklaringen voor de beperkte deelname 
aan scholing kunnen zijn de economische crisis waardoor bedrijven minder bereid zijn om te 
investeren in scholing en de groei van flexibele arbeidskrachten die minder in scholing 
52
