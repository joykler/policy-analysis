Zie het antwoord op vraag 205 
 
209.  
Wat is de reden dat de post ‘bekostiging Publieke Omroep (omroepinstellingen)’ stijgt van 
776.519 in 2015 naar 912.191 in 2016 
 
De Begroting 2016 laat inderdaad een forse stijging zien van de post ‘bekostiging Publieke 
Omroep (omroepinstellingen). Het budget voor het jaar 2015 bedraagt in feite  
€ 905,4 miljoen in plaats van € 776,5 miljoen, waardoor de toename in 2016 ten opzichte 
van 2015 slechts € 6,8 miljoen bedraagt.  
Het opnemen van het lagere bedrag in de begroting bij de bekostiging Publieke Omroep 
wordt veroorzaakt door een betaling die vlak voor de jaarwisseling al in 2014 heeft 
plaatsgevonden en niet zoals bedoeld vlak na de jaarwisseling. Als gevolg hiervan is het 
budget voor het jaar 2014 verhoogd en het budget voor het jaar 2015 verlaagd met € 128,8 
miljoen. Dit bedrag maakt deel uit van de totale betaling van  
€ 142,8 miljoen, waarover de Tweede Kamer met mijn brief van 3 februari 2015 «technische 
mutatie jaarafsluiting 2014» is geïnformeerd. 
 
210.  
Wat gebeurt er met niet uitgegeven gelden van het Stimuleringsfonds voor de Journalistiek? 
 
Het Stimuleringsfonds ontvangt een jaarlijkse dotatie, die in de meeste jaren volledig wordt 
besteed aan de taken van het fonds, zoals omschreven in de Mediawet 2008. Kort gezegd 
komt dat neer op: stimulering van de innovatie op terrein van de journalistiek, zowel op 
landelijk als op regionaal niveau. 
Mochten er in enig jaar middelen overblijven, dan worden die toegevoegd aan het eigen 
vermogen van het fonds en blijven die beschikbaar voor de wettelijke taken van het fonds. 
 
211.  
Hoeveel geld is er in 2015 niet uitgegeven vanuit het Stimuleringsfonds voor de Journalistiek? 
 
Het Stimuleringsfonds heeft over 2015 een dotatie ontvangen van € 2.185.000,= en 
verwacht dit volledig te besteden.  
 
84
