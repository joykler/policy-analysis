bekostiging, hebben scholen de gelegenheid om daar adequaat mee om te gaan. Maar 
wanneer een school door de leerlingendaling beneden een bepaalde omvang komt, wordt het 
lastiger de kwaliteit van het onderwijs goed en doelmatig te organiseren. Dan kan het 
onvermijdelijk zijn om een school te sluiten of een opleiding af te stoten. Maar als besturen 
hier niet proactief optreden, kunnen deze sluitingen een willekeurig karakter krijgen, met als 
risico dat het onderwijsaanbod in een regio onvoldoende wordt. Dit kan ten koste gaan van 
de keuzevrijheid, de diversiteit van het aanbod en de toegankelijkheid. Schoolbesturen in het 
primair en voortgezet onderwijs moeten daarom nu met elkaar en met gemeenten in gesprek 
gaan hoe ze een divers, kwalitatief goed en bereikbaar aanbod kunnen handhaven in regio’s 
met leerlingendaling. Zo’n aanpak biedt ook mogelijkheden om het onderwijsaanbod 
doelmatiger te organiseren. Het Rijk ondersteunt dit proces in de regio’s actief, neemt 
hiervoor belemmeringen weg en vervult de randvoorwaarden. Zie de voortgangsrapportage 
over de genomen maatregelen (Kamerstuk 2014/15, 31 289, nr. 251). 
 
62.  
Welke consequenties heeft de daling van het aantal leerlingen voor het onderwijs? 
 
Zie het antwoord op vraag 61.  
 
63.  
Bij welke subsidies is sprake van onderuitputting? 
 
De laatste jaren is er op het totaal van het instrument subsidies binnen de OCW-begroting 
sprake van onderuitputting, veroorzaakt door diverse subsidies. Daarom is het instrument 
subsidies voor de onderwijsartikelen vanaf 2016 naar beneden bijgesteld (naar rato van de 
omvang van het instrument subsidies). 
 
64.  
Welk bedrag is er per subsidieregeling gekort op het budget voor de jaren 2016 tot en met 
2020? 
 
Er is geen sprake van een korting per subsidieregeling maar van een korting op het totale 
instrument subsidies. Zie ook het antwoord op vraag 63. 
 
26
