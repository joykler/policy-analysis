expertisecentra moet de gemeenteraad een regeling opstellen die erin voorziet dat het 
vervoer kan plaatsvinden op een wijze die voor de leerling passend is. 
 
4.  
Hoeveel leerlingen maken gebruik van het leerlingenvervoer, uitgesplitst naar reden zoals 
vervoer naar bijzonder en speciaal onderwijs? 
 
Het leerlingenvervoer is een naar de gemeenten gedecentraliseerde regeling. Uit de 
1
nulmeting van de monitor Leerlingenvervoer in Nederland , met een uitvraag bij alle 
gemeenten in Nederland, komt naar voren dat ongeveer 79.000 kinderen van 
leerlingenvervoer gebruik maken. Hiervan betreft 9% het basisonderwijs, 23% het speciaal 
basisonderwijs en de overige 68% het speciaal onderwijs.  
Vanwege een slechte registratie en respons is een uitsplitsing naar vervoersreden alleen 
maar indicatief te geven. Leerlingenvervoer vanwege een handicap neemt zoâ€™n 65% van de 
totale kosten voor zijn rekening. Verder betreft 16% vervoer op grond van afstand en  8% 
een combinatie van afstand en denominatie; 3% betreft stagevervoer en de resterende 8% 
gaat om overige redenen.  
 
5.  
Hoeveel hebben gemeenten in 2014 en 2015 bezuinigd op het leerlingenvervoer? 
 
Aangezien het een gemeentelijke taak betreft, bekostigd via het gemeentefonds, is er geen 
landelijk overzicht van eventuele bezuinigingen door gemeenten. Daarbij geldt overigens dat 
eventuele gemeentelijke bezuinigingen nooit zover kunnen gaan dat gemeenten hun 
wettelijke verplichtingen niet meer uitvoeren. 
 
6.  
Kan de regering de Kamer een overzicht doen toekomen van het totale budget voor 
leerlingenvervoer dat is toegevoegd aan het Gemeentefonds in de jaren 2010 tot en met 
2015? 
 
Nee, dat overzicht is er niet. Het leerlingenvervoer is geen aparte post binnen het 
gemeentefonds, maar is onderdeel van het cluster Educatie. Bij de eerder (zie vraag 4) 
genoemde nulmeting van de monitor Leerlingenvervoer in Nederland gaven de gemeenten 
                                                           
1
 http://www.rijksoverheid.nl/ministeries/ocw/documenten-en-
publicaties/rapporten/2014/03/27/leerlingenvervoer-in-nederland.html 
2
