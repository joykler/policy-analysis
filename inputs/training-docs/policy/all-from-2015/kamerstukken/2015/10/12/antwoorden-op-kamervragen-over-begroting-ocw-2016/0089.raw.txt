Bron: EUROSTAT (cijfers op basis van GBAORD en het gereviseerde BBP); Zwitserland – 2012, Zuid Korea – 2011 
 
218.  
Hoeveel verkrijgen de Nederlandse wetenschappers uit Europese programma’s? 
 
Volgens de laatst bekende cijfers hebben Nederlandse deelnemers (het gaat dan om 
onderzoekers van kennisinstellingen en om bedrijven) in het eerste jaar van Horizon 2020 
een bedrag van € 537 miljoen toegekend gekregen. Dat is 8,1% van de totale beschikbare 
middelen. De European Research Council (ERC) is specifiek bedoeld voor individuele 
wetenschappers. Daarvan is in het eerste jaar € 92 miljoen toegekend aan deelnemers uit 
Nederland, wat 8,2% is van de totaal door de Europese Commissie toegekende financiering. 
219.  
Wat is de stand van zaken met betrekking tot de plannen en financiële dekking in deze 
begroting voor industrial doctorates in overleg met het bedrijfsleven? 
 
Bij het VAO Wetenschapsbeleid vroeg de motie-Duisenberg de promotievorm Industrial 
Doctorates te operationaliseren door de onderbenutting van de ho/wo-component uit de 
Regeling Praktijkleren in te zetten. In de begroting is een ramingsbijstelling op subsidies 
vanaf 2016 ingeboekt. Op basis van de realisatie 2015 op alle subsidies, waaronder de 
Regeling Praktijkleren, zal deze ramingsbijstelling in 2016 verder verwerkt worden. Dan kan 
bezien worden, indien additionele middelen nodig zijn, hoe dit tijdelijk gedekt kan worden uit 
de onderbenutting van de subsidieregeling praktijkleren zoals voorgesteld in de motie 
Duisenberg. 
 
De motie wordt gezien in het bredere perspectief van een gedifferentieerd promotiestelsel, 
waarbij de inzet is om enerzijds promovendi meer kansen te geven op de bredere 
arbeidsmarkt en anderzijds andere sectoren dan alleen de wetenschappelijke te laten 
profiteren van hun kennis en vermogens. De ambitie van een Promotieakkoord met het 
bedrijfsleven over Industrial Doctorates is dat de samenwerking tussen het bedrijfsleven en 
de universiteiten wederzijds wordt versterkt.  
 
220.  
Kan de regering de plannen toelichten waarmee de apparaatsuitgaven dalen van €260 
miljoen in 2015 naar €212 miljoen in 2020? 
 
De apparaatskosten dalen onder invloed van de taakstellingen, opgelegd door verschillende 
88
