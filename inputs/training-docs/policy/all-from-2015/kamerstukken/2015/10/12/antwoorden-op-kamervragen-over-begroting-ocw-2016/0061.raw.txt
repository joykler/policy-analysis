hieromtrent. 
 
145.  
Wat is het effect in tabel 6.2 deel 3 op de onderwijsuitgaven per student naar aanleiding van 
de gefaseerde invoering van het studievoorschot en de aanwending van de vrijgekomen 
middelen voor het hoger onderwijs? 
 
Toevoeging van de middelen uit het studievoorschot (exclusief Beter Benutten) aan de 
begroting van het hbo en wo conform de verdeling in de Strategische Agenda Hoger 
Onderwijs en Onderzoek 2015-2025 ‘De Waarde(n) van weten’ zal afgezet tegen de huidige 
raming van het aantal studenten leiden tot een stijging van de onderwijsuitgaven per student 
in het hbo en wo van circa € 300 in 2018 oplopend tot circa € 1.000 vanaf 2025.  
 
146.  
Waarom richt flexibilisering van het onderwijs zich enkel op het onderwijs aan volwassenen 
en richt zich dit niet op het volledige hoger onderwijs? 
 
In het deeltijdonderwijs is de urgentie van verdere flexibilisering hoog: juist voor de 
doelgroep volwassenen is het van belang dat het onderwijs aansluit bij de kennis en 
vaardigheden die zij eerder hebben opgedaan, dat de werkplek kan worden benut om te 
leren, en dat het mogelijk is studieactiviteiten af te stemmen op drukte in werk- en 
privéleven. De experimenten met flexibilisering en vraagfinanciering richten zich daarom op 
het deeltijdonderwijs. De lessen die hieruit volgen kunnen op termijn ook benut worden voor 
het voltijd onderwijs. Daarnaast is er ook in het voltijdse onderwijs aandacht voor flexibiliteit, 
zoals het benutten van en experimenteren met open en online onderwijs, en ruimte om te 
experimenteren met nieuwe onderwijsvormen. 
 
147.  
Hoe gaat de regering erop toezien dat de beloofde voorinvesteringen ook daadwerkelijk 
worden gedaan? 
 
Met de VSNU en de Vereniging Hogescholen is afgesproken op welke wijze zij blijven 
informeren over de voorinvesteringen van de instellingen. De  Tweede Kamer wordt zoals 
toegezegd hierover eind van dit eind geïnformeerd. De VSNU heeft onlangs al een overzicht 
van de plannen van de instellingen openbaar gemaakt. 
 
60
