> Retouradres Postbus 20701 2500 ES Den Haag 
 
de Voorzitter van de Tweede Kamer 
Ministerie van Defensie 
 
der Staten-Generaal 
Plein 4 
MPC 58 B 
Plein 2 
Postbus 20701 
2511 CR Den Haag 
2500 ES Den Haag 
www.defensie.nl 
 
 
 
 
 
 
 
Onze referentie 
BS2015018357 
Datum 12 oktober 2015 
Afschrift aan 
de Voorzitter van de Eerste  
Betreft Vijftiende jaarrapportage van het helikopterproject NH-90 
Kamer der Staten-Generaal 
Binnenhof 22 
2513 AA Den Haag 
 
Bij beantwoording datum, 
onze referentie en betreft 
 
vermelden. 
 
INLEIDING 
 
Hierbij bied ik u de vijftiende jaarrapportage aan over het helikopterproject 
NH-90. Het betreft een Europees samenwerkingsproject voor de 
ontwikkeling en productie van een middelzware helikopter, waaraan 
Nederland sinds 1991 deelneemt. De rapportage gaat over de periode van 1 
juli 2014 tot 1 juli 2015. Belangrijke ontwikkelingen na 1 juli 2015 zijn zo 
veel mogelijk verwerkt.  
 
De indeling van deze rapportage is grotendeels gelijk aan die van de 
veertiende rapportage (Kamerstuk 25 928, nr. 68 van 27 oktober 2014). De 
rapportage gaat in op de omvang en de voortgang van het project. 
Vervolgens worden de ontwikkelingen rond de exploitatievoorbereiding, de 
Full Mission Flight Trainer (FMFT), de financiën, het Nederlandse 
werkaandeel en de risico's rondom het Nederlandse deel van het NH-90 
helikopterprogramma uiteengezet. Zoals eerder toegezegd, bevat de 
rapportage ook informatie over de Cougar helikopter. Tevens gaat de 
rapportage in op de corrosie-problematiek, en de stand van zaken daarvan. 
Evenals voorgaande jaren wordt gedetailleerde informatie over het 
projectbudget en de projectrisico’s aangeboden in een afzonderlijke brief die 
commercieel vertrouwelijk is (kenmerk BS201508358).  
 
Op 22 september jl. heeft u verzocht om een integrale rapportage over 
helikopterprojecten (kenmerk 27830-157/2015D34866). Vanaf volgend jaar 
ontvangt u in het najaar dan ook een rapportage over de 
investeringsprojecten NH-90 en Chinook. Zoals ook nu het geval is, zal 
daarin tevens aandacht zijn voor de Cougar helikopter.  
 
  
 Pagina 1 van 12
