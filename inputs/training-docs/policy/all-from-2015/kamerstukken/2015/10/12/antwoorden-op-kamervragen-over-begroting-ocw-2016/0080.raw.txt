194.  
Waarom is de jaarlijkse bijdrage ten behoeve van de uitvoering internationale contributies 
gestegen van €875000,- (begroting 2015) naar €941000,- (begroting 2016)? 
 
Het verschil wordt veroorzaakt door indexatie van de contributie aan Eurimages, het  
coproductie- en distributiefonds van de Raad van Europa op het gebied van cinema. 
 
195.  
Waardoor stijgt de begroting voor de culturele basisinfrastructuur structureel met 30 miljoen 
euro? 
 
In de begroting is vanaf 2016 bij de culturele basisinfrastructuur een plus van ongeveer  
€ 40 miljoen zichtbaar ten opzichte van 2015.  
Dit verschil wordt veroorzaakt door een overboeking in 2015 van middelen van artikel 14 
Cultuur naar het begrotingsartikel 16 Onderzoek en wetenschapsbeleid. De overboeking is 
gemaakt voor uitgaven aan de Koninklijke Bibliotheek in verband met de Wet Stelsel 
Openbare Bibliotheekvoorzieningen en heeft geleid tot een verlaging van de raming op artikel 
14 Cultuur in 2015.  
Deze uitgaven zijn ook voor 2016 en verder gepland, maar voor die jaren (nog) niet 
overgeboekt naar artikel 16. Het begrotingsartikel 14 (cultuur) lijkt daardoor voor de jaren 
vanaf 2016 hoger dan de begroting voor 2015, maar is dat niet. 
 
196.  
Is er ruimte voor media-educatie in de culturele basisinfrastructuur? Hoeveel is daarvoor 
beschikbaar gesteld? Hoe verhoudt zich dat tot de jaren daarvoor (van 2005 tot en met 
2015)? 
 
In de culturele basisinfrastructuur is geen instelling specifiek voor media-educatie 
opgenomen. Media-educatie maakt echter wel onderdeel uit van de activiteiten van het 
sectorinstituut voor de film (EYE) in de basisinfrastructuur. Bovendien is media-educatie een 
taak van de stichting Mediawijsheid die ondersteund wordt uit de mediabegroting.  
 
197.  
Hoe worden de middelen die beschikbaar zijn voor digitaliseringprojecten in de cultuursector 
79
