De investeringen in de Strategische Agenda Hoger Onderwijs en Onderzoek 2015-2025  ‘De 
waarde(n) van weten’, in het bijzonder voor de bestedingsrichtingen “kleinschalig intensief 
onderwijs” en “talentprogramma’s” waar ongeveer 60 procent van de middelen aan 
gekoppeld zijn, kunnen door instellingen aangewend worden om extra docenten aan te 
nemen. De instellingen hebben wel ruimte voor een eigen integrale aanpak. Zij kunnen in 
dialoog met hun eigen docenten en studenten (opleidingscommissies en medezeggenschap) 
hun eigen afwegingen maken. Er is echter breed draagvlak voor het belang van kleinschalig 
en intensief onderwijs. De LSVb, ISO, Vereniging Hogescholen en de VSNU hebben in april 
van dit jaar een gezamenlijke brief gestuurd waarin ‘intensiever onderwijs’ en ‘meer en 
betere begeleiding van studenten’ als belangrijkste prioriteiten werden genoemd in het licht 
van de opbrengsten van het studievoorschot. Voor beide prioriteiten zijn extra docenten 
noodzakelijk.    
 
36.  
Welke afspraken heeft de regering gemaakt met het hoger onderwijs over het aannemen van 
deze 4.000 extra docenten? Met wie zijn deze afspraken gemaakt? 
 
In het akkoord over het studievoorschot is afgesproken dat de middelen die vrijkomen met 
het studievoorschot worden geïnvesteerd in het hoger onderwijs en worden gekoppeld aan de 
strategische plannen van de instellingen en kwaliteitsafspraken die met OCW (resp. EZ) 
worden gemaakt.  
 
De investeringen in de strategische agenda zijn opgedeeld in acht verschillende 
bestedingsrichtingen die aansluiten op de doelstellingen van de strategische agenda. De 
bestedingsrichtingen “kleinschalig intensief onderwijs” en “talentprogramma’s” waar 
ongeveer 60 procent van de middelen aan gekoppeld zijn kunnen door instellingen 
aangewend worden om extra docenten aan te nemen. Deze bestedingsrichtingen zijn echter 
geen blauwdruk. Instellingen hebben – in overleg met hun medezeggenschap - de ruimte 
voor een eigen integrale aanpak die aansluit op de eigen specifieke context.  De wijze waarop 
die kwaliteitsafspraken worden vormgegeven zal pas plaatsvinden na de evaluatie van de 
huidige prestatieafspraken. Deze zal in het eerste kwartaal van 2017 worden afgerond. 
 
37.  
In hoeverre vormt de wens om lesuitval terug te dringen voor schoolleiders een reden om 
terughoudend te zijn bij het tegemoet komen aan nascholingswensen van hun 
onderwijspersoneel? 
 
15
