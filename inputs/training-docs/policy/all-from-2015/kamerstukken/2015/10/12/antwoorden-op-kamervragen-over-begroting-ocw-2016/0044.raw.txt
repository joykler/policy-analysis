Betekent de streefwaarde voor het aandeel lessen dat wordt gegeven door bevoegde en 
benoembare leraren voor 2017 dat elke docent dan ook de vakinhoudelijke en 
vakdidactische kennis en vaardigheden voor het vak of de vakken die hij of zij geeft op orde 
heeft? 
 
De streefwaarde laat zien welk percentage van de lessen wordt gegeven door leraren die 
voldoen aan de wettelijke eisen voor benoembaarheid, waarin vakinhoudelijke en 
vakdidactische kennis centraal staan. De wet staat in een aantal gevallen toe dat een leraar 
die nog niet aan de vakinhoudelijke of vakdidactische bekwaamheidseisen voldoet toch 
benoemd kan worden. Dit betekent vaak dat de betreffende leraar in opleiding zal moeten. 
Deze oplossing is bedoeld om in een in de praktijk gevoelde behoefte te voorzien, 
bijvoorbeeld bij tekortvakken of zij-instromers. Dergelijke leraren moeten in de regel wel in 
opleiding zijn en moeten deze binnen maximaal 4 jaar afronden. De inspectie is gevraagd 
hierop toe te zien. In het plan van aanpak “Tegengaan onbevoegd lesgeven”, dat u dit najaar 
ontvangt, wordt verder ingegaan op het beleid voor de verschillende categorieën leraren die 
nog niet beschikken over de vakinhoudelijke en vakdidactische kennis en vaardigheden om 
bevoegd les te geven.  
 
101.  
Waarom is het aandeel ‘zittenblijvers’ geplaatst onder de doelstelling ‘ambitieus onderwijs’? 
 
Het handelingsrepertoire van scholen en leraren bij leerlingen die een te grote leer- of 
ontwikkelachterstand hebben om zonder meer door te stromen naar de volgende klas, 
beperkt zich nog te vaak tot het laten zitten of het laten afstromen van de leerling. Het kan, 
om goede onderwijskundige of sociaal-emotionele redenen, het meest in het belang zijn van 
de leerling een jaar te ‘herkansen’. Dit is echter zeker niet voor alle leerlingen het geval. 
Zittenblijven is voor veel leerlingen een nogal ‘bot’ en demotiverend instrument. Een leerling 
moet immers een vol jaar hetzelfde onderwijsprogramma volgen, terwijl de achterstand vaak 
slechts betrekking heeft op een deel van de stof. Maatregelen gericht op het tegengaan van 
onnodig zittenblijven, zoals zomerscholen, beogen mede een ambitieuzer leerklimaat te 
creëren, om dergelijke demotivatie te voorkomen. 
 
102.  
Hoeveel leerlingen zaten in de jaren 2010 tot en met 2015 drie of meer maanden thuis 
zonder passend onderwijsaanbod? 
43
