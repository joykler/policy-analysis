gefaciliteerd een (master-)opleiding te volgen via de Lerarenbeurs en Vierslagleren; pas 
afgestudeerde masters en academici, en professionals met een carrière buiten het onderwijs 
worden via verschillende trajecten gestimuleerd voor het lerarenberoep te kiezen (zoals via 
de tegemoetkoming studiekosten onderwijsmasters). 
 
Vertegenwoordigers van scholen en opleidingen ondernemen gezamenlijke acties om de inzet 
van masteropgeleide leraren en  leraren met een wo-bachelor voor schoolontwikkeling en de 
ontwikkeling van onderwijskwaliteit te stimuleren. Goed HRM-beleid is hiervoor een 
belangrijke  randvoorwaarde. De gewenste ontwikkeling wordt verder gefaciliteerd door in te 
spelen op regionale verschillen, omdat duidelijk is geworden dat de aanpak, focus en 
behoefte aan professionalisering van leraren (waaronder de masterambitie) verschilt per 
regio.  Voor een verdere toelichting op de aanpak verwijzen wij u naar de 
voortgangsrapportage Lerarenagenda, die in oktober verstuurd wordt aan de Tweede Kamer.  
 
71.  
Wat is er tot op heden ondernomen om het aantal leraren dat in het lerarenregister staat 
ingeschreven te bevorderen (tabel 1.1 2.a en tabel 4.1, onder punt 2)? 
 
Voor het verhogen van het aantal inschrijvingen in het register speelt de Onderwijscoöperatie 
(OC) een centrale rol. De OC organiseert registerbijeenkomsten op scholen waarbij 
ambassadeurs (leraren) het register presenteren en leraren in de gelegenheid zijn om zich 
direct te registreren. Daarnaast worden in samenwerking met de sectorraden op scholen 
registerpilots georganiseerd. Enerzijds zijn die bedoeld om leraren en schoolleiders vertrouwd 
te maken met het register, anderzijds om waardevolle inzichten op te doen voor een 
succesvolle vormgeving van het register. Ook zijn er stands op grote evenementen zoals de 
Nationale Onderwijstentoonstelling en het Lerarencongres en is een communicatiecampagne 
in de maak. Voor deze campagne kon worden uitgevoerd moest duidelijkheid bestaan over de 
wijze waarop het register wettelijk wordt verplicht. Inmiddels is hierover overeenstemming 
met de beroepsgroep bereikt. Vanuit het ministerie wordt inschrijving in het register 
gestimuleerd door registratie als voorwaarde te stellen voor de Lerarenbeurs en voor het 
Lerarenontwikkelfonds. De OC werkt momenteel gedetailleerde plannen uit voor de 
implementatie van het verplichte register. Voortzetting van de projecten op scholen en 
communicatie gericht op bekendheid van en draagvlak voor het register, spelen hierbij een 
belangrijke rol.  
Verder wordt verwezen naar het antwoord op vraag 32. 
 
72.  
29
