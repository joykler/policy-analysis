65.  
Met hoeveel wordt het geraamde budget van het onderwijsachterstandenbeleid  verlaagd in 
2016? 
 
Het geraamde budget voor onderwijsachterstandenbeleid (gewichtenregeling) wordt in 2016 
verlaagd met € 10,0 miljoen. 
 
66.  
Is het waar dat het budget voor onderwijsachterstanden vanaf 2019/2020 verlaagd wordt 
met €120 miljoen, waarbij €70 miljoen uit de lumpsum van het primair onderwijs wordt 
gehaald en het budget voor onderwijsachterstanden verlaagd wordt met €50 miljoen? Kan de 
regering deze verlagingen verklaren? 
 
Het budget voor de gewichtenregeling wordt niet met € 70 miljoen, maar oplopend tot € 50 
miljoen naar beneden bijgesteld. Per schoolgewicht blijft hetzelfde bedrag beschikbaar.  
 
 
De periode 2009-2014 laat een duidelijke (autonome) daling zien van het aantal 
gewichtenleerlingen. Landelijk is het aantal gewichtenleerlingen in deze periode met circa 28  
procent afgenomen. Dit is het gevolg van het toegenomen opleidingsniveau van de ouders en 
de algemene leerlingendaling die in het basisonderwijs is opgetreden na 2008. Op basis 
hiervan worden de geraamde budgetten voor de gewichtenregeling en voor het gemeentelijk 
onderwijsachterstandenbeleid naar beneden bijgesteld. 
 
De ramingen voor het gemeentelijk onderwijsachterstandenbeleid zijn gebaseerd op het 
landelijke schoolgewicht en worden vanwege de daling van het aantal gewichtenleerlingen 
ook naar beneden bijgesteld.  Het betreft een ramingsbijstelling van € 50 miljoen op een 
totaal van € 361 miljoen. Ook hiermee blijft het bedrag dat gemeenten per schoolgewicht 
ontvangen ten minste gelijk. 
 
67.  
Wanneer volgt het advies van de Raad voor Cultuur over de Meerjarenbegroting 2016 - 2020 
van de Nederlandse Publieke Omroep (NPO)? 
 
Het is niet gebruikelijk en ook niet wettelijk verplicht dat de Raad voor Cultuur adviseert over 
de Meerjarenbegroting van de publieke omroep. De Raad voor Cultuur heeft het kabinet op 
27
