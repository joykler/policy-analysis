maanden thuis zit zonder passend onderwijsaanbod noch een basiswaarde, noch een 
tussenwaarde wordt benoemd? 
 
Deze indicator is nog in ontwikkeling. Hierdoor is nog geen basiswaarde en tussenwaarde te 
geven. Betrouwbare gegevens zijn op zijn vroegst eind 2015 beschikbaar vanuit de 
leerplichttelling over het schooljaar 2014-2015, het schooljaar waarin passend onderwijs is 
ingevoerd. 
 
51.  
Zijn alle thuiszitters in beeld bij de samenwerkingsverbanden? Is er een traject voor iedere 
thuiszitter? Zijn ook alle kinderen die ontheven zijn uit de leerplicht in beeld? 
 
De aanpak van de thuiszittersproblematiek staat hoog op de agenda bij de 
samenwerkingsverbanden. Voor een goede aanpak is het van belang dat dan de thuiszittende 
leerlingen bij samenwerkingsverbanden, scholen en gemeenten goed in beeld zijn. Om dit te 
bevorderen, gaat de inspectie samenwerkingsverbanden elke twee maanden bevragen op het 
aantal thuiszittende leerlingen en op basis van de opbrengsten hiervan waar nodig gericht 
aanspreken. Van belang is dat steeds per geval wordt gekeken hoe de terugleiding naar 
school kan worden gerealiseerd. Landelijk is er geen overzicht van het aantal thuiszittende 
leerlingen waarvoor reeds een dergelijk traject is afgesproken. 
 
De kinderen die ontheffing hebben van de leerplicht zijn in beeld bij de leerplichtambtenaar 
van de gemeente. Deze verleent deze ontheffing op verzoek van de ouders. Zolang de ouders 
een leerling met ontheffing niet aanmelden bij een school, is de leerling niet in beeld van het 
samenwerkingsverband.  
 
52.  
Wat zijn de redenen dat het percentage studenten in het hbo dat tevreden is over uitdagend 
onderwijs verder is teruggelopen van 59% naar 54%? 
 
Er wordt ingezet op het bewerkstelligen van een cultuuromslag bij de instellingen waarin 
uitblinken en talentontwikkeling worden gestimuleerd. Zo heeft het Sirius-programma een 
belangrijke impuls gegeven aan de ontwikkeling van excellentietrajecten in hbo en wo en zijn 
er prestatieafspraken gemaakt met instellingen. In de Strategische Agenda Hoger Onderwijs 
en Onderzoek 2015-2025  ‘De waarde(n) van weten’ die in juli 2015 is gepresenteerd, wordt 
expliciet aandacht besteed aan de verbetering van de kwaliteit van het onderwijs en aan 
21
