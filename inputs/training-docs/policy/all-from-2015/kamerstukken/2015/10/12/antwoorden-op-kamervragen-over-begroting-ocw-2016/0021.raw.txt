48.  
Hoe ziet de agenda eruit van de invoering van de nieuwe Mediawet, die per 1 januari 2016 
moet ingaan? 
 
Op 8 oktober was het debat in de Tweede Kamer over het voorstel tot wijziging van de 
Mediawet 2008. Van de zijde van het kabinet zal alles in het werk gesteld worden om het 
mogelijk te maken dat het debat over dit wetsvoorstel vóór het eind van het jaar met de 
Eerste Kamer kan worden gevoerd. Dat maakt inwerkingtreding per 1 januari 2016 mogelijk, 
gelijktijdig met de start van de nieuwe concessieperiode van de landelijke publieke omroep. 
 
49.  
Wat verklaart de relatief lage toename van studenttevredenheid (van 34%  in 2010-2011 
naar 36% in 2013-2014) en het ontbreken van een concretere streefwaarde dan het 
percentage te verhogen? 
 
Dit betreft het percentage studenten in het mbo dat zich uitgedaagd voelt en niet het 
percentage studenttevredenheid.  Het is een indicator die beleving meet en van jaar op jaar 
iets kan variëren. Hij geeft niet aan dat het onderwijs feitelijk uitdagend is (daarover doet 
deze indicator geen uitspraak), maar of studenten aangeven dat zij de opleiding als 
uitdagend ervaren. Hierop kunnen externe en interne school-, opleiding- en klas-
/groepsfactoren van invloed zijn, alsook persoonlijke factoren. Om die reden is er voor deze 
indicator geen streefwaarde opgenomen. 
 
In de beleidsbrief van juni 2014 “Ruim baan voor vakmanschap: een toekomstgericht mbo” is 
aangegeven dat de opleidingen in mbo4 van 4 naar 3 jaar worden teruggebracht (wet 
doelmatige leerwegen). Daarnaast wordt een extra impuls aan het excellentiebeleid gegeven 
om daarmee de leeruitdagingen in het beroepsonderwijs te vergroten. Instellingen die extra 
ambities hebben om excellentie in het onderwijs concreet vorm te geven maken hiertoe een 
excellentieplan. Het excellentieplan is onderdeel van het kwaliteitsplan dat alle mbo-
instellingen opstellen in het kader van de Regeling Kwaliteitsafspraken mbo. Verwacht wordt 
dat studenten die aan het excellentieprogramma deelnemen zich dan meer uitgedaagd zullen 
voelen. Deze maatregelen zijn mede bedoeld om het onderwijs nog uitdagender te maken 
voor studenten. 
 
50.  
Waardoor kan worden verklaard dat van het aandeel thuiszittende leerlingen dat drie of meer 
20
