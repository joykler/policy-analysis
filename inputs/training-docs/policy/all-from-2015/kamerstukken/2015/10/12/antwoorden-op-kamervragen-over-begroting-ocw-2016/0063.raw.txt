bekostiging van de universiteiten met een UMC zijn tevens de middelen voor ondersteuning 
geneeskundig onderwijs en onderzoek inbegrepen. Een deel van deze middelen worden door 
UMC’s gebruikt voor wetenschappelijk onderzoek. Dit deel wordt echter niet specifiek 
toegewezen en is daarom niet te kwantificeren. 
 
151.  
Kan de regering aangeven waarom de subsidie voor de Stichting Studiekeuze 123 per 2016 
wordt ondergebracht onder begrotingsartikel 7 wo? 
 
Er zijn binnen de begrotingsartikelen 6 hbo en 7 wo een aantal financiële instrumenten die op 
zowel het hbo als het wo betrekking hebben. Tot op heden waren deze willekeurig verdeeld 
over de artikelen 6 en 7. Met deze begroting zijn deze nu gebundeld. Zo zijn de instrumenten 
‘opdrachten’ en ‘bijdragen aan (inter)nationale organisaties (Stichting Studiekeuze 123)’ van 
artikel 6 nu ondergebracht onder artikel 7, terwijl het instrument ‘bijdragen ZBO’s/RWT’s 
(NVAO)’ van artikel 7 nu ondergebracht is onder artikel 6. De keuze voor het onderbrengen 
bij artikel 6 of 7 is gebaseerd op de financiële omvang van het betreffende instrument en niet 
op beleidsmatige en inhoudelijke argumenten. 
 
152.  
Wat zijn de projectnamen waar de €1 miljoen per jaar voor open en online onderwijs aan 
wordt besteed? 
 
Aan de volgende elf projecten (in alfabetische volgorde) is op basis van de Regeling Open en 
Online Onderwijs subsidie verleend:  
 Codarts Rotterdam – Muziektheoretische educatie online 
 Erasmus Universiteit Rotterdam – Flipping the Master – Efficiëntere voorbereiding van 
de klinische stages in de masterfase van geneeskunde 
 NHL Hogeschool en Haagse Hogeschool – Denken, doen, delen 
 Tilburg University en Open Universiteit Nederland – Data science voor alfa en gamma 
 TU Delft – From campus students to professional learners: Flexible learning paths in 
Responsible Innovation 
 Universiteit van Amsterdam – Open Online Cursus Big History  
 Universiteit Leiden – On being a Scientist 
 Universiteit Leiden en Universiteit Maastricht – Topic Oriented Open Learning (TOOL) 
platform Anatomy.info 
 Universiteit Utrecht – Open en Gepersonaliseerd Statistiekonderwijs 
 Wageningen University – Open en online cursus Systeemanalyse en Duurzaamheid 
62
