Hoger Onderwijs en Onderzoek 2015-2025  ‘De waarde(n) van weten’, zal de regering in de 
komende jaren samen met de onderwijssectoren blijvend aandacht geven aan elke student 
op de juiste plek. Hierbij zal ook een goede aansluiting vanuit vooropleidingen op het hbo een 
speerpunt zijn. Op sectorniveau zet de Vereniging Hogescholen zich actief in door 
kennisuitwisseling te organiseren binnen de hbo sector over het verbeteren van studiesucces 
en het tegengaan van uitval in het eerste jaar. 
 
55.  
Hoe worden de indicatoren bij doelstelling ‘ambitieus onderwijs dat alle leerlingen en 
studenten uitdaagt’ uit de tabel ‘indicatoren’ gemeten? 
 
De doelstelling ‘Ambitieus onderwijs dat alle leerlingen en studenten uitdaagt’ is uitgewerkt 
en voorzien van indicatoren met bijbehorende streefwaardes passend bij de beleidsambities. 
Deze indicatoren worden op verschillende manieren gemeten, waaronder met de registerdata 
van DUO, gegevens uit het Onderwijsverslag van de Inspectie van het Onderwijs en de 
studentenmonitor en lopende onderzoeken van een aantal onderzoeksinstellingen als het 
Researchcentrum voor Onderwijs en Arbeidsmarkt (ROA). Voor meer informatie over de 
gehanteerde bronnen wordt verwezen naar de meta-data op www.trendsinbeeldocw.nl. 
 
56.  
Waarom bedraagt het aantal voortijdige schoolverlaters in het vo en mbo 15.000, zowel in 
het schooljaar 2014-2015, als in het schooljaar 2015-2016. Waarom ontbreekt een ambitie 
om het aantal voortijdige schoolverlaters te verlagen? 
 
Het aantal voortijdig schoolverlaters (vsv) is de laatste jaren aan het dalen, maar is nog altijd 
onacceptabel hoog. In het schooljaar 2013/2014 is het aantal vsv'ers gedaald naar 25.970 
(voorlopige cijfers) en komt de kabinetsdoelstelling van maximaal 25.000 (geen 15.000) 
nieuwe vsv’ers over het schooljaar 2014/2015 in zicht. Ook na dit schooljaar wil het kabinet 
verder gaan met de aanpak van voortijdig schoolverlaten. Momenteel werkt het kabinet de 
vervolgaanpak van voortijdig schoolverlaten verder uit inclusief het al dan niet invoeren van 
een nieuwe landelijke doelstelling. Om de vervolgaanpak zorgvuldig vorm te kunnen geven is 
de bestaande vsv-aanpak met een jaar verlengd, voor het schooljaar 2015-2016. Voor dat 
jaar geldt dezelfde landelijke doelstelling van maximaal 25.000  vsv’ers, om niet voor te 
lopen op het besluit over een nieuwe landelijke doelstelling. Dat wil niet zeggen dat een 
ambitie om het aantal voortijdig schoolverlaters omlaag te brengen ontbreekt. 
Onderwijsinstellingen en gemeenten leveren ieder jaar opnieuw een prestatie door de 
23
