Verder heeft gedurende drie perioden van een maand in 2014 en 2015 een 
 
helikopter van de United States Coast Guard (USCG) geopereerd vanaf het  
 
Nederlandse stationsschip in de West ter ondersteuning van counterdrugs 
 
operaties. Defensie onderzoekt de mogelijkheden voor continuering van de 
samenwerking in 2016 met de USCG. Voor twee van de drie perioden in 2016 zijn 
 
inmiddels afspraken gemaakt. De besprekingen over de derde periode worden op 
korte termijn afgerond. Defensie continueert de alternatieve inzet met de Cougar 
helikopter totdat de NH-90 helikoptercapaciteit volledig in 2023 beschikbaar is. 
Wel zal de NH-90 in 2017 aanvangen met het verrichten van (nationale) taken in 
het Caribisch gebied. 
 
Over de Search and Rescue (SAR) taken en het patiëntenvervoer bent u 
geïnformeerd op respectievelijk 11 december 2014 en 24 augustus 2015 
(Kamerstuk 30 490, nr. 24 en 34 000 X, nr. 110).  
 
 
EXPLOITATIEVOORBEREIDING 
 
Algemeen 
De invoering van de NH-90 bij Defensie is in volle gang. De helikopters vallen 
onder het Defensie Helikopter Commando (DHC). Bij de invoering zijn meer 
defensieonderdelen betrokken. Naast de DHC-onderdelen vliegbasis Gilze-Rijen 
en maritiem vliegkamp De Kooy zijn dat het Logistiek Centrum Woensdrecht 
(LCW), de staf van het Commando Luchtstrijdkrachten (CLSK), de staf van het 
Commando Zeestrijdkrachten (CZSK) en de Defensie Materieel Organisatie 
(DMO). 
 
DMO verwerft de initiële reservedelen, technische publicaties, specifieke 
gronduitrusting en trainingsmiddelen die voor de introductie en het gebruik van 
de helikopters nodig zijn. De exploitatie en instandhouding van de helikopters is 
de verantwoordelijkheid van CLSK. 
 
Initiële bevoorrading van reservedelen 
De initiële reservedelen van de eerste, tweede en derde tranche zijn grotendeels 
aangekocht. Bij een deel van de bestellingen is gebruikgemaakt van voorlopige 
prijzen, de Kamer is daarover geïnformeerd met de brief van 25 juni 2010 
(Kamerstuk 25 928, nr. 45). In 2015 en 2016 volgen nog enkele bestellingen van 
onderdelen die niet eerder beschikbaar waren of die nodig blijken als gevolg van 
de evaluatie van de eerste drie tranches reservedelen. 
 
Internationale samenwerking in de instandhoudingsfase 
De NAHEMO en de overige landen die de NH-90 hebben besteld, willen 
samenwerken bij de instandhouding van de NH-90. Alle 
instandhoudingsovereenkomsten komen onder een ‘In Service Support Services 
Frame Contract’ (ISFC) te vallen. Dit contract is onlangs gesloten en de 
bijbehorende instandhoudingsovereenkomsten volgen in de komende twee jaar. 
Door de betrokkenheid van het grote aantal landen dat de NH-90 in gebruik zal 
nemen, kost de totstandkoming van deze instandhoudingsovereenkomsten meer 
tijd dan oorspronkelijk was geschat. 
 
  
 Pagina 7 van 12
