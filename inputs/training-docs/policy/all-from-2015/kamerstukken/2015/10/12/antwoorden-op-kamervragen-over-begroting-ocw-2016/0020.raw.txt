Mocht de opbrengst van het studievoorschot onverhoopt achterblijven bij de huidige 
studiefinancieringsraming, dan betekent dit niet zonder meer dat de investeringsruimte 
kleiner wordt. Nu de Strategische agenda Hoger onderwijs is vastgesteld, is er geen een-op-
een relatie meer tussen de opbrengst van het studievoorschot en de investeringsagenda. De 
raming ten behoeve van de begroting wordt jaarlijks aangepast aan de meest actuele 
uitvoeringsinformatie. Bij het nieuwe stelsel hoort de doelstelling om het 
studentenreisproduct beter te benutten en € 200,0 miljoen aan middelen vrij te spelen. Eind 
van het jaar wordt het eindrapport van de taskforce Beter Benutten Onderwijs en Openbaar 
Vervoer verwacht. 
 
46.  
Waarvan is de datum van invoering van de studentenreisvoorziening waarop ook 
minderjarige mbo-studenten uiterlijk 1 januari 2017 recht krijgen, afhankelijk? Wat staat een 
eerdere invoering hiervan in de weg? 
 
Invoering van de studentenreisvoorziening voor minderjarige mbo-deelnemers is afhankelijk 
van de technische systemen bij DUO, de ReisrechtStudentenRegisseur (RSR) en de 
uitvoeringsorganisatie van de OV-vervoerders, van de praktische mogelijkheden van de OV-
vervoerders, en de financiële kaders in 2016. Aan alle drie moet voldaan zijn om de kaart in 
te voeren en het laat zich aanzien dat de mogelijkheden van de vervoerders, om voldoende 
materieel vóór 1 januari 2017 gereed te hebben, beperkt zijn. Zo is bijvoorbeeld een 
belangrijke aanschaf van nieuw NS (sprinter-)materieel in begin 2017 voorzien; het blijkt niet 
mogelijk de aanschaf te vervroegen. 
 
47.  
Wat wordt er onder de betere afstemming van onderwijs en vervoer verstaan, die moet 
leiden tot beperking van de Rijksuitgaven aan het studentenreisproduct ? 
 
De regering heeft een taskforce ingesteld die met concrete voorstellen zal komen om de 
rijksuitgaven aan het studentenreisproduct op € 750,0 miljoen per jaar te maximeren vanaf 
2025 (prijspeil 2014). De taskforce gaat in brede samenwerking onder meer onderzoeken 
hoe de spitsdrukte in het openbaar vervoer (ov) afgevlakt kan worden door een verandering 
van het reisgedrag van studenten.  
 
19
