De voortgang op de thema’s van de Impuls staan beschreven in de voortgangsrapportage die 
binnenkort aan de Tweede Kamer wordt verzonden.  
 
Daarnaast doen alle pabo’s mee aan het project “Wetenschap en Technologie in de Pabo”. 
Iedere pabo heeft een projectplan gemaakt en is aan de slag gegaan met het 
operationaliseren en uitvoeren van hun projectactiviteiten. Het gaat hierbij om: 
­ professionaliseringsactiviteiten,  
­ masterclasses voor derde en vierdejaars studenten pabo-docenten en andere 
geïnteresseerden,  
­ peer review,  
­ curriculumontwikkeling (waaronder grondhouding en vaardigheden als onderzoekend en 
ontwerpend leren), en  
­ workshops voor studenten.  
Verder is er een digitale kennisbank in ontwikkeling met bijvoorbeeld good practices, 
programma’s van masterclasses, overzicht lectoraten, overzicht wetenschapsknooppunten en 
voorbeelden van goede samenwerking tussen opleidingen, scholen en bedrijven. 
 
170.  
Waar kan men de monitor van effecten van beleid vinden in relatie tot tabel 9.2, op basis van 
de studie van de Algemene Rekenkamer over intensiveringen in lerarenkwaliteit? 
 
De monitor die de Algemene Rekenkamer noemt in het rapport ‘Onderwijsmonitor’ is nog niet 
openbaar. Er vinden nog gesprekken plaats met de sectorraden hierover. Het streven is om 
de Kamer voor de begrotingsbehandeling nader te informeren. 
 
171.  
Wat doet de regering voor de student die wel zijn basisbeurs kwijt is maar de komende jaren 
nog geen investeringen in het onderwijs ziet? 
 
De maatregelen in de studiefinanciering en de reisvoorziening maken het mogelijk om te 
investeren in de kwaliteit van het hoger onderwijs. De kwaliteitsverbetering vindt niet van de 
ene op de andere dag plaats. De regering heeft met het studievoorschot daarom maatregelen 
getroffen voor die studenten die al wel de basisbeurs verliezen, maar nog niet volop kunnen 
profiteren van de hogere kwaliteit. Onderdeel daarvan is de afspraak met de VSNU en de 
Vereniging Hogescholen dat de instellingen in de jaren 2015, 2016 en 2017 jaarlijks een 
investering doen van € 200,0 miljoen vooruitlopend op de opbrengsten van het 
71
