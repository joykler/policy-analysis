scholen de mogelijkheid komt om in 2016 voor de tweede maal subsidie aan te vragen voor 
het verzorgen van een zomerschool? 
 
Op grond van de subsidieregeling Zomerscholen VO 2015 zijn in de zomer van 2015 124 
zomerscholen verzorgd, waar leerlingen van in totaal 260 VO-scholen (124 uitvoerende 
scholen met 136 partnerscholen in alle provincies van Nederland) een 
zomerschoolprogramma hebben gevolgd. Er is voor 6.750 leerlingen, waarvan de 
aanvragende scholen verwachtten dat zij zonder aanvullende maatregelen zouden blijven 
zitten, subsidie aangevraagd en verstrekt. Een groot deel van deze leerlingen (3.271 
leerlingen, hetgeen overeenkomt met 48% van de prognose) heeft een 
zomerschoolprogramma gevolgd. Daarvan zijn zeker (2.696) leerlingen na het volgen van het 
zomerschoolprogramma alsnog overgegaan naar het volgende leerjaar.  
 
Naast het feit dat dit jaar 2.696 leerlingen, die anders zouden zijn blijven zitten, door het 
volgen van een zomerschoolprogramma alsnog zijn overgegaan naar de volgende klas, heeft 
de subsidieregeling ertoe geleid dat de ambitie van een landelijk dekkend netwerk van 
zomerscholen reeds in 2015 grotendeels gehaald is. Naar verwachting zal in 2016 zowel dit 
netwerk, als het aantal leerlingen dat naar een zomerschool kan en zal gaan, groter worden. 
 
21.  
Kan de regering aangeven op welke wijze de roc's bij de vervroegde aanmelddatum voor het 
mbo een reÃ«le inschatting kunnen maken van het aantal stageplaatsen dat zij beschikbaar 
heeft en dus het aantal leerlingen dat zij op grond van hun zorgplicht 
arbeidsmarktperspectief kunnen toelaten op een opleiding? 
 
Mbo-instellingen kunnen een inschatting maken van het aantal stageplekken dat zij 
beschikbaar hebben, en daarmee van het aantal leerlingen dat zij kunnen toelaten, op basis 
van het aantal plekken in voorgaande jaren, bestaande afspraken met werkgevers in de regio 
en de regionale arbeidsmarktsituatie. Het voornemen is niet om mbo-instellingen in het kader 
van de vervroegde aanmelddatum te verplichten om het aantal opleidingsplekken voor het 
nieuwe studiejaar onveranderbaar vast te laten leggen. Wel is het voornemen om instellingen 
te verplichten hun toelatingsprocedure te communiceren zodat aspirant-studenten weten hoe 
opleidingsplekken worden toegewezen indien er meer aanmeldingen dan plekken blijken te 
zijn.  
 
22.  
9
