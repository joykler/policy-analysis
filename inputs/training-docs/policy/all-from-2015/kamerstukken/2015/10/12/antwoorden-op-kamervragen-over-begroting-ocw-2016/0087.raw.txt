gemiddelden. 
 
214.  
Klopt het dat om te voorkomen dat Nederland onderzoekfinanciering uit Horizon2020 
misloopt door de hoge matchingsdruk ten opzichte van de met Nederland concurrerende 
landen, het matchingsfonds opgehoogd zou moeten worden tot €149 miljoen (nu €50 
miljoen)? 
 
Voor de regeling Stimulering Europees Onderzoek (SEO-regeling) is €50 miljoen 
gereserveerd. Dit bedrag is een tegemoetkoming in de kosten die instellingen (in)direct 
maken voor een EU-gefinancierd project in het kader van Horizon 2020 en beoogt zo de 
Nederlandse deelname in dat programma te stimuleren. De regeling is niet bedoeld om de 
volledige matching door instellingen op te vangen. Matching heeft immers ook een functie: 
het vraagt een eigen bijdrage van instellingen, waardoor zij keuzes maken, die passen binnen 
de eigen strategie. Met deze regeling wordt de financiële ruimte voor kennisinstellingen 
vergroot, waardoor meer ruimte voor vrij en ongebonden onderzoek resteert in de eerste 
geldstroom. Uit de eerste cijfers blijkt overigens dat Nederlandse deelnemers in de eerste 
periode van Horizon 2020 een nog groter percentage van de middelen uit Horizon 2020 
hebben weten te verwerven (8,1%) dan uit het voorgaande Zevende Kaderprogramma 
(7,4%).  
 
215.  
Welke voorgenomen beleidsopties zijn er in de wetenschapsvisie met een gevolg in de 
begroting in tabel 16.3? 
 
Zowel aan het begin van de kabinetsperiode als later zijn extra middelen voor wetenschap 
beschikbaar gekomen. Voor wat betreft de intensivering in het Regeerakkoord gaat het om 
onder meer een structurele bijdrage aan NWO van € 25 miljoen in 2014, € 75 miljoen in de 
achtereenvolgende jaren 2015, 2016 en 2017, en € 100 miljoen vanaf 2018. Voorts is met de 
Begrotingsafspraken 2014 een structureel bedrag van € 25 miljoen beschikbaar gekomen 
voor de open competitie bij NWO. Direct gerelateerd aan de toekomstvisie, zijn per 2015, de 
zogenaamde matchingsmiddelen van € 50 miljoen aan het budget van NWO toegevoegd. De 
basis hiervoor ligt ook in de begrotingsafspraken 2014. Specifieke maatregelen uit de 
wetenschapsagenda zijn op dit moment nog niet bekend 
 
86
