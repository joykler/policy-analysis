een bestuur 13 leerlingen of meer staan ingeschreven dan het aantal (inclusief de normatieve 
verhoging met 3% ter compensatie van de instroom van 4-jarigen gedurende het schooljaar 
die onderdeel is van de reguliere bekostiging van alle basisscholen) waarop de bekostiging tot 
dan toe is gebaseerd. Personele groeibekostiging wordt dus niet per school maar per bestuur 
bepaald .  
Daarnaast wordt er groeibekostiging voor de materiële instandhouding toegekend indien een 
basisschool op 1 maart 13 of meer leerlingen heeft dan het aantal op 1 oktober voorafgaand. 
Ook dit aantal is inclusief de normatieve verhoging met 3% ter compensatie van de instroom 
van 4-jarigen gedurende het schooljaar die onderdeel is van de reguliere bekostiging van alle 
basisscholen.  
 
95.  
Welke scholen en welke onderwijsniveaus maken vooral gebruik van schatkistbankieren? 
 
Op alle onderwijsniveaus wordt gebruik gemaakt van schatkistbankieren. Hieronder is een 
overzicht op genomen van het aantal instellingen per sector (stand medio 2015). 
 
Onderwijsniveau Aantal instellingen 
Primair onderwijs 30 
Voortgezet onderwijs 23 
Middelbaar Beroepsonderwijs 16 
Hoger onderwijs 17 
Wetenschappelijk onderwijs 3 
 
96.  
Hoeveel speciale voorzieningen (pluspunten, speciale klassen, orthopedagogisch didactisch 
centra, etc.) zijn er op scholen in het primair en voortgezet onderwijs bijgekomen voor 
zorgleerlingen naar aanleiding van het passend onderwijs? Is er hier een kostenoverzicht 
van? 
 
Er is geen landelijk overzicht van alle speciale voorzieningen, zoals plusklassen, die binnen 
een school kunnen worden ingericht. Als het gaat om tussenvoorzieningen, die tussen 
scholen worden georganiseerd, biedt de wet de samenwerkingsverbanden voortgezet 
onderwijs de mogelijkheid om orthopedagogisch didactische centra (opdc’s) in te richten. 
40
