119.  
Welke subsidies worden verstrekt in specifiek het vmbo aan Loopbaanoriëntatie en - 
Begeleiding (LOB)? 
 
Er wordt geen subsidie voor Loopbaan Oriëntatie en –Begeleiding (LOB) in specifiek het vmbo 
verstrekt. 
 
120.  
Is er een tijdspad voor het laten stijgen van het percentage studenten op het mbo dat zich 
uitgedaagd voelt? Zo ja, wat is het tijdspad en met hoeveel procent moet dat aantal 
leerlingen stijgen (tabel 4.1, onder punt 1)? 
 
Nee. Het betreft hier een indicator die beleving meet. Deze indicator doet geen uitspraak of 
het onderwijs feitelijk uitdagend is. maar of studenten aangeven dat zij de opleiding als 
uitdagend ervaren. Hierop kunnen andere externe, interne en persoonlijke factoren van 
invloed zijn. 
 
Verder wordt verwezen naar het antwoord bij vraag 49. 
 
121.  
Is er naast de kwantitatieve data over het aantal studenten dat tevreden is over hun school 
en studie, ook een kwalitatieve analyse voorhanden? 
 
Nee. De kwantitatieve gegevens uit het tevredenheidsonderzoek onder mbo-studenten (JOB-
monitor) worden wel door de onderwijsteams van instellingen gebruikt om een eigen 
(kwalitatieve) analyse te maken om zo gericht aan onderwijsverbetering te kunnen werken. 
 
122.  
Waarom is er voor het hbo en wo geen streefwaarde opgesteld als het gaat om de 
tevredenheid van studenten over hun studie en school (tabel 4.1, onder punt 3)? 
 
Er zijn voor de studenttevredenheid in hbo en wo geen landelijke streefwaarden, omdat niet 
met alle instellingen over deze indicator prestatieafspraken zijn gemaakt en bovendien deze 
51
