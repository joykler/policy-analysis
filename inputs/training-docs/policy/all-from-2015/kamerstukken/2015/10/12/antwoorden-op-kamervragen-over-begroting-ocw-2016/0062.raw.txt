Van de instellingen wordt verwacht dat zij de bestemming van de voorinvesteringen 
inzichtelijk maken en intern goed bespreken. Daarbij heeft de medezeggenschap nu een goed 
instrument in handen met het instemmingsrecht op de hoofdlijnen van de begroting. Het 
instemmingsrecht op hoofdlijnen van de begroting is dit jaar in werking getreden en derhalve 
voor het eerst van toepassing op de begroting van 2016. Een goede 
medezeggenschapscultuur is hierbij van belang, waarbij tijdig tussen bestuurders en 
medezeggenschap inhoudelijke discussies worden gevoerd. Zoals vastgelegd in de memorie 
van toelichting bij de wet Studievoorschot kan het geheel van hoofdlijnen vorm krijgen in een 
kaderbrief of verbonden worden met de (jaarlijkse) uitgangspunten van de allocatie van 
middelen. In het overzicht van de plannen van de instellingen dat de VSNU onlangs openbaar 
heeft gemaakt wordt ook inzicht gegeven in de betrokkenheid van de medezeggenschap bij 
de investeringen. 
 
148.  
Wat is het effect in bedragen in tabel 6.3 en 6.4 naar aanleiding van de gefaseerde invoering 
van het studievoorschot en de aanwending van de vrijgekomen middelen voor het hoger 
onderwijs? 
 
De middelen van het studievoorschot zijn nog niet verwerkt in de tabellen 6.3 (hbo) en 6.4 
(wo) van de ontwerpbegroting 2016. De middelen staan nog op de aanvullende post bij het 
Ministerie van Financiën en moeten nog aan de begroting van het ministerie van OCW worden 
toegevoegd. In de Strategische Agenda Hoger Onderwijs en Onderzoek 2015-2025 ‘De 
Waarde(n) van weten’ is aangegeven hoe de middelen uit het studievoorschot worden 
verdeeld tussen het hbo en wo.  
 
149.  
Wat is in tabel 6.3 het wetenschapsdeel van de bekostiging? 
 
In tabel 6.3 geeft het deel ‘ontwerp en ontwikkeling’ aan welke middelen binnen de 
bekostiging toegewezen worden voor praktijkgericht onderzoek. 
 
150.  
Wat is in tabel 6.4 het wetenschapsdeel van de bekostiging? 
 
Het ‘onderzoeksdeel wo’ in tabel 6.4 geeft aan welk deel van de bekostiging toegewezen 
wordt aan de instellingen vanwege het verrichten van wetenschappelijk onderzoek. In de 
61
