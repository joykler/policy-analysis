primair onderwijs en voortgezet onderwijs? 
 
De beoogde inwerkingtreding van de nieuwe bekostigingssystematiek in het vo is 1 januari 
2018. Voor het po is in het bestuursakkoord met de PO-raad de doelstelling opgenomen om 
in 2020 de gemoderniseerde bekostiging in te voeren. 
 
44.  
Kan de regering een update geven ten aanzien van de nulmeting ten behoeve van de 
kwaliteitsafspraken in het mbo? 
 
Met de kwaliteitsafspraken wordt extra geïnvesteerd in verbetering van de onderwijskwaliteit. 
Alle mbo-instellingen hebben dit voorjaar een kwaliteitsplan ingediend. In het kwaliteitsplan 
spelen de mbo-instellingen in op belangrijke landelijke thema’s die gerelateerd zijn aan 
kwaliteitsverbetering: professionalisering, taal en rekenen, kwaliteit van de 
beroepspraktijkvorming, excellent vakmanschap, voortijdig schoolverlaten en studiewaarde. 
Daarmee worden mbo-instellingen extra gestimuleerd om werk te maken van betere 
onderwijskwaliteit. Die verbetering wordt onder andere zichtbaar in de resultaten op de 
indicator studiewaarde. Die komen begin 2016 beschikbaar. Daarnaast wordt de uitvoering 
van de kwaliteitsplannen door de inzet van de mbo-accountmanagers en door MBO in Bedrijf 
gevolgd. Dit najaar komt de eerste rapportage van MBO in Bedrijf beschikbaar, waarin op 
stelselniveau een beeld wordt geschetst van de activiteiten die mbo-instellingen ondernemen 
om de onderwijskwaliteit te verbeteren. 
 
45.  
Welke berekening ligt ten grondslag aan het vrijkomen van één miljard extra middelen door 
het leenstelsel in 2026? Verwacht de regering hierop nog een correctie? 
 
De onderbouwing van de extra middelen is gedetailleerd weergegeven in de financiële tabel 
2
bij het initiële akkoord over het studievoorschot , in de memorie van toelichting bij de Wet 
3 4
studievoorschot hoger onderwijs , in de parlementaire behandeling van deze wet , en in 
antwoord op vragen van de leden Schouten (ChristenUnie), Jasper van Dijk (SP), Rog (CDA) 
5
en Bisschop (SGP) . Kortheidshalve wordt daar naar verwezen. 
                                                           
2
 Kamerstuk 24 724 VIII, nr. 123 
3
 Kamerstuk 34035 nr. 3 
4
 O.a. Kamerstuk 34 035, nr. 18 
5
 Vergaderjaar 2014–2015, Aanhangsel van de Handelingen, 2862 
18
