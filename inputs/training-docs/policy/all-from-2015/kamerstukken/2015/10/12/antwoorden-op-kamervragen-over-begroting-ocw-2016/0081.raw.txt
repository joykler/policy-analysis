besteed? Worden de projecten aanbesteed of voert de overheid deze projecten in eigen 
beheer uit? 
 
Deze middelen worden ingezet via subsidies in de cultuursector ten behoeve van 
samenwerkings- en kennisprojecten. Er is hierbij geen sprake van aanbesteding door de 
overheid of uitvoering door de overheid in eigen beheer. 
198.  
Heeft het programma Taal voor het Leven de doelstellingen gehaald? Hoeveel heeft het 
programma gekost? 
 
Het programma Taal voor het Leven had ten doel om nieuwe effectieve methoden te 
ontwikkelen zodat meer laaggeletterden zouden worden bereikt. Dankzij het programma zijn 
sinds 2013 in de zes deelnemende proefregio’s bijna 30.000 personen gescreend op 
laaggeletterdheid, 15.000 cursisten begonnen aan een taaltraject en meer dan 5000 
taalvrijwilligers getraind. Het pilotprogramma is door de Universiteit Maastricht onderzocht op 
de opbrengsten voor deelnemers op het gebied van taalontwikkeling en maatschappelijke 
participatie. Uit het onderzoek is gebleken dat de resultaten op beide criteria een stuk beter 
zijn dan onder taaltrajecten waarbij geen ondersteuning van Taal voor het Leven werd 
geboden. Het onderzoek is op 13 februari jl. aan uw Kamer aangeboden. Voor het 
programma was van 2012 tot en met 2015 jaarlijks € 5 miljoen euro beschikbaar. 
 
199.  
Is de Stichting Lezen en Schrijven met het programma Taal voor het Leven erin geslaagd 
extra cursisten NT1 te werven? Zo ja, hoeveel? 
 
Stichting Lezen & Schrijven zorgt er met het programma Taal voor het Leven inderdaad voor 
dat extra cursisten worden geworven. Het project Taal voor het Leven is uitgevoerd in de vier 
grote steden en de provincies Flevoland en Overijssel. Hier zijn lokale organisaties 
ondersteund met screeningsinstrumenten zoals de Taalmeter. Sinds mei 2013 is de 
Taalmeter bij circa 28.000 personen afgenomen. Bij ongeveer 10.000 personen bleek uit de 
Taalmeter dat zij mogelijk laaggeletterd zijn. Deze personen zijn doorverwezen naar een 
taalcursus. 24 % van deze groep heeft Nederlands als moedertaal. De samenstelling van de 
cursusgroepen verschilt per regio. In de vier grote steden is het aantal NT2 cursisten 
aanzienlijk groter dan het aantal NT1 cursisten. In middelgrote en kleinere gemeenten in een 
provincie zoals Overijssel is dit juist andersom. 
80
