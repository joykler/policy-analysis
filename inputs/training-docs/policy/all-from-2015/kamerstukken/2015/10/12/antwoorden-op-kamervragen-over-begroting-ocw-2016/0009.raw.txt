en de kwaliteit van het onderwijs goed is, de inspectie meer ruimte biedt vanuit het principe 
verdiend vertrouwen. Om te zorgen dat de ruimte die er is ook bekend is en wordt opgepakt, 
zijn we met het onderwijs een dialoog gestart over de ruimte die scholen hebben om goed 
onderwijs te geven. Dit doen we onder meer via de website delerarenagenda.nl. 
 
18.  
Betekent de 'mogelijkheid' voor leerlingen om bij de mbo-opleiding van aanmelding een 
studiekeuze-advies te vragen dat instellingen wettelijk verplicht worden dit studieadvies te 
verstrekken en dat leerlingen recht hebben op het verkrijgen van een studieadvies? 
 
Ja, dat klopt. Met het wetsvoorstel ‘ter invoering van een vroege aanmelddatum voor en een 
toelatingsrecht tot het beroepsonderwijs’, dat uw Kamer volgens planning voorjaar 2016 
ontvangt, wordt een recht geïntroduceerd op een studiekeuzeadvies voor iedere student die 
zich uiterlijk op 1 april aanmeldt bij een beroepsopleiding. De instelling wordt verplicht een 
studiekeuzeadvies te geven aan iedere tijdig aangemelde student, die daarom verzoekt. De 
student die om een studieadvies verzoekt, krijgt dit advies alleen als hij deelneemt aan de 
activiteiten die de instelling organiseert teneinde dat advies te kunnen geven. Uiteraard kan 
een studiekeuzeadvies ook voor studenten die zich later aanmelden, van belang zijn. Daarom 
kan een instelling ook aan die studenten, die daarom verzoeken en die deelnemen aan de 
activiteiten die de instelling daartoe organiseert, een studiekeuzeadvies uitbrengen.  
 
19.  
Op basis van welke criteria wordt besloten om middelen die beschikbaar zijn voor het 
bestrijden van zittenblijven vanaf 2017 ofwel toe te voegen aan de lumpsum dan wel de 
prestatiebox? 
 
Zoals ook in reactie op vraag 106 is aangegeven, is de afspraak in het Sectorakkoord VO dat 
de middelen (€ 9 miljoen structureel) vanaf 2017 zullen worden toegevoegd aan de 
lumpsum, tenzij de resultaten behaald met de subsidieregeling in 2015 en 2016, aanleiding 
geven om hiervan af te wijken. Dan kan besloten worden de beschikbare middelen na 2016 
nog één jaar of meerdere jaren meer gericht in te blijven zetten, via een subsidieregeling of 
via de prestatiebox. Of dit wenselijk is, zal in het najaar van 2016 blijken. Uw Kamer zal 
hierover geïnformeerd worden. 
 
20.  
Wat is er bekend over opbrengsten van zomerscholen die reeds zijn verzorgd, nu er voor vo-
8
