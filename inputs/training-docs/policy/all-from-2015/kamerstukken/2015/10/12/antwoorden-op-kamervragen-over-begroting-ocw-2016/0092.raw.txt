veelbelovende duurzame samenwerkingsverbanden tussen instellingen en bedrijven en 
maatschappelijke organisaties ondersteund worden. Manieren waarop de aansluiting op de 
arbeidsmarkt verder verbeterd kan worden zijn onder andere door een actiever alumni 
beleid, meer en betere stages, en de studiebijsluiter en de website Studiekeuze123. Met de 
ontwikkeling van Associate degrees en hbo-masters wordt eveneens de aansluiting op de 
arbeidsmarkt verbeterd. Daarnaast is onder meer door het techniekpact en regionale 
zorgpacten aandacht voor de specifieke problematiek van sectoren. Bij deze pacten zijn de 
werkgevers uitdrukkelijk partij. Het binnenkort te starten experiment vraagfinanciering en de 
pilots flexibilisering in  het kader van flexibel hoger onderwijs voor volwassenen dragen 
eveneens bij aan een betere aansluiting op de arbeidsmarkt. Hierbij zijn ook de werkgevers 
nadrukkelijk betrokken. 
 
225.  
Wanneer komt de evaluatie wet fusietoets naar de Kamer? 
 
Deze evaluatie wordt, samen met de beleidsreactie daarop, in het najaar aan uw Kamer 
verzonden. 
 
226.  
Klopt het dat in de begroting voor 2015 stond dat de evaluatie wet fusietoets (po/vo/bve/ho) 
in 2015 naar de Kamer wordt gestuurd en dat deze evaluatie niet is meegenomen in bijlage 
5?  
 
Ten onrechte is de evaluatie fusietoets (po/vo/bve/ho) niet opgenomen in de 
begrotingsbijlage Evaluatie en onderzoek (bijlage 5). Net als in begroting 2015 had 
daarbij de startdatum 2014 en de afrondingsdatum 2015 vermeld moeten worden.  
 
91
