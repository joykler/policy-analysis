overhead vindt u in de rapporten en onderzoeken, zoals genoemd in bovenbedoelde brief.  
 
88.  
Op welke manier borgt de regering de kwaliteit van het Nederlands onderwijs in het 
buitenland op de langer termijn, aangezien de kwaliteitssubsidie van  €3,3, miljoen euro voor 
het Nederlands Onderwijs in het Buitenland per 1 januari 2017 stopt? 
 
De bedoelde financiële ondersteuning loopt inderdaad af op 1 januari 2017. Maar de kwaliteit 
van het Nederlands onderwijs in het buitenland is ook ná die datum geborgd. Scholen waar 
NTC-onderwijs wordt gegeven endie aangesloten zijn bij stichting Nederlands Onderwijs in 
het Buitenland (NOB) staan onder toezicht van de Inspectie van het Onderwijs. Daarnaast 
ontvangt NOB jaarlijks € 2,1 miljoen subsidie ten behoeve van ondersteuning van de scholen 
en Nederlandse taal- en cultuurcentra. Deze ondersteuning door NOB omvat onder meer het 
geven van advies en het bijscholen van leraren. 
 
89.  
Is de continuïteit van het Nederlands onderwijs in het buitenland gewaarborgd in de tweede 
helft van het schooljaar 2016-2017? 
 
Over de periode 2014 tot en met 2016 ontvangen scholen die zijn aangesloten bij NOB een 
directe financiële ondersteuning van € 3,3 miljoen per jaar. Deze tijdelijke ondersteuning 
loopt af op 1 januari 2017. De scholen waar NTC onderwijs wordt gegeven weten dat deze 
tijdelijke subsidie afloopt en kunnen daar rekening mee houden in de kosten voor de ouders 
van het onderwijs in het schooljaar 2016-2017. Dit zal vermoedelijk betekenen dat de 
bijdrage van de ouders in het schooljaar 2016-2017 hoger zal zijn dan in het voorgaande 
jaar. 
 
90.  
Hoeveel geld gaat er vanuit de landelijke overheid naar het geven van zwemonderwijs via 
basisonderwijs? 
 
Als scholen kiezen om zwemonderwijs aan te bieden kunnen zij dit financieren uit de 
lumpsumbekostiging, hier wordt geen specifieke verantwoording over afgelegd. In het 
algemeen wordt zwemonderwijs betaald door ouders. Voor ouders met lage inkomens kunnen 
scholen een bijdrage vragen aan het Jeugdsportfonds of aan de gemeente. 
38
