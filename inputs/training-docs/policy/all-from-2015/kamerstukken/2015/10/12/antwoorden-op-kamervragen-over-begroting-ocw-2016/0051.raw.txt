VO-raad, MBO-raad, LOWAN, VNG, G4, het ministerie van VenJ, het ministerie van SZW, het 
ministerie van VWS, AOB, CNV, Inspectie van het Onderwijs en het COA. Uw Kamer wordt 
hierover nader geïnformeerd in de Kamerbrief over onderwijs aan vluchtelingen, welke u voor 
de begrotingsbehandeling zult ontvangen. Hierin wordt ook ingegaan op de motie Klaver (34 
300, nr. 25).  
 
In het MBO is geen specifieke nieuwkomersregeling maar in overleg met de sector wordt 
bekeken of aanvullende maatregelen gewenst zijn. 
 
117.  
Hoeveel jonge leraren zullen in 2016 behouden blijven voor het onderwijs en/of hoeveel 
jonge leraren komen er in 2016 bij als gevolg van het Nationaal Onderwijs Akkoord? Hoeveel 
geld wordt er daartoe ingezet in 2016? In hoeverre kan dat worden gegarandeerd? 
 
In het Nationaal Onderwijs Akkoord is afgesproken dat er een incidenteel bedrag van  
€ 150 miljoen in 2013 beschikbaar komt voor scholen in het primair en voortgezet onderwijs, 
te besteden in 2014. Dit is als overbrugging naar het jaar 2015 en volgende waarin de aan de 
lumpsum toegevoegde intensiveringsmiddelen ruimte bieden voor extra werkgelegenheid. Er 
zijn geen specifieke afspraken gemaakt over het aantal jonge leraren dat er in 2016 bijkomt 
en hoeveel geld schoolbesturen daarvoor inzetten uit deze aan de lumpsum toegevoegde 
middelen. Schoolbesturen bepalen namelijk zelf hoe zij hun beschikbare middelen inzetten. 
Dat is het gevolg van de keuze voor de lumpsumsystematiek die we met elkaar hebben 
gemaakt. Wel is de sectororganisaties gevraagd om een beeld te geven van de wijze waarop 
instellingen zijn omgegaan met deze middelen. In de arbeidsmarktbrief die begin november 
naar uw Kamer gaat, zullen de resultaten van de onderzoeken van de PO-Raad en de VO-
raad worden meegenomen.   
 
118.  
Hoe wordt de inzet van middelen ten behoeve van de Regeling Functiemix VO 
Randstadregio’s gevolgd? 
 
VO-scholen in de Randstand ontvangen additionele middelen voor de functiemix en moeten 
daarvoor hogere functiemixpercentages realiseren. De inzet van deze middelen wordt 
gemonitord door jaarlijks op het niveau van de onderwijssectoren de gerealiseerde 
percentages af te zetten tegen de doelpercentages. Uw Kamer wordt daarover jaarlijks 
geïnformeerd. 
https://www.rijksoverheid.nl/documenten/kamerstukken/2015/05/29/kamerbrief-over-stand-van-zaken-functiemix 
50
