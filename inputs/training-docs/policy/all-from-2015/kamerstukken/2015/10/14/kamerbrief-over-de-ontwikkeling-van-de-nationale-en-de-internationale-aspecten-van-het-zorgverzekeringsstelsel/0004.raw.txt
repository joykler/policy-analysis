Gemoedsbezwaarden  
Kenmerk 
 
Eind 2014 was het aantal gemoedsbezwaarden 12.504. Dat aantal was iets lager 
828596-140767-Z 
dan eind 2013 (12.566). Per 1 januari 2016 treedt artikel 39, tweede lid van de 
 
Zvw in werking. Dit betreft de afdracht van de bijdragevervangende belastingen 
aan het Zorgverzekeringsfonds (Zfv). Het gewijzigde artikel regelt dat niet langer 
jaarlijks (maximaal) 50% van de bijdragevervangende belasting wordt onttrokken 
aan de spaarrekening ten gunste van het Zfv. Vanaf 2016 vindt onttrekking plaats 
indien de spaarrekening wordt opgeheven na het overlijden van het laatste lid van 
het huishouden. In dat geval komt het resterende saldo ten gunste van het Zfv.  
 
Ook vindt er een gedeeltelijke afdracht plaats op het moment dat een tot een 
huishouden behorende gemoedsbezwaarde, die zich na bereiken van de leeftijd 
van 18 jaar heeft laten registreren als gemoedsbezwaarde, alsnog 
verzekeringsplichtig wordt.  
 
Illegalen en andere onverzekerbare vreemdelingen 
Sinds 1 januari 2009 biedt de Zvw de mogelijkheid om een bijdrage voor kosten 
van verleende zorg te verstrekken aan zorgaanbieders die inkomsten derven ten 
gevolge van het verlenen van medisch noodzakelijke zorg aan illegalen en andere 
onverzekerbare vreemdelingen. Het Zorginstituut voert deze regeling uit.  
De zorglasten voor illegalen en andere onverzekerbare vreemdelingen zijn in 2014 
gestegen naar  € 30,8 miljoen. Een groot deel van deze stijging wordt veroorzaakt 
door een inhaaleffect in de verwerking van declaraties binnen de GGZ. Als gevolg 
van de DOT-systematiek is er sprake van een grote tijdsspanne tussen het openen 
van een DOT en het indienen van een declaratie bij het Zorginstituut.  
 
Vijf-euro-maatregel 
Sinds 1 januari 2014 gaat het Zorginstituut uit van een minimale eigen betaling 
van de onverzekerbare vreemdeling van € 5,- per receptregel. Ik heb hierover met 
uw Kamer van gedachten gewisseld tijdens het Algemeen Overleg inzake de 
medische zorg voor vreemdelingen op 28 mei 2014. In augustus 2014 heeft het 
Zorginstituut geconcludeerd dat de vijf-euro-maatregel niet heeft geleid tot een 
verminderde levering van geneesmiddelen aan onverzekerbare vreemdelingen. Die 
conclusie was gebaseerd op gegevens over de eerste zes maanden van 2014. De 
gegevens over heel 2014 leiden tot dezelfde conclusie. Dit betekent dat ik geen 
aanleiding zie de regeling op dit punt aan te passen. 
 
Internationale aspecten  
Verdragsgerechtigden 
De stijging van het aantal in het buitenland wonende gepensioneerden met een 
verdragsrecht op zorg in het woonland ten laste van Nederland heeft in 2014 
doorgezet. Het aantal in het buitenland wonende verdragsgerechtigde 
‘gezinsleden’ is echter afgenomen. Per saldo is hierdoor het totale aantal 
verdragsgerechtigden in 2014 min of meer gelijk gebleven ten opzichte van 2013. 
Het door Nederland betaalde bedrag aan het buitenland voor de verleende zorg is 
gedaald ten opzichte van 2013. Hier kunnen echter geen conclusies aan worden 
verbonden. Fluctuaties in de aan het buitenland betaalde zorgkosten kunnen 
namelijk door velerlei factoren worden veroorzaakt. Hierbij spelen onder meer 
lange doorlooptijden (en bijstellingen achteraf), wisselkoersen, en ontwikkelingen 
in de zorgstelsels of declaratiesystemen van andere landen een rol. Deels wordt 
deze daling ook verklaard door een stijging van  zorggebruik door 
verdragsgerechtigden in Nederland. Hierdoor treedt een substitutie-effect op: met 
 
Pagina 4 van 6
