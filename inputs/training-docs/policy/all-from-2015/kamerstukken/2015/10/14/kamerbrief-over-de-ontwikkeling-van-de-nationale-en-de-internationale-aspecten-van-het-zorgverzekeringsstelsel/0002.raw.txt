Het aantal van 327.334 wanbetalers is circa 2,5% van de ruim 13,4 miljoen 
Kenmerk 
 
verzekerden boven de 18 jaar. Dit percentage is gelijk aan het percentage 
828596-140767-Z 
wanbetalers ten tijde van het ziekenfonds. Toen waren er 143.000 wanbetalers 
 
tegen 5,8 miljoen verzekerden in het ziekenfonds. Ik wil ervoor zorgen dat dit 
percentage naar beneden gaat door te voorkomen dat mensen in het 
bestuursrechtelijk regime stromen, maar ook door mensen in het 
bestuursrechtelijk regime te laten uitstromen. Zo wordt er op dit moment samen 
met enkele gemeenten en zorgverzekeraars gewerkt aan de criteria waardoor 
onder voorwaarden groepen wanbetalers kunnen worden aangewezen om uit te 
stromen. De regeling waarin de voorwaarden voor uitstroom uit het 
bestuursrechtelijk premieregime worden vastgesteld is in voorbereiding. Ik 
verwacht dat ik de conceptregeling begin 2016 bij uw Kamer kan voorhangen.   
 
Verder onderzoek ik samen met het Zorginstituut de mogelijkheden om de motie 
1
van het lid Leijten uit te voeren. In de motie wordt de regering verzocht een plan 
2
op te stellen om het stuwmeer van bijna 100.000 mensen voor 1 augustus 2017 
leeg te laten stromen. Ik deel de gedachte dat een permanent verblijf in het 
bestuursrechtelijke regime nooit de bedoeling van de wet is geweest. Tegelijkertijd 
maak ik de kanttekening dat uitstroom alleen zinvol is als deze daadwerkelijk 
structureel mogelijk is. Anders  wordt het probleem opgeschoven, omdat er wel 
“even” uitstroom wordt gerealiseerd, maar de kans groot is dat mensen dan snel 
weer schuldachterstand opbouwen en opnieuw instromen.  
 
Tijdens de plenaire behandeling van het wetsvoorstel verbetering wanbetalers-
maatregelen op 15 april 2015 heb ik een aantal toezeggingen gedaan over in deze 
VWS-Verzekerdenmonitor op te nemen informatie met betrekking tot wanbetalers.  
3
In reactie op een verzoek van het lid Bruins Slot (CDA) heb ik toegezegd in de 
monitor gericht aandacht te besteden aan de probleemgroepen die er zijn. Uit de 
vorige monitor bleek dat relatief veel jongeren in het bestuursrechtelijk regime 
zitten. Ook viel toen op dat, gezien de opbouw van de bevolking, relatief veel 
wanbetalers een allochtone herkomst hebben.  
 
In de VWS-verzekerdenmonitor 2015 is wederom inzicht gegeven in de 
kenmerken van de groep wanbetalers in het bestuursrechtelijk regime. Zowel de 
leeftijd, herkomst als de bronnen van inkomen zijn in beeld gebracht. Dit inzicht 
heeft er mede toe geleid dat er is geïnvesteerd in voorlichting gericht op een 
aantal specifieke groepen (zie hoofdstuk 4 van de monitor). De cijfers over 
recidive laten zien dat de groep die voor de tweede keer is aangemeld voor het 
bestuursrechtelijk regime hard is gestegen. Van de totale instroom in de periode 
oktober 2013 tot juni 2015 is 25% al eerder aangemeld geweest.  
 
De leden Bruins Slot (CDA) en Bouwmeester (PvdA) hebben tijdens de hierboven 
4
genoemde wetsbehandeling een motie ingediend waarin de regering wordt 
verzocht met het Zorginstituut en zorgverzekeraars in overleg te gaan over de 
vraag wat de meest voorkomende oorzaken van ‘onterecht aanmelden’ van 
wanbetalers zijn en hiervoor oplossingen te formuleren. In de afgelopen periode 
hebben het Zorginstituut en enkele grote zorgverzekeraars dit op mijn verzoek 
geanalyseerd. Om te beginnen moet een mogelijk misverstand worden 
                                                
1
 Kamerstukken II, 2014/15, 33 683, nr. 48 
2
 Het ‘stuwmeer’ betreft wanbetalers aangemeld tussen 1/9/2009 en 1/10/2010.  
3
 Handelingen II, 33 683, 15 april 2015, pagina 71 
4
 Kamerstukken II, 2014/15, 33 683, nr. 51 
 
Pagina 2 van 6
