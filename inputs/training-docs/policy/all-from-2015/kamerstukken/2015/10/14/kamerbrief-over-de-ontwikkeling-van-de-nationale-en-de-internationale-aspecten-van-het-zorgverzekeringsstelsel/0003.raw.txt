weggenomen. Wanneer gesproken wordt over 'onterechte aanmeldingen', dan zou 
daaruit onbedoeld kunnen worden geconcludeerd dat zorgverzekeraars in deze 
Kenmerk 
 
situaties burgers (verwijtbaar) onterecht aanmelden. Dat is niet het geval. Het 
828596-140767-Z 
begrip 'onterechte aanmelding' als zodanig wordt gehanteerd in het 
 
berichtenverkeer tussen zorgverzekeraars en Zorginstituut in álle gevallen waarin 
een eerdere aanmelding volledig ongedaan wordt gemaakt, en dus geheel wordt 
ingetrokken. De betrokkene wordt dan altijd afgemeld met terugwerkende kracht 
tot de aanmelding. Daarmee is niet gesteld dat de melding, ten tijde van de 
aanmelding, onterecht is geweest. In veel van deze intrekkingen is namelijk 
sprake van een situatie waarbij, als de zorgverzekeraar eerder over de betreffende 
informatie had beschikt, hij de aanmelding niet zou hebben gedaan. Het gaat dan 
vooral over afwijkingen in de informatievoorziening naar de verzekeraars over 
burgers die niet meer premieplichtig zijn (vertrek naar het buitenland, in detentie 
geraakt), of waarbij informatie over getroffen schuldregelingen later binnenkomt 
en met terugwerkende kracht ten gunste van de betrokkene worden verwerkt. 
Ook wordt in circa één op de drie gevallen een terechte aanmelding, hoezeer ook 
rechtmatig, uit coulance-oogpunt toch weer ongedaan gemaakt. Die 
coulancebetrachtiging is maatwerk en wordt altijd op individueel niveau 
vastgesteld.  
 
Uit de analyse blijkt dat minder dan 10% van de zogenoemde onterechte 
aanmeldingen de zorgverzekeraar verwijtbaar is aan te rekenen. Het betreft 
meestal situaties waarbij betalingen van burgers aan incassopartners van de 
zorgverzekeraar nog niet zijn verwerkt. Ondanks dat dit relatief kleine percentage, 
vind ik dit wel een onwenselijke situatie. Het is aan de zorgverzekeraars om het 
betaalverkeer tussen de burger, de incassopartner en zorgverzekeraar adequaat in 
te regelen en van de juiste en snelle informatie te voorzien. Ik heb de 
zorgverzekeraars verzocht dit verder te optimaliseren met hun incassopartners. 
 
Onverzekerden 
5
In de Kamerbrief bij de Verzekerdenmonitor 2014 heb ik verwezen naar de 
evaluatie van de effectiviteit van het opsporingsmechanisme van de Wet 
Opsporing en verzekering onverzekerde zorgverzekering die is gedaan in 2014. Uit 
deze evaluatie bleek dat het systeem van de Wet Opsporing en verzekering 
onverzekerde zorgverzekering in hoge mate doeltreffend en doelmatig is en dat 
het aantal mogelijk verzekeringsplichtige onverzekerden dat in en uit de regeling 
stroomt was gestabiliseerd op circa 4.500 personen per maand. Ook deze monitor 
laat dit aantal zien. 
In het rapport van de evaluatie is verder aangegeven dat naar verwachting 
ongeveer een derde van de personen die instromen achteraf gezien niet 
verzekeringsplichtig blijkt te zijn. Deze mensen doorlopen onnodig het proces van 
de Wet Opsporing en verzekering onverzekerde zorgverzekering. Het betreft met 
name personen die kortdurend in Nederland woonachtig zijn (geweest) zoals 
buitenlandse studenten. Om die reden heeft de SVB maatregelen genomen om de 
groep buitenlandse studenten die uitsluitend om studieredenen in Nederland 
wonen uit de bestandsvergelijking te filteren. De SVB heeft mij laten weten dat 
inmiddels de groep opgespoorde (mogelijk) verzekeringsplichtige onverzekerden is 
verminderd van circa 4.500 personen naar circa 3.000 personen per maand. 
Verder onderzoek is nodig om te bevestigen dat de juiste groep personen uit de 
bestandsvergelijking is gefilterd.  
 
                                                
5
 Kamerstukken II, 2014/15, 33 077, nr. 14 
 
Pagina 3 van 6
