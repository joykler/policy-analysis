> Retouradres Postbus 20350 2500 EJ  Den Haag 
De Voorzitter van de Tweede Kamer 
Bezoekadres: 
der Staten-Generaal 
Rijnstraat 50 
2515 XP  Den Haag 
Postbus 20018 
www.rijksoverheid.nl 
2500 EA DEN HAAG 
Kenmerk 
828596-140767-Z 
Bijlage(n) 
Verzekerdenmonitor 2015 
Correspondentie uitsluitend 
richten aan het retouradres 
 
met vermelding van de 
datum en het kenmerk van 
deze brief. 
Datum 14 oktober 2015 
 
Betreft VWS-Verzekerdenmonitor 2015  
 
 
 
 
Geachte voorzitter, 
 
Hierbij doe ik u de VWS-Verzekerdenmonitor 2015 toekomen. Deze monitor biedt 
een samenhangend beeld van de ontwikkeling van zowel de nationale als de 
internationale aspecten van het zorgverzekeringsstelsel. Met betrekking tot de 
nationale aspecten van het verzekeringsstelsel wordt met name aandacht besteed 
aan de werking van regelingen die gericht zijn op specifieke doelgroepen: 
wanbetalers, onverzekerde verzekeringsplichtigen, onverzekerbare vreemdelingen 
en gemoedsbezwaarden. Bij de internationale aspecten van het 
verzekeringsstelsel wordt aandacht besteed aan de zorgkosten die in het 
buitenland worden gemaakt door verdragsgerechtigden en Zvw-verzekerden. Ten 
slotte gaat de monitor kort in op het zorgstelsel van Caribisch Nederland.  
 
Deze monitor geeft de stand van zaken weer per 31 december 2014. In deze brief 
vat ik mijn bevindingen samen. De belangrijkste zijn:  
 De stijging van het aantal wanbetalers is relatief laag, vanwege een hogere 
uitstroom. Dit komt mede doordat preventieve activiteiten van 
zorgverzekeraars toenemen. Ook de voortgang voor een uitstroomregeling voor 
bijstandsgerechtigden vordert gestaag. Ik verwacht een concept-regeling begin 
2016 bij uw Kamer voor te kunnen hangen. 
 Ik zie geen aanleiding de vijf-euro-maatregel in het kader van de regeling voor 
financiering onverzekerbare vreemdelingen (artikel 122a Zvw) aan te passen. 
 De opsporing van verzekeringsplichtige onverzekerden is succesvol.  
De maandelijkse aanwas van circa 4.500 opgespoorde verzekeringsplichtige 
maar niet-verzekerde personen door slimme filtertechnieken verder is 
verminderd naar circa 3.000 personen per maand.  
 
Wanbetalers 
De monitor laat zien dat de relatief lagere stijging van het aantal wanbetalers in 
het bestuursrechtelijk regime het gevolg is van een hogere uitstroom. Het aantal 
wanbetalers in het bestuursrechtelijk regime is vorig jaar met ruim 11.000 
personen gestegen naar 327.334 personen. Initiatieven van zorgverzekeraars en 
gemeenten, zoals in Amsterdam (uitstroom met betalingsregeling) zorgen voor 
een hogere uitstroom. Ik vind het positief dat ook andere gemeenten samen met 
zorgverzekeraars kijken of vergelijkbare afspraken mogelijk zijn.
