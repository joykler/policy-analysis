de stijging van de kosten voor zorg in Nederland dalen de kosten voor zorggebruik 
in het buitenland.   
Kenmerk 
 
Zvw-verzekerden 
828596-140767-Z 
De zorgkosten van Nederlandse verzekerden in het buitenland zijn in het tweede 
 
jaar op rij gedaald. Dit is een breuk in de trend van de voorgaande jaren, waarin 
de kosten van grensoverschrijdende zorg van Zvw-verzekerden alleen een stijging 
lieten zien. Hieraan kunnen echter geen conclusies worden verbonden. Net als bij 
de zorgkosten van verdragsgerechtigden zijn deze grensoverschrijdende 
zorgkosten afhankelijk van verschillende  factoren. 
 
Caribisch Nederland 
Caribisch Nederland heeft sinds 1 januari 2011 een eigen ziektekostenregeling die 
van rechtswege geldt voor alle rechtmatig wonende en werkende personen op het 
grondgebied van een van de eilanden Bonaire, Saba en St. Eustatius. In het 
Besluit zorgverzekering BES is geregeld wie verzekerd zijn en wie uitgezonderd 
zijn van de verplichte verzekering. In 2014 waren er circa 24.000 verzekerden. De 
zorgverzekering is op de specifieke situatie van de eilanden toegespitst en 
vervangt alle vroegere ziektekostenregelingen, inclusief de algemene verzekering 
bijzondere ziektekosten (avbz). In de afgelopen periode hebben zich de volgende 
ontwikkelingen voorgedaan 
 
Per 1 januari 2015 zijn de aanspraken op fysiotherapie en op mondzorg in lijn 
gebracht met de aanspraken in Europees Nederland. Dat betekent onder meer dat 
de eerste 20 behandelingen fysiotherapie voor eigen rekening komen en dat er 
geen aanspraak meer is op een eenmalige sanering van het gebit. Voorts maakt 
de hielprik per 1 januari 2015 onderdeel uit van het zorgaanbod in Caribisch 
Nederland. 
Op 1 januari 2016 treedt een wijziging van het Besluit zorgverzekering BES in 
werking. Daarin wordt in verband met wijzigingen in het (Nederlandse) Besluit 
uitbreiding en beperking kring verzekerden volksverzekeringen per 1 januari van 
dit jaar, de kring van verzekerden ingevolge het Besluit zorgverzekering BES 
aangepast met het oog op het voorkomen van zowel dubbele verzekering als van 
het ontbreken van verzekering. Tevens is de bepaling inzake premieheffing 
verduidelijkt.  
 
In september 2013 is de commissie Goedgedrag ingesteld om een advies op te 
stellen over de toekomst van zorg in Caribisch Nederland op de lange termijn. De 
commissie heeft in mei 2014 zijn advies afgerond. Het advies van de commissie 
Goedgedrag is volledig overgenomen. In het najaar 2014 is gestart met het 
maken van een planning en wordt uitvoering gegeven aan het advies van de 
commissie Goedgedrag. Dat houdt in dat conform het advies, de zorg in Caribisch 
Nederland in de periode 2014-2020 verder zal worden verbeterd richting een voor 
(Europees) Nederland aanvaardbaar niveau. Het gaat hierbij om het realiseren van 
een goed functionerend, duurzaam stelsel van zorg, dat voor alle rechthebbenden 
in gelijke mate toegankelijk is. 
Hoogachtend, 
 
de minister van Volksgezondheid, 
Welzijn en Sport, 
 
 
 
 
Pagina 5 van 6
