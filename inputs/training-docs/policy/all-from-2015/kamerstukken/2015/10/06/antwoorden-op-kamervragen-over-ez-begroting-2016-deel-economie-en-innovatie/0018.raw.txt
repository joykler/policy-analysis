vormgeving van de UPD, de aanwijzing van de UPD-verlener en in hoeverre postdiensten bij 
pakketpunten kunnen worden ondergebracht.  
 
46  
Hoe gaat het keurmerk veilig internet voor het mkb eruit zien? Wat zijn de gevolgen van het keurmerk 
voor het mkb? 
 
Antwoord 
De inzet is om de cybersecurity van het mkb te versterken. In een eerste verkenning met de markt is 
gekeken naar bestaande keurmerken, hun werkwijze en het draagvlak voor een nieuw keurmerk ten 
behoeve van het mkb. Daarbij kwam naar voren dat de doelstelling van een keurmerk veilig internet 
voor het mkb niet eenduidig is en meerdere aspecten beslaat, variërend van de veiligheid van e-mail 
tot cloud en dataverwerking, tot patch management en tot de hackbaarheid van websites. Dit, in 
combinatie met de diversiteit aan bedrijven waar het mkb uit bestaat (van zzp’er tot een bedrijf met 
250 werknemers), maakt dat geconcludeerd is dat een keurmerk niet het juiste middel lijkt. Het 
traject zal worden voortgezet onder de noemer Cybersecure mkb. Van belang hierbij is het zo veel als 
mogelijk ontzorgen van het (kleine) mkb. De mkb’er moet geholpen worden de juiste stappen te 
zetten, dan wel de juiste maatregelen te nemen. Hiertoe wordt verkend in hoeverre laagdrempelige 
certificeringsystemen voor (kleine) ICT-dienstverleners een rol kunnen spelen. Hierbij zal ook naar 
best practices in andere landen worden gekeken. 
 
47  
Op wat voor manier zullen "regels omtrent intellectueel eigendom worden gemoderniseerd"? 
 
Antwoord 
De modernisering van de intellectueel eigendom regelgeving vindt met name plaats via verdergaande 
harmonisering op Europees niveau. Zo wordt er hard gewerkt aan de totstandkoming van het unitair 
octrooi en het bijbehorende Eengemaakt octrooigerecht, waardoor het voor bedrijven goedkoper en 
gemakkelijker wordt hun innovatie te beschermen in Europa. Ook is er aanzienlijke vooruitgang 
geboekt bij de totstandkoming van een geharmoniseerde EU-regeling voor de wettelijke bescherming 
van bedrijfsgeheimen. Daarnaast worden stappen gezet voor een meer gestandaardiseerd 
merkensysteem in de EU en de Benelux. 
 
Op nationaal niveau wordt ter oriëntatie gesproken met relevante betrokkenen over de invloed van 
technologische ontwikkelingen als 3d-printen op de toekomstbestendigheid van het huidige 
IE-systeem. Of deze ontwikkelingen belemmeringen opleveren voor het gebruik van het IE-systeem of 
dat de huidige IE-regelgeving belemmerend werkt voor de verdere groei van dergelijke technologieën, 
staat momenteel nog niet vast. 
 
48  
Kunt u 10 datasets noemen die nu nog gesloten zijn die u in 2016 openbaar wilt maken? 
 
Antwoord 
In 2015 heeft het ministerie van Binnenlandse Zaken en Koninkrijksrelaties een rijksbrede data-
inventarisatie georganiseerd (Tweede kKamer, vergaderjaar 2014-2015, 32802, nr. 16). Deze eerste 
inventarisatie heeft 550 datasets opgeleverd die direct beschikbaar zijn voor hergebruik door publiek. 
Daarnaast zijn er nog bijna 300 gepland of in onderzoek. Ook het ministerie van EZ heeft daaraan een 
bijdrage geleverd. Voor de stand van zaken op het terrein van EZ verwijs ik u graag naar de website 
18
