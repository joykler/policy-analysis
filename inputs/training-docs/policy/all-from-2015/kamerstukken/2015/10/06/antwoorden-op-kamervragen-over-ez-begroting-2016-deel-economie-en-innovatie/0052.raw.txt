Antwoord 
In de begroting zijn gegevens gepresenteerd over de R&D-uitgaven als percentage van het bruto 
binnenlands product in 2013. Bij de absolute omvang van de R&D-uitgaven is de stand van zaken niet 
veranderd ten opzichte van het beeld dat in de begroting wordt gegeven. Het cijfer voor het bruto 
binnenlands product over 2013 is inmiddels 1,25% naar boven bijgesteld door het CBS. Indien het 
nieuwe cijfer voor het bruto binnenlands product wordt gehanteerd, bedragen de R&D-uitgaven in 
2013 1,96% van het bruto binnenlands product, waarvan 1,09%-punt in de private sector en 0,87%-
punt in de publieke sector. In november zijn voorlopige cijfers van het CBS over de R&D-uitgaven in 
2014 te verwachten. 
 
144  
Hoe groot is het bedrag en het percentage uit het topsectoren-budget dat naar het mkb gaat? 
 
Antwoord 
Op basis van de beleidsdoorlichting van artikel 12 en 13 van de EZ begroting (Kamerstuk 30991, 
nr. 23) kan worden vastgesteld dat van het gehele beleidsbudget voor innovatie en ondernemerschap 
(fiscale regelingen, leningen, garanties en subsidies) bijna 80% naar het mkb gaat. Het gaat hierbij 
zowel om generieke regelingen zoals de fiscale stimulering van innovatie (WBSO en RDA) als 
financiering (o.a. BMKB en Innovatiekrediet) en specifieke regelingen voor de topsectoren (o.a. TKI-
toeslag en mkb-innovatiestimulering (MIT)).  
Ten aanzien van de specifieke regelingen van het topsectoren-budget wordt in de overzichtstabel 
‘bedrijfslevenbeleid en topsectoren’ op pagina 21 en 22 van de begroting van EZ een overzicht 
gegeven. Binnen artikel 12 en 13 van de EZ-begroting zijn alleen de MIT en Internationaal innoveren 
(JTI’s /Eurekaclusters). 
 
145  
Klopt het dat de vaste rijksbijdrage voor de kennisbasis van het Maritiem Research Instituut 
Nederland (MARIN) onder de grens van €3,7 mln. zakt die binnen in de gouden driehoek met de 
MARIN Stakeholders Association (MSA) is afgesproken? Wat is het bedrag dat voor 2016, 2017 en 
2018 wordt begroot? 
 
Antwoord 
Het onderzoek van MARIN wordt door meerdere ministeries gefinancierd, bijvoorbeeld door EZ en 
Defensie. Die financiering kent verschillende vormen, zoals subsidies voor strategisch onderzoek en 
opdrachten voor programma’s of projecten.  
 
Het ministerie van EZ ondersteunt het onderzoek van MARIN onder meer door een rente- en 
aflossingsvrije lening van € 6.806.703,24, door een jaarlijkse bijdrage voor de uitvoering van het 
MARIN R&D Plan en door de subsidieregeling TKI-toeslag. 
Het ministerie van EZ verstrekte MARIN een subsidie van € 3.729.000,- voor de uitvoering van 
onderzoeksprogramma’s uit het MARIN R&D Plan 2014. Ten behoeve van het onderzoek in 2015 heb 
ik MARIN een bedrag van in totaal € 4.617.000,- toegezegd (inclusief een eenmalig budget van 
€ 1.250.000,- voor de uitvoering van samenwerkingsprojecten met de andere TO2-instituten).  
 
Voor het onderzoek door MARIN in de jaren 2016, 2017 en 2018 heb ik achtereenvolgens de volgende 
bedragen op mijn begroting gereserveerd: € 3.288.000,-; € 3.222.000,- en € 3.203.000,-.  
Het ministerie van Defensie maakt gebruik van het onderzoek door MARIN om te kunnen voorzien in 
de eigen kennisbehoefte. Het daarvoor bestemde budget verschilt per jaar. Voor 2015 is een bedrag 
van € 790.000,- toegekend.  
52
