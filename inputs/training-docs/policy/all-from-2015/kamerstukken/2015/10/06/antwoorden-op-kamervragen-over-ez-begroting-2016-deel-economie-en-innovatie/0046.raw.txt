achtergestelde leningenfonds dit jaar wordt geaccrediteerd en eventueel al van de Garantieruimte in 
2015 gebruik zou willen maken.  
 
123  
Wat is de oorzaak van de wijziging van de evaluatiedatum van de Groeifaciliteit van 2016 (zoals 
aanvankelijk voorgenomen) naar 2019? Kan een lijst met bedrijven die in 2013-2014 en 2015 gebruik 
hebben gemaakt van de regeling aan de Kamer gezonden worden? 
 
Antwoord 
De oorzaak van het wijzigen van de evaluatiedatum is dat de NLII met het achtergestelde 
leningenfonds gebruik zal gaan maken van de Groeifaciliteit. Een evaluatie in 2016 zou midden in de 
periode vallen dat het achtergestelde leningenfonds gebruik maakt van de Groeifaciliteit. Om het 
achtergestelde leningenfonds continuïteit te bieden en het gebruik van het achtergestelde 
leningenfonds mee te nemen in de evaluatie is ervoor gekozen de horizon, die voor juli 2017 stond, te 
verschuiven en het evaluatiemoment daarop te laten aansluiten. 
  
De Groeifaciliteit verstrekt een garantie aan financiers die risicodragend vermogen verstrekken aan 
bedrijven. De overeenkomst die de overheid treft voor een garantie is met de deelnemende financiers 
en niet met de bedrijven. De bedrijven kan de overheid dan ook niet openbaar maken, wel de 
deelnemende financiers aan de Groeifaciliteit. De deelnemende financiers zijn te vinden op de website 
van RVO.NL onder het kopje “welke financiers doen mee” bij de Groeifaciliteit.  
 
124  
Wat is de berekening van de 7% premie die gevraagd wordt bij subsidie die een deel van de gemaakte 
kosten uitkeert bij aardwarmteboring? 
 
Antwoord 
De premie is gericht op het tot stand brengen van een revolverend fonds. De 7% premie wordt in het 
fonds gestort en kan eventueel worden benut voor de uitkering. Projecten worden verzekerd voor de 
waarde (temperatuur, druk en volume) die met 90% zekerheid wordt aangetroffen. Concreet betekent 
dit dat in 90% van de gevallen het gerealiseerde thermische vermogen (warmte) gelijk of groter zal 
zijn dan vooraf is berekend. Daaruit volgt dat in principe de overige 10% van de projecten een claim 
legt op de garantieregeling. Dat zal echter niet altijd voor het volle bedrag zijn. Een premie van 7% 
voldoet op de lange termijn om aan deze claims tegemoet te komen. In de voorbereiding van de 
regeling is zeker gesteld dat de premie door initiatiefnemers van aardwarmteprojecten als redelijk 
wordt gezien.  
 
125  
Wat wordt bedoelt met de zin dat aardwarmte 'binnen de SDE+ een van de gunstigste opties' is, 
terwijl daarnaast gesteld wordt dat 'aardwarmte tevens een belangrijke optie is voor het halen van de 
energie- en klimaatdoelen van EZ en de glastuinbouw'? 
 
Antwoord 
Aardwarmte projecten hebben een relatief lage onrendabele top en kunnen dus met minder subsidie 
toe. Binnen de SDE+ komen zij in de laagste categorie uit. Mede om die reden kunnen aardwarmte 
projecten, bijvoorbeeld in de glastuinbouw, bijdragen aan het behalen van de duurzaamheidsdoelen. 
 
 
46
