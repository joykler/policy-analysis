behoeften aan onderzoek voor het versterken van de concurrentiekracht, maatschappelijke thema’s en 
beleidsmatige en wettelijke taken, kan het kabinet in 2017 een onderbouwde keuze maken voor de 
inzet van de rijksbijdrage in een volgende periode. 
 
148  
Is het juist dat met de huidige bezuinigingen de kennisbasis van MARIN in het gedrang komt, terwijl 
scheepvaartveiligheid en schoon vervoer over het water belangrijke thema’s voor het kabinet zijn? 
 
Antwoord 
Scheepvaartveiligheid en schoon vervoer zijn belangrijke thema’s voor het kabinet, met name voor 
het ministerie van Infrastructuur en Milieu. Waar nodig en mogelijk zal MARIN door de overheid 
worden ingeschakeld voor uitvoeren van specifieke projecten en onderzoeken. De kennisbehoefte van 
de verantwoordelijke departementen op het gebied van maatschappelijke thema’s is dus 
medebepalend voor de rijksbijdragen aan MARIN. In die kennisbehoefte kan overigens worden 
voorzien door meerdere instellingen. 
 
149 
- Waarom zijn extra middelen van € 5 mln. nodig voor de uitvoering van de WBSO door RVO.NL? 
Welke extra werkzaamheden gaat RVO.NL uitvoeren voor de WBSO? Wat zijn de totale middelen 
die RVO.NL ontvangt om de WBSO uit te voeren? 
- Hoe verhouden de extra middelen van € 5 mln. voor RVO.NL voor de uitvoering van de WBSO zich 
tot de toelichting op de begroting voor het RVO.NL op pagina 159, waarin wordt gesteld dat de 
taakstelling van Rutte II mede wordt ingevuld door een korting op de uitvoering van de WBSO? 
- Wat is de overweging om deze extra middelen voor de uitvoering van de WBSO door RVO.NL uit 
het TKI-toeslag budget halen? 
- Wat is de achtergrond van het toevoegen van € 1,3 mln. in 2016 en 2017 aan de bijdrage aan het 
RVO.NL? Welke extra activiteiten gaat het RVO.NL hiervoor uitvoeren? Welke bijdrage ontving 
RVO.NL voorheen voor het uitvoeren van de Rijksoctrooiwet? 
 
Antwoord 
Voor het antwoord op deze vraag wordt verwezen naar de respectievelijke antwoorden op de vragen 
360, 354 en 357, 355, 359 en 361 en tenslotte 356 en 362.  
 
150  
Hoe kan het zijn dat u als raming voor 2016 een hoger percentage Research & Development (R&D) 
uitgaven in de publieke sector heeft genoteerd, terwijl dat niet uit de cijfers blijkt? 
 
Antwoord 
Voor 2016 is 0,9% van het bruto binnenlands product als raming gegeven. Dat is gebaseerd op een 
realisatie van 0,88% van het bruto binnenlands product in 2013. De raming voor 2016 is met een 
lagere precisie (één decimaal) gepresenteerd dan de realisatie over 2013 (twee decimalen). De 
raming van 0,9 is daarmee niet op te vatten als een waarde van 0,90, maar als een waarde die 
afgerond op 1 decimaal op 0,9 uitkomt. Die waarde heeft een bandbreedte van 0,85 tot 0,95 rondom 
het getal 0,90. 
 
151  
Waarom is de raming wat betreft private sector uitgaven aan R&D vastgesteld op 1,1%? 
 
54
