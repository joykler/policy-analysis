Antwoord 
Ten grondslag aan de Global Competitiveness Index liggen meer dan 100 indicatoren, verdeeld over 
12 thema’s. Alle thema’s zijn belang voor het concurrentievermogen en weerspiegelen feitelijk de 
meest belangrijke elementen van het ondernemingsklimaat zoals de kwaliteit van instituties, arbeid, 
infrastructuur en de werking van de financiële markten. Ook de uitkomsten van het onderzoek van de 
Worldbank naar het ondernemingsklimaat (Doing Business Report) in termen van regels en 
procedures worden in de GCI verwerkt. 
e
Op de 12 thema’s van de GCI doet Nederland het traditiegetrouw het best op onderwijs (3 ), 
e e e
infrastructuur (3 ) en de geavanceerdheid (5 ) en het innovatievermogen (8 ) van de economie. Op 
thema’s als de macro-economische omgeving, arbeidsmarkt en financiële markten werd de afgelopen 
jaren minder gepresteerd, maar is er in de laatste editie sprake van een duidelijke verbetering.  
 
193  
Kunt u aangeven hoe het plan ‘Goed geregeld, een verantwoorde vermindering van de regeldruk 
2012-2017’ zich verhoudt tot de Europese plannen rondom betere regelgeving? 
 
Antwoord 
Het beleidsprogramma “Goed geregeld, een verantwoorde vermindering van de regeldruk 2012-2017” 
beschrijft de acties van het kabinet om te komen tot vermindering van de regeldruk. 
Onderdeel van dit programma is dat het kabinet zich ook inzet voor een ambitieuze Europese agenda 
op het terrein van vermindering van regeldruk. 
Dat doen wij onder andere door voorstellen te doen voor het aanpakken van concrete knelpunten in 
bepaalde onderdelen van EU-regelgeving die regeldruk veroorzaken. 
Ook worden vanuit Nederland voorstellen gedaan om het EU-regeldrukbeleid te versterken. Een 
voorbeeld daarvan is het pleidooi van Nederland (ondersteund door vele andere lidstaten) voor de 
introductie van reductiedoelstellingen om EU-regeldruk te verminderen. Het kabinet is van mening dat 
de invoering van reductiedoelstellingen gericht op EU-regelgeving in de sectoren die het meest last 
hebben van regeldruk, een belangrijke bijdrage kan leveren aan merkbare vermindering van EU-
regeldruk. Reductiedoelstellingen stellen ons in staat om voortgang te meten en om effectiever te 
sturen op resultaten. 
 
196  
Kunt u een overzicht verschaffen van het aantal werknemers en het aandeel in de totale 
werkgelegenheid voor de sectoren ambachtseconomie, detailhandel, gastvrijheidseconomie, in 
vergelijking met de topsectoren in de periode 2010 tot heden? 
 
Antwoord 
Onderstaande tabel geeft inzicht in de werkgelegenheidsontwikkeling in de gevraagde sectoren in de 
periode 2010 – 2014. Deels betreft dit nog voorlopige cijfers, met name wat betreft het jaar 2014. Het 
gaat hier om de werkgelegenheidscijfers in arbeidsjaren (FTE’s). Omdat de sectorindelingen onderling 
deels kunnen de percentages niet bij elkaar worden opgeteld. Voor de ambachtseconomie zijn alleen 
cijfers voor 2014 beschikbaar en alleen voor het aantal banen (geen FTE’s). Voor de 
ambachtseconomie kan dus geen percentage worden berekend. 
 
 
 
 
 
68
