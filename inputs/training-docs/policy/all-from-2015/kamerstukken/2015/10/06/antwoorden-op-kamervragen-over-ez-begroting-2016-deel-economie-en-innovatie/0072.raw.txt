Antwoord 
Voor de verbetering van groeivaardigheden in het kleinbedrijf werkt EZ samen met KvK en 
veldpartijen, waaronder ook NLevator. NLevator is een stichting van en voor groeiondernemers die het 
ecosysteem voor doorgroeiende ondernemers op nationaal niveau met elkaar verbindt. Om te 
achterhalen wat ondernemers uit het kleinbedrijf nodig hebben om te groeien (incl. op het gebied van 
groeivaardigheden) heeft EZ focusgroepen laten organiseren door de KvK. Aanvullend hierop is een 
vervolgonderzoek uitgezet onder een grotere groep ondernemers uit het kleinbedrijf. Daarnaast wordt 
aansluiting gezocht bij bestaande events om de bewustwording van ondernemers over het belang van 
coaching, mentoring en groeiondersteuning te vergoten en ondernemers groeivaardigheden op te 
laten doen (O.a. Week van de Ondernemer en Accenture Innovation Awards). 
Verder richt EZ samen met KvK en veldpartijen, waaronder NLevator, een platform voor mentoring en 
groeiondersteuning op. De doelen van het platform zijn: (1) zorgen voor transparantie van het 
bestaande aanbod van coaching, mentoring en groeiondersteuning (2) stimuleren van ambitie en de 
bewustwording over het belang groeivaardigheden. De lancering zal naar verwachting begin 2016 
plaatsvinden. Om meer aandacht voor groei in het regulier onderwijs te krijgen, heeft de Erasmus 
Universiteit Rotterdam in opdracht van EZ een open middag georganiseerd over de topondernemers-
regeling, waar kennis- en ervaringsuitwisseling centraal stonden. De topondernemersregeling heeft als 
doel dat studenten hun opleiding afmaken terwijl ze werken aan hun eigen bedrijf en tracht het 
combineren van afstuderen en ondernemen te ondersteunen. 
 
209  
Kunt u aangeven wanneer de onderhandelingen rondom de MKB-Financiering, die eind 2014 gestart 
zijn, resultaat op zullen leveren? 
 
Antwoord  
Afronding van dit traject is mede afhankelijk van de oordeelsvorming van de Europese Commissie. 
Afhankelijk van de snelheid waarmee de Europese Commissie tot een oordeel komt en van de snelheid 
van het uitwerken van de juridische details met de diverse betrokken partijen, bestaat de kans dat 
nog dit jaar een of meer garantieovereenkomsten afgesloten kunnen worden. 
 
210  
Kunt u gedetailleerd aangeven naar welke post welk bedrag is gevloeid bij ‘bevorderen 
ondernemerschap’? 
 
Antwoord 
Voor de begroting 2016 is in totaal € 10,7 mln. aan kas begroot voor Bevorderen Ondernemerschap.  
Op dit moment is de inschatting, op basis van eerdere realisaties, dat dit budget onder andere besteed 
zal worden aan de onderstaande posten.  
Onderwerp Budget (x € 1 mln.) 
Aanvullend Actieplan 6,0 
Topsectoren 1,6 
Techniekpact  0,5 
Transparantie benchmark en corporate 0,5 
governance 
Innovatiegericht inkopen 0,2 
Ondernemerschapsonderwijs en valorisatie 0,5 
72
