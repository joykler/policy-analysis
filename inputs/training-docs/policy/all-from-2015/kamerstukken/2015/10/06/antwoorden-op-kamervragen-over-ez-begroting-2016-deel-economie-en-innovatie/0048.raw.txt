130  
Klopt het dat van de SDE+ voor 2015 nog slechts € 0,5 mld. over is? Klopt het dat overgrote deel 
naar biomassa en wind is gegaan? 
 
Antwoord 
De Rijksdienst voor Ondernemend Nederland (RVO.NL) publiceert als uitvoerder van de SDE+ regeling 
periodiek een overzicht van de stand van de projectaanvragen. Ik verwijs naar de website van RVO.NL 
voor de meest recente stand van zaken (vindplaats http://www.rvo.nl/subsidies-
regelingen/stimulering-duurzame-energieproductie-sde). Uit het overzicht van 10 september 2015 kan 
opgemaakt worden dat de beschikbare verplichtingenruimte voor 2015 van € 3,5 mld. ruim is 
overtekend. Momenteel is RVO.NL bezig met de beoordeling van de ingediende projectaanvragen en 
om deze vervolgens te beschikken. Pas na afronding van dit proces is een zinvolle uitsplitsing per 
technologie te maken.  
 
131  
Klopt het dat er slechts 40 zon-PV projecten zijn gehonoreerd voor SDE+? Klopt het er al 16 PV-
projecten zijn afgewezen? 
 
Antwoord 
Uit informatie van de Rijksdienst voor Ondernemend Nederland (RVO.NL) blijkt dat op 10 september 
40 zon-PV projecten zijn gehonoreerd. 16 projecten zijn ingetrokken door de aanvrager of afgewezen 
omdat de aanvraag inhoudelijk niet voldeed. 
 
132  
Hoeveel SDE+ middelen zullen er tot 2020 respectievelijk 2023 worden uitgegeven aan biomassa 
(bijstook)? Hoeveel SDE+ middelen zullen er tot 2020 respectievelijk 2023 worden uitgegeven aan 
wind? Hoeveel SDE+ middelen zullen er tot 2020 respectievelijk 2023 worden uitgegeven aan zon-PV? 
Hoeveel SDE+ middelen zullen er tot 2020 respectievelijk 2023 worden uitgegeven aan warmte? 
 
Antwoord 
Met uitzondering van wind op zee wordt in de SDE+ ex ante geen specifiek budget per categorie wordt 
gereserveerd. Hierdoor is ex ante een uitsplitsing per technologie niet te geven. Zie voor een nadere 
toelichting het antwoord op vraag 3. 
 
133  
Wordt overwogen om de middelen SDE+ die aan biomassa-bijstook wordt besteed te maximeren? 
Wordt overwogen om voor de middelen SDE+ die aan zon en wind worden besteed een substantieel 
bedrag te reserveren? 
 
Antwoord 
Nee. Het maximum aan meestook is bepaald op totaal 25 PJ per jaar. Op deze manier worden de 
SDE+ middelen die aan biomassa-bijstook worden besteed al indirect gemaximeerd. Indien de 
volledige 25 PJ (maximale productie van hernieuwbare energie per jaar door bij- en meestook) dit jaar 
beschikt wordt tegen de door ECN en DNV GL berekende basisbedragen is een verplichtingenruimte 
nodig van circa € 4,3 mld. Naar de huidige inzichten zou daarvan dan circa € 3 mld. daadwerkelijk 
worden uitbetaald in een periode van 8 jaar. Verder wordt niet overwogen om een substantieel deel 
van de SDE+ middelen voor zon en wind te reserveren. In het Energieakkoord is afgesproken om het 
aandeel hernieuwbare energie te laten stijgen tot 14% in 2020 en 16% in 2023. Om deze doelstelling 
48
