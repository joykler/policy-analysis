Antwoord 
Er vindt geen officiële evaluatie plaats van de twee DEI tenders in 2015. Uiteraard wordt de ervaring 
van dit jaar wel meegenomen om te kijken hoe we de regeling voor 2016 weer zo optimaal mogelijk 
vorm kunnen geven, indachtig de doelen uit het Energieakkoord.  
 
260  
Hoe groot is het CO2 weglek risico en waaruit bestaan de indirecte kosten in het kader van ETS? 
 
Antwoord 
Het risico op koolstoflekkage verschilt per product en sector en is een combinatie van de 
koolstofintensiteit van het productieproces en de mate waarin het product over de grenzen van de EU 
verhandeld wordt. Bij een stijging van de prijs van een emissierecht neemt het weglekrisico toe. Voor 
een beschrijving van de indirecte kosten verwijs ik kortheidshalve naar het antwoord op vraag 253. 
 
261  
Hoe reëel is het dat in 2016 inderdaad een definitief investeringsbesluit over ROAD genomen gaat 
worden? 
 
Antwoord 
Voor het antwoord op deze vraag verwijs ik naar het antwoord op vraag 239. 
 
262 
Wat zijn de kosten per miljard m3 wanneer wordt uitgegaan van € 1,1 mld. derving gasbaten in 2015? 
 
Antwoord 
Bij een gasprijs van € 0,20 per m3 bedraagt de derving aan aardgasbaten ongeveer € 175 mln. per 
miljard m3 Groningengas (transactiebasis, incl. Vpb). 
 
263  
Kunt u aangeven waar de extra SDE+ inkomsten van € 180 mln. en € 208 mln. in respectievelijk 2019 
en 2020 vandaan komen ten opzichte van de geüpdatete tabel geraamde kasuitgaven en gevolgen 
voor de lastenontwikkeling 2013 – 2031 zoals die bij de beantwoording van de feitelijke vragen 
begroting EZ 2014 aan de Kamer zijn toegezonden (vraag 254)? 
 
Antwoord 
In de geactualiseerde tabel over de lastenontwikkeling als gevolg van de Opslag Duurzame Energie 
(ODE) die in 2013 aan de Kamer is gezonden is – afgezien van afrondingen – sprake van het 
abusievelijk buiten beschouwing laten van een maatregel uit het Energieakkoord die ook ten laste 
komt van de ODE. Het betreft een in het Energieakkoord genoemde reserve van € 375 mln. om te 
borgen dat het doel 2020 wordt bereikt. Dit heeft gevolgen voor de hoogte van de ODE uitsluitend 
voor de jaren 2019 en 2020. Voor een gecorrigeerde versie van de tabel wordt hier volstaan met een 
verwijzing naar het antwoord op vraag 265.
