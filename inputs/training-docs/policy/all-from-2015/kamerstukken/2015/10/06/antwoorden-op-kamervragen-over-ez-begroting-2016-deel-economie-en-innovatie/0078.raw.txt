Antwoord 224, 227 
Mijn voornemen is om het ondernemingsdossier door te ontwikkelen naar een digitale landingsplaats 
die bedrijven helpt zaken te doen met de overheid, naar analogie van “ mijn overheid voor burgers”. 
Dat wordt “mijn overheid voor bedrijf”, gericht op alle ondernemers. Laagdrempelige toegang wordt 
bij voorkeur geregeld via het digitale ondernemersplein, dat nu al 500.000 bezoekers per maand 
heeft. Dit speelt in op de behoefte aan meer samenhang tussen alle digitale voorzieningen van de 
overheid voor ondernemers en zal ook leiden tot een aanzienlijke verhoging van het aantal gebruikers. 
Bij de eerstvolgende voortgangsrapportage regeldruk zal ik u over de concrete uitwerking informeren.  
Daarnaast richt ik mij op het continueren van de samenwerking met branches, die aangesloten zijn op 
het OD. Daarbij gaat het vooral om ondersteuning van naleving van regels door de overheid. Daarvoor 
worden regelhulpen ontwikkeld. Dat is maatwerk, dat op korte termijn niet leidt tot een groot aantal 
nieuwe gebruikers.  
Voor branches is continuïteit van het Ondernemingsdossier groot belang. Die continuïteit zal ik met de 
doorontwikkeling van het Ondernemingsdossier naar "mijn overheid voor bedrijf" bereiken. 
 
225  
Kunt u aangeven hoe vaak de website www.ondernemersplein.nl per maand wordt bezocht? 
 
Antwoord 
Per maand zijn er zo’n 500.000 bezoeken aan de website www.ondernemersplein.nl 
 
226  
Hoe verhoudt zich de extra aandacht voor het ontwikkelen van digitale vaardigheden bij de 
beroepsbevolking met de trend van meer ondernemers, incl. zzp’ers, waar ondernemersvaardigheden 
(ook) van belang zijn? 
 
Antwoord 
Zowel digitale vaardigheden als ondernemers vaardigheden zijn hard nodig om in te kunnen spelen 
snelgroeiende technologische ontwikkelingen. Ontwikkelingen als big data, cloud computing en cyber 
security vragen om andere vaardigheden van (toekomstige) ondernemers. ICT kan niet alleen een 
belangrijke bijdrage leveren aan de groei en het verbeteren van de concurrentiepositie van bedrijven, 
het zorgt ook voor een veelheid aan nieuwe commerciële kansen voor start ups en bestaande 
bedrijven. Met initiatieven als Booking.com en Uber ontstaan nieuwe markten en nieuwe marktkansen. 
Om die kansen te kunnen benutten moeten ondernemers wel beschikken over voldoende ICT-kennis. 
Zo maken veel mkb’ers nog onvoldoende gebruik van de mogelijkheden die ICT biedt voor 
(product)innovatie.  
Binnen het programma Digivaardig, waarvan EZ mede-initiatiefnemer is, de online cursus 
www.slimmerondernemenin1minuut.nl ontwikkeld om ondernemers digitaal vaardiger te maken. Ook 
de ‘ondernemers van de toekomst’ moeten al voorbereid zijn op de razendsnelle technologische 
ontwikkelingen. Daarom wordt binnen vier jaar op alle basisscholen structureel Wetenschap & 
Technologie, waartoe ook ICT behoort, ingevoerd, een van de acties uit het Techniekpact. Daarnaast 
zet EZ zich samen met KvK en veldpartijen in het programma Ambitie en Groeivaardigheden in om de 
groeivaardigheden van ondernemers (breder dan alleen digitale vaardigheden) in het kleinbedrijf te 
verbeteren.  
 
228  
Kunt u aangeven op welke herkomstmarkten en doelgroepen het NBTC-budget exact wordt ingezet?
