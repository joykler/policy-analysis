cofinanciering moet worden opgebracht dat minimaal even hoog is als de Europese gelden. Deze 
nationale cofinanciering kan worden opgebracht door de rijksoverheid, decentrale overheden en 
private partijen. Vanuit het Rijk is voor de periode 2014-2020 voor de EFRO-programma’s, inclusief de 
INTERREG A-programma’s, een totaalbudget van 140 miljoen euro aan cofinanciering beschikbaar. Dit 
bedrag is mede gebaseerd op het relatieve aandeel Rijkscofinanciering in de totale EFRO-investeringen 
in de voorgaande periode (2007-2013). Uitgangspunt is dat Rijkscofinanciering wordt ingezet voor 
EFRO- en INTERREG-projecten die bijdragen aan het bereiken van nationale beleidsdoelen op het 
gebied van innovatie, zoals de Actieagenda Smart Industry (Fieldlabs), energie en het MKB. De daling 
in het budget tussen 2015 en 2016 in de begroting wordt veroorzaakt door een aflopende budgetreeks 
voor uitfinanciering van Rijkscofinanciering in de EFRO programmaperiode 2007-2013. 
 
338  
Kunnen de middelen uit het Toekomstfonds, waar vanaf 2018 een buffer wordt opgebouwd van 
€ 50 mln. voor de niet renderende investeringen in fundamenteel en toegepast onderzoek, ex ante 
worden ingezet voor het formuleren van onderzoeksprojecten voor de oplossing van maatschappelijke 
vraagstukken? 
 
Antwoord 
Zoals aangegeven in mijn brief van 16 september 2014 over het Toekomstfonds (Tweede Kamer, 
vergaderjaar 2014–2015, 34000-XIII, nr. 5) is onderzoek in de regel niet volledig revolverend. Om 
het niet-revolverende deel af te dekken heeft het kabinet de buffer hiervoor bestemd. Deze buffer is 
bedoeld om tekorten van het fonds af te dekken. 
Aanvragen voor een lening op grond van de regeling voor onderzoeksfaciliteiten worden onder meer 
beoordeeld op hun bijdrage aan oplossingen van maatschappelijke vraagstukken, zoals de verwachte 
bijdrage aan duurzaamheid, veiligheid, lichamelijke of geestelijke gezondheid.  
 
339  
Wat is de verhouding van het rendement van de overheidsinvestering ten opzichte van het rendement 
van private investeerders bij de verschillende instrumenten voor MKB-financiering? 
 
Antwoord 
Dit verschilt per instrument. Aan de ene kant van het spectrum vinden we DVI, waar de overheid 
onder de zelfde voorwaarden deelneemt als private partijen. Ook bij de GO deelt de overheid gelijk 
mee in het resultaat dat op de gegarandeerde lening wordt behaald. Dat is het geval omdat deze 
instrumenten zich richten op een late fase van de marktontwikkeling. Bij instrumenten die zich op de 
start- of innovatieve fasen van de bedrijfsontwikkeling richten is dit niet mogelijk, daar is de beloning 
voor de private investeerder groter dan die voor de overheid, omdat die private investeerders anders 
niet dit soort bedrijven financiert. 
 
340  
Wanneer verwacht het kabinet mogelijk meevallers uit de gasbaten voor het Toekomstfonds? 
 
Antwoord 
Het valt niet te voorspellen hoe de gasprijs zich zal ontwikkelen. Het is daarom op voorhand niet te 
zeggen of zich meevallers zullen voordoen. 
 
 
 
109
