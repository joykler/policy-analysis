Antwoord 
De WBSO en de RDA zijn gericht op het verlagen van kosten van speur- en ontwikkelingswerk. De 
innovatiebox richt zich niet op de kosten, maar op de behaalde positieve resultaten van speur- en 
ontwikkelingswerk. Onder de innovatiebox wordt het gedeelte van de winst dat samenhangt met 
innovatieve activiteiten, als aan de voorwaarden wordt voldaan, lager belast in de vennootschaps-
belasting. De innovatiebox is daarmee een belangrijk instrument voor het bevorderen van een 
aantrekkelijk en concurrerend vestigingsklimaat voor innovatieve bedrijven. De innovatiebox is in 
tegenstelling tot de WBSO sterk verweven met de systematiek van de vennootschapsbelasting. Gezien 
deze verwevenheid is het noch wenselijk noch mogelijk deze te integreren met de WBSO.  
 
157 
Heeft u overwogen om de innovatiebox en de WBSO samen te voegen? 
 
Antwoord 
Nee, zie het antwoord op vraag 156. 
 
158  
Welke invloed zal de invoering van het unitair octrooi hebben op het totaal aantal door Nederlandse 
bedrijven geoctrooieerde uitvindingen? 
 
Antwoord 
Het unitair octrooi maakt het voor uitvinders, bedrijven of instellingen gemakkelijker, transparanter en 
goedkoper om hun vinding te beschermen in Europa. Met een unitair octrooi verkrijgt een aanvrager 
met één aanvraag bescherming met dezelfde reikwijdte in alle deelnemende lidstaten. Dit betekent 
een verlaging van administratieve kosten. De octrooihouder betaalt hiervoor één jaarlijkse 
instandhoudingstaks. In het geval van een geschil over het unitair octrooi hoeft de octrooihouder 
slechts één keer te procederen in eerste aanleg, namelijk bij het Eengemaakt octrooigerecht. Dit 
betekent lagere proces- en advocaatkosten. 
 
Nederlandse bedrijven die de kosten van octrooibescherming betalen uit hun R&D budget houden 
meer R&D budget over voor onderzoek. Hoe dat zich vertaalt in toekomstige aantallen aanvragen kan 
niet op voorhand worden voorspeld. 
 
159 Hoeveel bedrijven hebben gebruik gemaakt van de WBSO sinds 2012, uitgesplitst naar Groot-, 
Midden- en Klein Bedrijf? 
 
Antwoord 
Onderstaande tabel geeft weer hoeveel bedrijven in 2012 tot en met 2014 een S&O-verklaring of een 
RDA-beschikking hebben ontvangen uitgesplitst naar Groot-, Midden- en Klein Bedrijf.  
 
Toekenningen  2012   2013   2014 
WBSO           
Aantal bedrijven dat gebruik maakt van de     
22.220 22.640 22.970 
1
WBSO 
Waarvan: klein (< 50 werkzame personen) 19.550   19.383   19.693 
57
