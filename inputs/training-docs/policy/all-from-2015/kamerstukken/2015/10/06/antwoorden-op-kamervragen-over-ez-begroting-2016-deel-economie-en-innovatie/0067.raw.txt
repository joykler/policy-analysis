worden gerealiseerd. De omvang is moeilijk te schatten, maar het gaat daarbij volgens PwC om 
meerdere miljarden euro’s. 
 
190  
Wat wordt verstaan onder een Human Capital agenda ICT? 
 
Antwoord 
ICT is van groot belang voor innovatie en economische groei. Ten opzichte van andere landen scoort 
Nederland goed. Nederland staat vijfde op de lijst van concurrerendste economieën ter wereld (The 
Global Competitiveness Report van het World Economic Forum). Ook als het gaat om het aantal 
e
hooggeschoolde werkenden tussen de 25 en 54 jaar oud doet Nederland het relatief goed (9 Human 
Capital Report 2015, World Economic Forum). Door snel groeiende ontwikkelingen zoals big data, 
cloud computing, cyber security en rapid prototyping (waaronder 3D) is er een continue behoefte aan 
up to date kennis en goed gekwalificeerde ICT’ers.  
 
Als Nederland haar goede positie wil vasthouden (of zelfs wil verbeteren) dan is het noodzakelijk dat 
we blijven investeren in voldoende en kwalitatief goed opgeleide en vakbekwame ICT-professionals. 
Hiertoe ontwikkelt het Team ICT, onder leiding van boegbeeld René Penning de Vries, een Human 
Capital Agenda. De doelstellingen van de Human Capital Agenda van het Team ICT zijn: 
1. Verbetering van de aansluiting tussen vraag (bedrijfsleven) en aanbod (onderwijs) en  
2. Stimuleren Leven Lang Leren 
 
Om de Human Capital Agenda tot een succes te maken is medewerking en commitment van alle 
partijen nodig. Samen met het bedrijfsleven en de onderwijssector worden de komende tijd concrete 
acties uitgewerkt die moeten leiden tot een toename van de instroom in ICT-opleidingen. Voorbeelden 
hiervan zijn beurzen, gastdocentschappen, stages, etc. Om Leven Lang Leren te stimuleren worden 
bedrijven ondersteund bij de ontwikkeling van een passend personeelsbeleid.  
Het Team ICT zal hierbij nauw samenwerken met het Techniekpact, de topsectoren die ook een eigen 
Human Capital Agenda hebben en de onderwijswereld. 
 
191  
Waarom is de trend in het aandeel snelle groeiers sinds 2013 dalende en wat zijn de maatregelen om 
die trend om te buigen? 
 
Antwoord 
Er is op dit moment geen verklarend onderzoek voor de dalende trend beschikbaar. Wel zijn er voor 
de hand liggende factoren. De belangrijkste daarvan is dat snelle groei berekend wordt op basis van 
werkgelegenheidsgroei bij bedrijven over een periode van 3 jaar. De cijfers van de laatste jaren 
worden waarschijnlijk sterk(er) beïnvloed door het feit dat in de periode (2011-2013) de arbeidsmarkt 
zich negatief ontwikkelde. In een dergelijke conjunctuur zijn er relatief minder bedrijven bezig met het 
uitbreiden van hun personeelsbestand.  
 
192  
Is er onderzoek beschikbaar waarin het verband tussen de positie van Nederland in de Global 
Competitive Index en de elementen van een goed ondernemingsklimaat wordt belicht? Zo ja welk, en 
wat zijn de uitkomsten?
