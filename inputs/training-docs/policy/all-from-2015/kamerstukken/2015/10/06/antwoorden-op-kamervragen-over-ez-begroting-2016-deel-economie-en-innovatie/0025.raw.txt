de ontwikkelingen in de behoeften en het gedrag van gebruikers van de UPD zal de overheid ook in de 
toekomst een rol blijven spelen in het borgen van de UPD.  
 
63 
Hoe worden de verwachtingen en behoeften van overheidsdienstverleners, burgers en bedrijven 
gemonitord bij het aanjagen van de Generieke Digitale Infrastructuur? 
 
Antwoord 
Het kabinet hecht grote waarde aan de verwachtingen van bedrijven en burgers bij het vormgeven 
van de digitale overheid en de Generieke Digitale Infrastructuur. Daarom houden de departementen 
op verschillende manieren rekening hiermee. Zo heeft het ministerie van EZ een klankbordgroep 
ingericht waarin vertegenwoordigers van het bedrijfsleven, koepel- en brancheorganisaties en de 
wetenschap met overheidsdienstverleners van gedachten wisselen over de wensen en ontwikkelingen 
in de digitale overheid voor bedrijven. Deze klankbordgroep wordt sinds begin 2015 voorgezeten door 
de Digicommissaris, de heer Bas Eenhoorn. Het ministerie van BZK heeft een vergelijkbare 
klankbordgroep ingericht voor burgers en hun organisaties. Daarnaast zijn bedrijven betrokken in de 
publiek-private aansturing van een aantal voorzieningen voor de digitale overheid voor bedrijven. Zo 
worden bijvoorbeeld de afsprakenstelsels rond eHerkenning, e-factureren en Standard Business 
Reporting aangestuurd door publiek-private overleggen. 
Met de overheidsdienstverleners is intensief contact in verschillende zogenoemde afnemersraden voor 
de voorzieningen van de digitale overheid, zoals het Handelsregister. Verzoeken tot wijziging of 
doorontwikkeling van digitale voorzieningen komen in deze overleggen aan de orde. Verder 
overleggen de verschillende ministeries met de uitvoeringsorganisaties van de overheid en de mede-
overheden in de overleggen rond de Digicommissaris, zoals het Nationaal Beraad Digitale Overheid. 
Tenslotte voert mijn ministerie regulier overleg met de verschillende uitvoeringsorganisaties en ZBO’s 
die onder de verantwoordelijkheid van EZ vallen, zoals de Rijksdienst voor Ondernemend Nederland 
en de Kamer van Koophandel. 
 
64  
Wat is het aandeel snelle groeiers binnen het Klein Bedrijf (KB) (<50 werkzame personen) en het 
Midden Bedrijf (MB) (50-250 personen) voor de periode 2010 – heden? 
 
Antwoord 
Het aantal snelle groeiers binnen het klein bedrijf (kb) en het midden bedrijf (mk) voor de periode 
2010-heden is niet bekend. De reden is dat voor het berekenen van cijfers over snelle groeiers wordt 
aangesloten bij het daarvoor opgestelde protocol door de OECD en Eurostat.  
Daarbinnen worden meerdere varianten en detailleringen van het cijfer geproduceerd. Het gaat dan 
o.a. om uitsplitsingen naar hoofdsectoren van de economie en ook is er een apart cijfer voor gazelles 
(jong, snel groeiende bedrijven). Uitsplitsingen naar grootteklasse maken geen onderdeel uit van dit 
protocol.  
 
65  
Kunt u een overzicht verschaffen van de stroom kapitaal vanuit de VS dat is geïnvesteerd in 
Nederlandse mkb-bedrijven, met een onderscheid naar startups, snelle groeiers en overig, voor de 
periode 2010 tot heden? Kunt u daarbij aangeven, per jaar, hoeveel bedrijven zijn ‘weggekocht’ (naar 
de VS)?
