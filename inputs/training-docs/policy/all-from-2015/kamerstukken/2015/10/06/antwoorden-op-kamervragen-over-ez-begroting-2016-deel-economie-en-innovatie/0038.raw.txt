93  
Hoeveel publiek geld gaat er in totaal om in de topsectoren en via welke regelingen lopen die 
geldstromen? 
 
Antwoord 
Voor een totaaloverzicht van de publieke middelen is in de beleidsagenda van de EZ-begroting de 
overzichtstabel Bedrijfslevenbeleid en topsectoren opgenomen (pagina 21-22). Deze tabel bestaat uit 
twee onderdelen. Een generiek deel met de generieke instrumenten voor fiscale innovatiestimulering, 
financiering en internationaal ondernemen waarvan alle bedrijven (ook buiten de topsectoren) kunnen 
gebruik maken en een specifiek deel met specifieke instrumenten voor de topsectoren. In de tabel is 
aangegeven om welke regelingen het gaat en ook in welk artikel van de begroting van het betreffende 
departement de regeling is terug te vinden. 
 
94  
Hoe wordt de € 275 mln. van de Nederlandse Organisatie voor Wetenschappelijk Onderzoek (NWO) 
voor de topsectoren besteed? 
 
Antwoord 
Het Kennis- en Innovatiecontract 2016-2017 wordt op 5 oktober 2015 ondertekend. Daarin is 
vastgelegd hoe de € 275 mln. per jaar van NWO wordt ingezet op de topsectoren. Grosso modo gaat 
er jaarlijks zo'n 120 miljoen euro naar privaat publieke samenwerking (PPS) en zo'n € 100 à 110 mln. 
naar privaat publieke programmering (PPP). De rest van de bijdrage van € 275 mln. wordt ingezet 
voor vrij onderzoek gericht op de topsectoren en voor uitvoeringskosten van NWO (5%). 
 
95  
Waarom fluctueert het begrote bedrag voor het Innovatiefonds MKB+ per jaar zo sterk? 
 
Antwoord 
Bij het totstandkoming van het Innovatiefonds MKB+ is een zo realistisch mogelijke raming gemaakt 
van de kasuitputting van het innovatiefonds MKB+, dat met ingang van de begroting 2015 met de 
Nota van Wijziging onderdeel is van het Toekomstfonds. 
De meerjarige raming van de leningen die vanuit het Toekomstfonds (artikel 19) worden verstrekt 
wordt mede bepaald door aannames ten aanzien van het ritme van terugontvangsten, die per 
instrument kunnen verschillen. Daardoor heeft de meerjarige raming een grillig patroon.  
Aangezien sprake is van een fondsconstructie blijven in enig jaar niet benutte middelen beschikbaar 
binnen het Toekomstfonds.  
 
96  
Welk type bedrijven profiteert van de instrumenten ter bevordering van de internationale 
innovatiesamenwerking (Europese cofinanciering, innovatie-attachés, technologiemissies) en voor 
welk type bedrijven zijn deze instrumenten minder geschikt? 
 
Antwoord 
De instrumenten staan met name open voor high-tech mkb bedrijven met innovaties die op korte 
termijn (binnen 3 jaar) een marktintroductie zullen hebben. Daarin werken zij overigens vaak samen 
met kennisinstellingen. De instrumenten zijn met name geschikt voor projectvoorstellen waar de 
marktimpact en het Europees/internationale samenwerkingskarakter het beste naar voren komt. Niet 
alleen via financiële instrumenten wordt innovatie samenwerking bevorderd, maar ook door gerichte 
38
