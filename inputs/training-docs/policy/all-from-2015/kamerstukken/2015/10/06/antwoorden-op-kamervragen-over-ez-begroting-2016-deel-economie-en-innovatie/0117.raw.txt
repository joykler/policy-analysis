uitvoering aan de motie door de vrijstelling pas in te voeren vanaf het moment dat de rendements-
eisen voor kolencentrales die het kabinet in wil voeren van kracht zijn. Indien niet alle kolencentrales 
per 1 juli 2017 zouden voldoen aan de aangescherpte rendementseisen zal het kabinet de vrijstelling 
van de kolenbelasting voor elektriciteitsproductie intrekken. 
 
371  
Wanneer verwacht u het overzicht te kunnen delen met de Kamer, dat wordt verzocht in de motie 
(Kamerstuk 34058 – 3), ruim voor de behandeling van de wet STROOM? 
 
Antwoord 
Het stuk waar de vraag naar verwijst betreft de memorie van toelichting bij het wetsvoorstel 
windenergie op zee. Voor de beantwoording van de vraag ga ik ervan uit dat de motie Van Tongeren 
c.s. bedoeld wordt (Kamerstuk 34058, nr. 33) waarin wordt gevraagd om een overzicht van de totale 
kosten van het net op zee en de kosten van het net voor de eerste kavels in Borsele. Dit overzicht heb 
ik uw Kamer op 22 juli 2015 toegestuurd (Kamerstuk 33561, nr. 21). 
 
372  
Kunt u tabelsgewijs een overzicht geven van alle subsidies en financieringsregelingen op het gebied 
van landbouw, zoals de garantstelling landbouw, de graasdierpremie, groen en doen, intelligente 
netten, etc., inclusief het budget, het gebruik, de kosten en de doelmatigheid van de regeling? 
 
Antwoord 
In het subsidieoverzicht (pagina 224 van Ontwerpbegroting 2016) zijn alle subsidies opgenomen die 
EZ verstrekt. De subsidietotalen in dit overzicht sluiten per artikel aan bij de standen in de budgettaire 
tabellen. Indien de regeling is geëvalueerd, is een verwijzing/hyperlink naar desbetreffende evaluatie 
opgenomen. De doelmatigheid komt aan de orde bij een evaluatie van een subsidieregeling.  
De garantstellingen zijn in het overzicht van risicoregelingen (pagina 28 van Ontwerpbegroting 2016) 
opgenomen. Voor de volledigheid zijn deze garantstellingen ook in het onderstaande overzicht 
opgenomen. 
De Groen en Doen subsidie is voor 2016 niet gebudgetteerd maar er is in 2015 wel een subsidie 
verstrekt. Voor de volledigheid is deze subsidie ook in het onderstaande overzicht opgenomen. 
De Graasdierpremie valt onder GLB pijler 1: het Europees Landbouwgarantiefonds (ELGF). De 
Graasdierpremie bedraagt € 3,5 mln. per jaar. Het is Europees geld dat niet op mijn begroting staat, 
maar ik heb voor de besteding van Europese middelen wel een bijlage aan de EZ begroting 
toegevoegd. De bijlage Europese geldstromen staat op bladzijde 217 van de EZ begroting. In dit 
overzicht worden de belangrijkste maatregelen genoemd en er wordt verwezen naar relevante Tweede 
Kamer brieven. Zoals Kamerstukbrief 28625, nr. 194 over de implementatie in Nederland van het 
Gemeenschappelijk Landbouwbeleid voor de periode 2014 – 2020. Hierin staat ook een toelichting op 
de Graasdierpremie. Onder de Topsector Energie vallen de intelligente netten (pagina 78 van de EZ-
begroting). Het betreft hier geen subsidieregeling.  
 
 
 
 
 
 
 
 
117
