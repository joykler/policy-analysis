overzicht van maatregelen die een effect hebben op de regeldruk. Er is in de voorjaarsrapportage van 
2015 voor € 2,3 mld. aan concrete maatregelen in kaart gebracht.  
 
73  
Kunt u aangeven middels welke wet en regelgeving het kabinet er voor gaat zorgen dat minder 
Nederlandse huizen op het gasnetwerk worden aangesloten? 
 
Antwoord 
Het ontberen van een aansluiting op het gasnetwerk betekent in de praktijk dat er aansluiting op een 
warmtenet moet zijn, of dat verwarming in de winter elektrisch moet plaatsvinden. Het wetsvoorstel 
STROOM (elektriciteits- en gaswet) regelt dat er op gemeenteniveau uitzonderingen gemaakt kunnen 
worden voor de aansluitplicht voor systeembeheerders voor gas. Hierdoor kunnen er warmtenetten in 
plaats van gasnetten komen, of kan gekozen worden voor een all electric wijk. Hiernaast wordt de 
warmtewet geëvalueerd en in 2016 in lijn met de warmtevisie (Kamerstuk 30196, nr. 305) herzien. 
 
74  
Hoeveel geld is er in 2016 beschikbaar voor het stimuleren dat Nederlandse huizen en bedrijven 
minder door gas en meer door duurzame warmte en restwarmte worden verwarmd? 
 
Antwoord 
Er zijn geen specifieke middelen gereserveerd voor het stimuleren van verwarming van huizen en 
gebouwen door duurzame warmte en restwarmte. De genoemde opties zijn onderdeel van de 
bestaande stimuleringsinstrumenten. Nu gaat bijvoorbeeld ongeveer de helft van het SDE+-budget 
naar hernieuwbare warmte, maar niet alle hernieuwbare warmte wordt voor verwarming van huizen 
en gebouwen gebruikt. Zie http://www.rvo.nl/subsidies-regelingen/sde/behandeling-aanvragen/stand-
van-zaken-sde-2015. In de Warmtevisie (Kamerstuk 30196, nr. 305) is ook aangegeven dat 
verduurzaming van de warmtevraag begint bij energiebesparing. Regelingen voor energiebesparing in 
de gebouwde omgeving staan op de begroting van het ministerie van Binnenlandse Zaken en 
Koninkrijksrelaties, zoals de STEP regeling voor energiebesparing in de huursector beneden de 
liberalisatiegrens. Budget van deze regeling is € 400 mln. Duurzame warmte en restwarmte maken 
onderdeel uit van de energieprestatie bepalingsmethodiek en kunnen derhalve ook binnen de STEP 
regeling gesubsidieerd worden.  
 
75  
De NAM moet voor 1 juli 2016 een winningsplan indienen voor de jaren 2017 en verder, wat gebeurt 
er als deze datum door de NAM niet gehaald wordt? 
 
Antwoord 
Middels het instemmingsbesluit van januari 2015 betreffende de periode 2014 tot en met 2016 wordt 
NAM verplicht tot het indienen van een winningsplan voor 1 juli 2016. Ik zie vooralsnog geen 
aanleiding om te veronderstellen dat de NAM dit niet zal halen. 
 
76, 81 en 83 
Mochten onderzoeksboringen naar schaliegas mogelijk worden indien het kabinet hiertoe eind 2015 
besluit, zal dan voor elke boorlocatie voor schaliegas ook naar de mogelijkheden van geothermie 
gekeken worden? 
 
31
