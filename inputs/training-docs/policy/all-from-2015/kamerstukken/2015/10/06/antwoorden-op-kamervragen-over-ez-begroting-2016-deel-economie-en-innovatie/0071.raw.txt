daarnaast voornemens om het Achtergestelde Leningenfonds van NLII via de groeifaciliteit te 
faciliteren. Hiervoor is reeds een reservering gedaan op de EZ-begroting. 
 
205  
Waarop is de verwachting gebaseerd dat de Groeifaciliteit de meest effectieve manier is om 
achtergestelde leningen voor het MKB te stimuleren? 
 
Antwoord 
In de begroting wordt aangegeven dat op dit moment de verwachting is dat de Groeifaciliteit de meest 
effectieve manier is om achtergestelde leningen fondsen voor het mkb te stimuleren. Deze 
verwachting is gebaseerd op gesprekken met de diverse partijen die bezig zijn of waren met het 
oprichten van achtergestelde leningen fondsen. De grootste daarvan is NLII dat een 
achtergestelde leningenfonds van â‚¬ 300 mln. heeft aangekondigd en daarvoor gebruik wil maken van 
de Groeifaciliteit en geen behoefte heeft aan andersoortige vormen van garanties. 
 
206  
Waarop is de veronderstelling gebaseerd dat banken/schadeverzekeraars slechts gebruik maken van 
de Garantie Ondernemersfinanciering als zij niet zelfstandig of onvoldoende in staat zijn in de kern 
gezonde bedrijven te financieren en hoe wordt dit gemonitord en bewaakt? 
 
Antwoord 
In de evaluatie van de Garantiefaciliteit Ondernemingsfinanciering van eind 2014 is aangegeven dat 
de toepassing van de GO-regeling de banken in staat stelde haar klanten te blijven voorzien van 
voldoende financiering in die gevallen waarin zij anders minder of geen financiering zou verstrekken. 
In deze situaties verkrijgt de bank meer comfort dankzij de GO-regeling waardoor wel tot 
kredietverlening wordt overgegaan waar dit anders niet het geval zou zijn. Omdat de Staat een 
marktconforme garantieprovisie berekent, die gelijk is aan de marge die banken doorberekenen aan 
hun klanten, krijgt de Staat een zelfde vergoeding als de banken voor hetzelfde risico. 
Voor het verkrijgen van een garantie is het noodzakelijk dat banken voorafgaande goedkeuring van 
RVO.NL krijgen. Door dit goedkeuringsproces wordt er door RVO.NL voor gewaakt dat de GO-regeling 
door de banken op correcte wijze wordt benut.  
 
207  
Wat was de uitkomst van het onderzoek naar de oorzaken van het geringe gebruik van de 
Garantieregeling Scheepsbouwfinanciering? Zijn deze oorzaken te veralgemeniseren naar andere 
garantieregelingen en welke consequentie verbindt u daar vervolgens aan in het beleid? 
 
Antwoord 
Er is overleg gevoerd met de maritieme sector en de banken over het beperkte gebruik van de 
Garantieregeling Scheepsnieuwbouwfinanciering (GSF). Daaruit komen factoren naar voren die de 
regeling zelf betreffen en sectorspecifieke factoren. Ik zal uw Kamer zo spoedig mogelijk informeren 
over de vervolgstappen die we thans voorbereiden in afstemming met de sector. 
 
208  
Wat is bereikt op het gebied van verbetering van groeivaardigheden in het kleinbedrijf? 
 
 
 
71
