afschakeldatum voor de analoge FM bepaald kan worden. In mijn brief over de toekomst van de 
commerciële radiofrequenties van 26 juni 2015 (Tweede Kamer, vergaderjaar 2014-2015, 24095, 
nr. 384) heb ik aangegeven dat het niet waarschijnlijk is dat die 50% al in 2016 gehaald zal worden 
en dat het bepalen van een afschakeldatum daarom nog niet opportuun is. Wanneer die 50% wel 
bereikt zal worden, is op dit moment lastig te zeggen. In mijn brief over het voorgenomen besluit om 
de commerciële radiovergunningen te verlengen voor een periode van vijf jaar (2017-2022; Tweede 
Kamer, vergaderjaar 2014-2015, 24095, nr. 391) heb ik aangegeven dat er een robuust plan van de 
sector nodig is om de digitalisering van de radio te versnellen. Onafhankelijke experts zullen dit plan 
toetsen om zeker te stellen dat die versnelling bij een verlenging deugdelijk is onderbouwd. Er is op 
dit moment nog geen alternatieve bestemming voor de analoge FM-band. 
 
 
137  
Door hoeveel storingen is TenderNed in 2014 getroffen en hoe lang was de totale downtime van 
TenderNed op werkdagen tussen 9 uur ’s ochtends en 5 uur ’s middags? Hoe groot was dit aantal en 
hoe lang was deze downtime in de eerste helft van 2015? 
 
Antwoord 
In 2014 werd TenderNed getroffen door 12 storingen die tot gevolg hadden dat TenderNed in totaal 
25,95 uur niet bereikbaar was op werkdagen tussen 9 uur ’s ochtends en 5 uur ’s middags. In 2015 is 
TenderNed tot 1 oktober getroffen door 21 storingen waardoor TenderNed op werkdagen tussen 9 uur 
’s ochtends en 5 uur ’s middags in totaal 22,42 uur onbereikbaar was. Dit betrof 20,25 uur in het 
eerste half jaar (90,4%) en 2,17 uur in de maanden juli tot en met september (9,6%). Deze cijfers 
betreffen zowel storingen op de TenderNed applicatie als storingen door externe factoren, zoals een 
stroomstoring. Op 30 juni heb ik in antwoord op Kamervragen van het lid Gesthuizen aangegeven dat 
naar aanleiding van de storingen een gedeelte van de infrastructuur van TenderNed op maandag 
22 juni jl. is aangepast. Dat heeft mogelijk geleid tot de oplossing van een belangrijk knelpunt. In de 
laatste maanden is de storingstijd significant afgenomen.  
 
138  
Hoe groot zal de veilingopbrengst van de 700 Mhz-band zijn na herbestemming, de opbrengsten van 
de veiling van de Duitse 700 Mhz-band in acht genomen? 
 
Antwoord 
Over de te verwachten veilingopbrengst van de 700 MHz frequenties in Nederland is nog niets te 
zeggen. In het algemeen geldt dat internationale vergelijkingen lastig, zo niet onmogelijk te maken 
zijn. Specifieke nationale factoren en het moment van veilen bepalen de veilingopbrengst. Zo heeft 
Duitsland de betreffende vergunningen reeds geveild en zal de veiling in Nederland nog een aantal 
jaar op zich laten wachten. Voorts verschillen de specifieke marktcondities (bijvoorbeeld ten aanzien 
van dekkingsvereisten, reeds aanwezige netwerken, rurale of urbane kenmerken). 
 
139  
Hoe verklaart u de afname van de uitgaven aan het Agentschap Telecom (AT) terwijl volgens dit 
Agentschap de komende jaren de werkdruk toeneemt wegens intensivering van Internet of Things, 
wat onder het toezicht van AT valt? 
 
Antwoord 
De afname van de uitgaven aan het Agentschap Telecom (AT) komen voort uit het feit dat AT 
meedeelt in de taakstelling die op het ministerie van Economische Zaken is gelegd in het kader van de 
50
