Alle grote steden hebben innovatiegericht inkopen een structurele plek gegeven en een innovatie 
agenda opgesteld. Daaruit voortvloeiend is een aantal nieuwe initiatieven op het gebied van 
innovatiegericht inkopen gestart. Zo geeft Amsterdam in samenwerking met StartUpDelta starters de  
kans om een innovatie te ontwikkelen die later wordt toegepast. Om lokale ambities nog meer te 
structureren en tussen steden onderling te verbinden heeft innovatiegericht inkopen een plek 
gekregen in Agenda Stad, bijvoorbeeld op het gebied van veiligheid ( The Hague Security Delta).  
PIANOo zal een belangrijke rol krijgen in de uitvoering van het programma inkoop innovatie urgent. 
Dat zal een belangrijke versteviging voor het programma zijn, waarbij ook relaties met verwante 
inkoopdomeinen gerealiseerd worden. Zo heeft PIANOo ook een rol bij maatschappelijk verantwoord 
inkopen, dat zich specifiek richt op innovatie in het aanbestedingstraject en veel minder dan 
innovatiegericht inkopen op het ontwikkel- en samenwerkingstraject voorafgaand aan de 
aanbesteding. PIANOo zal wel ingezet worden op het realiseren van zo veel mogelijk synergie tussen 
de programma’s voor respectievelijk Maatschappelijke Verantwoord en Innovatiegericht Inkopen. 
 
213  
Wat zijn de concrete resultaten van de vier speerpunten om innovatiegericht inkopen te bevorderen, 
zoals aangekondigd in de Voortgangsrapportage Innovatiegericht Inkopen (bijlage bij de 
Voortgangsrapportage Bedrijfslevenbeleid 2013), toegespitst per speerpunt? 
 
Antwoord 
Hieronder worden per speerpunt concrete resultaten benoemd.  
 
Speerpunt ‘Vergroten impact’:  
Het bereiken van impact gebeurt door andere overheden aan te zetten tot en bij te staan bij het 
ontwikkelen van eigen innovatieagenda’s met eigen programma’s en projecten. Vanuit het 
programma zijn gemeenten, waterschappen en departementen ondersteund, die meer met 
innovatiegericht inkopen aan de slag willen. Zo gaat bijvoorbeeld waterschap Rijnland een speciaal 
programma voor Innovatiegericht Inkopen ontwikkelen. Ten behoeve van het uitvoeringsprogramma 
Agenda Stad zijn verbindingen gelegd vanuit het programma inkoop innovatie urgent.  
Een zelfsturingsmodel is gerealiseerd waarmee overheden aan de hand van een set vragen eigen 
succes en potentie kunnen volgen.  
 
Speerpunt ‘betere kansen aan innovaties’: 
SBIR, een aanbestedingsmethodiek die ingezet kan worden bij innovatiegericht inkopen,, wordt 
ingezet om bedrijven innovaties te laten ontwikkelen voor het oplossen van maatschappelijke vragen 
van de overheid. Deze oplossingen kunnen te zijner tijd worden ingekocht door de overheid en 
private partijen. In samenwerking met topsectoren is gekozen voor de thema’s openbare ruimte, 
mobiliteit en veiligheid en zorg  
Het kost tijd om te concrete SBIR uitdagingen om te zetten in financieel commitment van de diverse 
overheden. Naar verwachting kan eind 2015 de eerste gezamenlijke SBIR oproep gepubliceerd 
worden.  
De uitdagingen die op dit moment concreet vorm hebben zijn: 
 geluidwerende maatregelen tussen weg en gevel (Noord-Holland + mogelijk enkele andere 
provincies) 
 begroeide afscheidingen bij bouwwerkzaamheden (Amsterdam en Rotterdam) slim gebruik van 
beschikbare data voor diverse gemeentelijke taken (Den Haag) 
Daarnaast zijn er o.a. ideeën ingediend voor internet in rurale gebieden (Stadskanaal), elektrisch 
groepsvervoer (Twente), biobased bouwen (Zeeland).
