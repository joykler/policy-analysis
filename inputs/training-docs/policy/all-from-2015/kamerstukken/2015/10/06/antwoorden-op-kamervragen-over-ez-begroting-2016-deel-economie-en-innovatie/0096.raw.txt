verbindingen voor 100% betaald door de indiener (vaak gemeenten). Deze bijdrage wordt 
teruggebracht naar 25%. De resterende 75% van de kosten worden door de systeembeheerder in de 
transporttarieven voor elektriciteit opgenomen, wat neerkomt op het collectief dragen van de lasten 
door de verbruikers van elektriciteit. 
 
293 
Kunt u toelichten hoe het gaswinningsbeleid bij Gasterra is gewijzigd sinds de liberalisatie in 2000? 
 
Antwoord 
De doelstelling van GasTerra is de waardemaximalisatie van het Nederlands aardgas zover dat aan 
haar aangeboden wordt. Als gevolg van de aardbevingen zijn op grond van de Mijnbouwwet jaarlijkse 
beperkingen opgelegd aan de productie uit het Groningenveld van respectievelijk 42,5 miljard m3 in 
2014 en 30 miljard m3 in 2015. Dit gas wordt geproduceerd door NAM en verkocht door GasTerra. Bij 
de verkopen van Groningengas dient GasTerra zich te houden aan de genoemde getallen. 
 
294 
Kunt u aangeven of en op welke wijze bij Gasterra rekening wordt gehouden met lange termijn 
doelen, als gasreserves en lange termijn opbrengsten? 
 
Antwoord 
De doelstelling van GasTerra is de waardemaximalisatie van het Nederlands aardgas zover dat aan 
haar aangeboden wordt. De producenten van het kleine veldengas bepalen zelf â€“ binnen de geldende 
vergunningsvereisten -hoeveel gas zij willen produceren en wie zij dat willen aanbieden. Het meeste 
Nederlandse kleine veldengas wordt via GasTerra verkocht. Wat betreft de productie van 
Groningengas is NAM gehouden aan de voorwaarden die door Minister van Economische Zaken op 
grond van besluiten worden opgelegd.  
NAM mag het Groningengas uitsluitend aan GasTerra leveren en die verkoopt het op de markt. Dus 
GasTerra kan niet meer Groningengas verkopen dan op de grond van de besluiten is toegestaan.  
 
295 
Is het volgens u waar dat vanwege de relatieve milde winter in 2015 er een lagere behoefte was aan 
Groningergas dan het extreem koude scenario van 33 miljard kuub dat u voor 2015 en ook voor 
volgende jaren inboekt op zijn begroting?  
 
Antwoord 
Van te voren valt niet te voorspellen hoe de winter qua temperatuur zal verlopen. Om de 
leveringszekerheid te kunnen garanderen wordt daarom uitgegaan van een niveau dat nodig is in een 
koude winter (bijlage 2, Kamerstuk 33529, nr. 96). 
 
296 
Gezien de kans dat in Nederland de winter van 2015-2016 streng zal zijn klein is en dat SodM 
adviseert de winning zoveel als mogelijk naar beneden te schroeven, waarom brengt u de winning en 
de begroting van de aardgasbaten dan niet verder terug als de 33 miljard kuub? 
 
Antwoord 
Er valt nu niet te voorspellen hoe het weer de zich de komende winter zal ontwikkelen. Om de 
leveringszekerheid ook de komende winter te garanderen wordt daarom uitgegaan van een koude
