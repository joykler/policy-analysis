Antwoord 
Met het afgeven van de subsidiebeschikkingen in het kader van SDE+ heeft de overheid zich 
gecommitteerd aan de uitbetaling van een subsidiebedrag per eenheid energie tot aan de maximale 
subsidiabele productie gedurende de looptijd van een project. Dit betekent dat het deel van de 
begrotingsreserve dat het gevolg is van vertraagde projecten of lagere productie juridisch verplicht is. 
Daarvan is verreweg het grootste gedeelte het gevolg van vertragingen. Deze middelen zullen pas op 
de langere termijn alsnog tot uitbetaling komen. Eventuele lagere productie mag in latere jaren 
worden ingehaald en zal in de regel op korte(re) termijn alsnog tot uitbetaling komen. Het deel van de 
reserve dat het gevolg is van de uitval van projecten – hetgeen een zeer beperkt deel van de 
begrotingsreserve vormt – is weliswaar niet meer juridisch verplicht, maar wel politiek en bestuurlijk 
verplicht in de zin dat de inzet voor andere doeleinden ten koste zou gaan van het realiseren van het 
doelbereik 2020 en 2023. 
 
Kasmiddelen die beschikbaar zijn voor duurzame energieproductie en die in het uitvoeringsjaar niet 
tot uitbetaling zijn gekomen, worden in de interne begrotingsreserve duurzame energie gestort. Op 
die manier blijven deze middelen beschikbaar voor uitgaven aan duurzame energie in latere jaren. 
Voor een belangrijk deel zijn dit middelen voor het honoreren van lopende verplichtingen, die later tot 
uitbetaling komen dan geraamd. Deze middelen kunnen dus niet worden ingezet als dekking voor 
nieuwe verplichtingen. Dit betreft voor het grootste deel projecten waarbij vertraging is opgetreden, 
waardoor de subsidieperiode later aanvangt. Voorbeelden van omvangrijke projecten die later in 
productie komen dat eerder geraamd, zijn de wind op zee projecten op basis van de “Regeling 
windenergie op zee 2009” en het windpark in de Noordoostpolder. Voor deze projecten wordt de 
uitbetaling van de middelen op de begrotingsreserve voorzien in de periode 2028-2035. 
 
De in de periode 2015-2020 aangebrachte verlaging van de bestaande uitgavenraming en 
doorgevoerde onttrekking aan de interne begrotingsreserve wordt in de jaren 2021-2026 
gecompenseerd met een spiegelbeeldige verhoging van de uitgavenraming en een storting in de 
interne begrotingsreserve van een gelijke omvang. Daarom blijven over de gehele periode 2015-2026 
bezien, de middelen in de uitgavenraming en in de interne begrotingsreserve Duurzame Energie 
volledig beschikbaar voor duurzame energie. 
 
317  
Als projecten van duurzame energieprojecten uit de Stimuleringsregeling duurzame energieproductie 
(SDE) en het latere SDE+ alsmede de Milieukwaliteit Elektriciteitsproductie (MEP) niet doorgaan of 
vertraging oplopen worden deze bedragen gestort in de begrotingsreserve duurzame energie, maar 
waarom stort u het geld in deze begrotingsreserve van projecten die niet doorgaan en zoals u stelt 
vervanging voor gevonden moet worden niet meteen terug in de SDE+ zodat dit onmiddellijk kan 
bijdragen aan het behalen van de doelstelling van 14% duurzame energie in 2020? 
 
Antwoord 
Het is niet mogelijk om de middelen die vrijvallen direct in hetzelfde jaar uit te geven aan nieuwe 
hernieuwbare energieprojecten. Deze projecten moeten immers nog opstarten voordat zij subsidie 
kunnen ontvangen. De SDE+ subsidie wordt pas versterkt als de feitelijke productie van duurzame 
energie is gestart. Jaarlijks wordt bepaald hoe groot het bedrag is dat wordt opengesteld voor de 
SDE+. Dit wordt gedaan langs de lijnen van de ramingen uit het Energieakkoord. Hierbij wordt actuele 
informatie zoals de Nationale Energie Verkenning en informatie van Rijksdienst voor Ondernemend 
Nederland (RVO.NL) over de verwachtingen (beschikbaarheid en kosten) van potentiële projecten 
meegenomen. Uit deze verplichtingen vloeien gedurende de looptijd van een project (8-15 jaar) 
uitgaven voort. Indien in een jaar de uitgaven lager zijn dan de verwachte uitgaven wordt deze 
middelen opgevangen in de begrotingsreserve. Indien in een jaar de uitgaven hoger zijn dan
