53  
Hoe rijmt u het laten vervallen van het plafond in de WBSO met de mededeling dat de verhoging van 
de WBSO budget is gedaan "met een focus op innovatief mkb dat wil doorgroeien"?  
 
Antwoord 
Voor de zomer heb ik uw Kamer geïnformeerd over de indicatieve parameters van de WBSO in 2016, 
namelijk een eerste schijf met voordeelpercentage van 30% over de R&D-kosten tot € 300.000,- 
[1]
(40% voor starters) en een percentage van 15% over de R&D-kosten boven de € 300.000,- .  
[2]
Het kabinet heeft in het Belastingplan 2016 extra middelen beschikbaar gesteld voor de WBSO en 
de indicatieve parameters aangepast. Het voordeelpercentage van de eerste schijf is verhoogd naar 
32% en het percentage van de tweede schijf naar 16%. Het percentage van de eerste schijf is dus 
met 2%punt verhoogd ten opzichte van de indicatie uit de brief, wat gunstig is voor het innovatieve 
mkb. Bovendien is de lengte van de eerste schijft aangepast van € 300.000,- naar € 350.000,-. Dit is 
met name van belang om het mkb meer mogelijkheden te bieden om door te groeien. 
 
54 
Op welke wijze is het verschil in de verwachting van de hoogte van de boete-inkomsten ontstaan, 
waardoor het gevolg is dat € 100 mln. in 2016 en € 115 mln. vanaf 2017 moet worden toegevoegd 
om de gevolgen van de taakstelling 'boetes marktwerking NMA' uit het regeerakkoord terug te 
draaien? 
 
Antwoord 
Voor het antwoord op deze vraag verwijs ik naar het antwoord op vraag 55. 
 
55  
Wat is wel gerealiseerd van de taakstelling uit het regeerakkoord “Boetes marktwerking NMa”? Waar 
gaan de opbrengsten van de uitgedeelde boetes naar toe? Gaan de € 100 mln. en € 115 mln. feitelijk 
ten koste van Nederlands Innovatiegeld? 
 
Antwoord 
Maatregel 84 van het Regeerakkoord bepaalt dat de boete-inkomsten deze kabinetsperiode 
stapsgewijs worden verhoogd bovenop de al bestaande boeteraming (van € 75 mln. in 2014, naar 
€ 125 mln. vanaf 2017), dat dit taakstellend wordt ingeboekt op de EZ-begroting en dat bij eventuele 
besparingsverliezen extra opbrengsten uit “subsidies bedrijven” binnen het EZ-domein (fiscaal en niet-
fiscaal) kunnen worden gebruikt.  
Op 27 augustus 2013 heb ik uw Kamer per brief (Kamerstuk 33622, nr. 9) geïnformeerd over mijn 
voornemen tot vergroting van de afschrikwekkende werking van de boetes die de ACM kan opleggen. 
Dit voornemen vloeit mede voort uit de resultaten van een onderzoek naar de boete-inkomsten van de 
ACM, dat onderzoeksbureau Strategies in Regulated Markets en kantoor advocatenkantoor Pels 
Rijcken & Droogleever Fortuijn in mijn opdracht hebben uitgevoerd en op 3 juli 2013 hebben 
opgeleverd. Naar aanleiding van deze onderzoeken zijn in het wetsvoorstel verhoging boetemaxima 
ACM, dat op 13 april jl. bij de Kamer is ingediend, de volgende vier maatregelen opgenomen: 
 het absolute boetemaximum gaat omhoog van € 450.000,- naar € 900.000,-; 
 het relatieve boetemaximum voor kartelovertredingen wordt verhoogd tot 10% van de jaaromzet 
per jaar dat het kartel kan worden vastgesteld, met een maximum van 4 jaar; 
 voor iedere boetecategorie komt er een relatief én een absoluut boetemaximum; 
                                                           
[1]
 Kamerstuk 34002, nr. 106 
[2]
 Kamerstuk 34302, nr. 3 
21
