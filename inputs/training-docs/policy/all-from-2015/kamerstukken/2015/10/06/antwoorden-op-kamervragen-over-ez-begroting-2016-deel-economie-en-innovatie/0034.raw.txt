 Insecten zijn een interessante alternatieve bron van dierlijke eiwitten. De eiwitten uit gekweekte 
insecten mogen aan vissen of huisdieren gevoerd worden. De wet gaat echter uit varkens en 
pluimvee en stelt als voorwaarde dat de verwerking plaatsvindt in een geregistreerd slachthuis. EZ 
probeert dat soort regels nationaal en in Brussel te wijzigen zodat ze beter aansluiten op nieuwe 
ontwikkelingen. 
 De technologie van 3D-printen ontwikkelt zich in zeer rap tempo. Die printers hebben grondstoffen 
nodig. We zoeken naar manieren om daarvoor niet alleen fossiele kunststoffen, maar ook biobased 
materialen te gebruiken als grondstof. Binnen de afvalregels wordt dit echter gezien als een vorm 
van afvalverwerking. 
 Einde afvalstatus: een efficiënt grondstofgebruik vergt dat het ene bedrijf gebruik kan maken van 
de productieresiduen van een ander, zonder belemmeringen in wet- en regelgeving. Met de vorig 
jaar aangekondigde Regeling criteria bijproducten zoeken we samen met bedrijfsleven en EU naar 
meer ruimte voor de toepassing van residuen zoals ruwe glycerine. 
 Voor nieuwe business cases in de circulaire en biobased economie is het van belang dat er een 
solide markt ontstaat binnen de Europese Unie voor stoffen en materialen die zijn herwonnen uit 
rest- en afvalstromen. Het programma zet zich in om daarvoor de wettelijke randvoorwaarden te 
creëren via de Europese strategie voor circulaire economie. 
 
Voorbeelden van Green Deals:  
De Green Deals zijn opgedeeld in de groene groei domeinen: energie, klimaat, water, grondstoffen, 
mobiliteit, biobased economy, bouw, voedsel en biodiversiteit. Ze kunnen daarbij in meer dan één 
thema ingedeeld worden omdat er bij Green Deals sprake is van een geïntegreerde aanpak van 
duurzaamheid en economie over domeinen en sectoren heen. De meeste deals zijn gesloten binnen de 
thema’s energie, biobased economy en grondstoffen. 
Maatschappelijke opgaven worden immers vaak domein overstijgend opgepakt. 
- Energie: 105 Energiedeals met 688 partijen. De deals leveren een bijdrage aan de uitvoering van 
de doelen van het Energieakkoord met name als het gaat om energiebesparing, stimuleren van 
decentrale duurzame energie, mobiliteit en transport. 
- Biobased economy: 62 Biobased economy deals met 297 partijen waarin nieuwe business cases 
worden ontwikkeld waarbij biomassa en reststromen zo optimaal mogelijk worden benut. 
- Klimaat: 13 Klimaatdeals met 129 partijen, onder andere gericht op het bevorderen van regionale 
samenwerking in het kader van de Lokale Klimaatagenda, duurzame mobiliteit en deltatechnologie. 
- Van afval naar grondstof en circulaire economie: 54 Grondstoffendeals met 364 partijen gericht op 
preventie, de inzet van hernieuwbare, biobased grondstoffen, verminderen van grondstoffen en 
bevorderen van recycling. 
- Bouw: 43 Bouwdeals met 289 partijen gericht op energiebesparing, biobased bouwmaterialen en 
verduurzaming van (een deel van) de keten. 
- Voedsel: 32 Voedseldeals met 138 partijen gericht op duurzamer produceren, nieuwe teelten en 
nieuwe verdienmodellen, met name bij landbouw en natuurbeheer. 
- Mobiliteit: 31 Mobiliteitdeals met 187 deelnemende partijen. In de deals wordt met name gewerkt 
aan elektrisch vervoer, meer duurzame brandstoffen en efficiëntere voertuigen. 
- Water: 12 Waterdeals met 106 partijen gericht op nieuwe verdienmodellen in het waterbeheer, het 
terugwinnen van grondstoffen uit afvalwater, efficiënt gebruik van water in landbouw en industrie, 
en het verminderen van emissie van gewasbeschermingsmiddelen naar oppervlaktewater. 
- Biodiversiteit/Natuurlijk Kapitaal: 26 Biodiversiteitdeals met 167 partijen. De deals leveren een 
bijdrage aan het creëren van een gezonde gastvrijheidseconomie, natuur inclusief 
opdrachtgeverschap van de overheid bij infrastructuurprojecten, het vergroenen van de stedelijke 
buitenruimte en gezondheidszorg, en transparantie van natuurlijk kapitaal. 
 
 
 
 
34
