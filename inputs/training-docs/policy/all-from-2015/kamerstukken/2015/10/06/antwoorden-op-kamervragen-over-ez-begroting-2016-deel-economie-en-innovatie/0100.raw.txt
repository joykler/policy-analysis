Antwoord 
Van oudsher was de gasprijs gekoppeld aan de olieprijs. Pas in 2003 is de TTF tot stand gekomen, 
waarbij de prijsvorming plaatsvond op basis van vraag en aanbod van gas. In de eerste jaren van de 
TTF was er nog weinig handel en bleef de koppeling aan olie het leidende prijsprincipe voor gas. 
Langzaam maar zeker nam prijsvorming via beurzen toe ten koste van de oliekoppeling en vooral na 
2010 nam de handel toe, nadat de kwaliteitsconversie gesocialiseerd was en handel in gas op de TTF 
kwaliteitsloos werd. Dat wil zeggen in de handel van gas geen onderscheid meer is tussen laag-en 
hoogcalorisch gas. Aangezien er in de eerste jaren nauwelijks handel was is er alleen een 
prijsoverzicht vanaf 2007 opgenomen.  
 
200 200 200 201 201
eurocent/ m3 7 8 9 0 1 
Beursprijs van TTF-gas  15 27 13 16 23 
Bron: APX Endex 
 
309  
Hoeveel boringen naar nieuwe kleine gasvelden in de Noordzee gaat u in 2016 doen? 
 
Antwoord 
In 2014 zijn er 10 exploratieboringen op het Nederlands deel van het continentaal plat door 
mijnbouwbedrijven uitgevoerd. In 4 gevallen werd er aardgas aangetroffen; in 1 geval zowel aardgas 
als aardolie. Voor 2015 wordt verwacht dat het aantal exploratieboringen in dezelfde orde van grootte 
zal liggen. Met de huidige lage olie- (en ook gas-)prijzen staan echter de budgetten van mijnbouw-
bedrijven onder druk en zijn verwachtingen omtrent het aantal boringen op het continentaal plat in 
2016 met veel onzekerheden omgeven.  
Aangezien de budgetten van de operators voor 2016 nog niet bekend en beschikbaar zijn, kunnen 
verwachtingen omtrent de exploratieactiviteiten in 2016 enkel worden gebaseerd op de beschikbare 
boorschema’s. Op basis daarvan worden er voor 2016 circa 6 exploratieboringen naar gas verwacht op 
het Nederlands deel van het continentaal plat. Er is echter geen garantie dat mogelijke en geplande 
boringen ook daadwerkelijk gerealiseerd zullen worden. 
 
310  
Hoeveel geld is er in 2016 beschikbaar voor de exploratie van nieuwe kleine gasvelden in de 
Noordzee? 
 
Antwoord 
Mijnbouwbedrijven zijn primair verantwoordelijk voor de exploratie van nieuwe gasvelden in de 
Noordzee. Zoals vermeld in het antwoord op vraag 311 worden er in 2016 circa 6 exploratieboringen 
verwacht. Hieruit blijkt dat naar verwachting de exploratieactiviteit in 2016 sterk zal afnemen ten 
opzichte van 2014 en 2015. Er rekening mee houdend dat de kosten voor een exploratieput in de 
praktijk sterk variëren, komen naar eerste inzicht de begrote exploratiekosten in 2016 uit op een 
bedrag van € 150 – 180 mln. aan private middelen. Omdat voldoende exploratie een voorwaarde is 
voor het verkrijgen van additioneel productievolume dat de levensduur van de offshore infrastructuur 
kan verlengen, vraagt het stimuleren van exploratieactiviteiten en de ontwikkeling van 
exploratieputten bijzondere aandacht.
