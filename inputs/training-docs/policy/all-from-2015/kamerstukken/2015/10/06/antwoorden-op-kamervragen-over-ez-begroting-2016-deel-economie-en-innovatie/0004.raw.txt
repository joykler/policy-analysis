Deze bedragen zijn te vinden in de tabel budgettaire gevolgen van beleid op pagina 77 als ook deels 
op pagina 89.  
 
De Topsector Energie richt zich op de verduurzaming van de energievoorziening en de versterking van 
de toegevoegde waarde van de energiesector voor de Nederlandse economie. Dit doet de Topsector 
door energie-innovaties te stimuleren en aan te jagen gericht op de onderwerpen windenergie op zee, 
zonne-energie, bio-energie, gas, maar ook energiebesparing in de industrie en de gebouwde 
omgeving en intelligente netten. De verdeling van het budget over de genoemde onderwerpen is aan 
de Topsector Energie.  
Wat nog niet in deze tabel mee is gerekend, is de nieuw beoogde verplichtingenruimte vanuit de SDE+ 
voor innovatieprojecten, waarvoor bij Voorjaarsnota 2016 een overheveling plaats zal vinden vanuit 
de SDE+-middelen (zie ook het antwoord op vraag 327). Deze SDE+-innovatiemiddelen kunnen 
worden ingezet voor innovatieprojecten gericht op kostprijsreductie, waardoor de implementatie van 
de betreffende duurzame energietechnologieën kosteneffectiever plaats kan vinden. 
 
12  
Welke voorwaarden worden aan de innovatie van alternatieve energie verbonden? 
 
Antwoord 
Om in aanmerking te kunnen komen voor de innovatiemiddelen voor de Topsector Energie, moeten de 
projecten in lijn zijn met de in het antwoord op vraag 11 genoemde onderwerpen en passen binnen de 
door de TKI's geformuleerde programmalijnen. In de bijbehorende tenderregelingen zijn de exacte 
criteria opgenomen. De Demonstratieregeling Energie-Innovatie (DEI) is bedoeld om een 'etalage' van 
Nederlandse energie-innovaties te creëren waardoor bedrijven gemakkelijker de sprong naar 
internationaal succes kunnen maken. Het gaat dan om voor Nederland nieuwe (toepassingen van) 
apparaten, systemen of technieken die energie besparen of die het gebruik van hernieuwbare 
energiebronnen bevorderen. Bij de beoordeling van de projecten wordt gekeken naar de potentie voor 
versterking van de Nederlandse economie, wat betreft omzet, werkgelegenheid en export. Tenslotte 
zijn de innovatiemiddelen vanuit de SDE+ bedoeld voor innovatieprojecten gericht op kostprijs-
reductie, waardoor de uitrol van duurzame energietechnologieën in 2020/2023 kosteneffectiever 
plaats kan vinden.  
 
13  
Welk budget is beschikbaar voor het in de markt zetten van innovaties? 
 
Antwoord 
Bedrijven en kennisinstellingen die innovaties in de markt zetten, kunnen van EZ ondersteuning 
krijgen met een pakket aan maatregelen en instrumenten. Zo biedt het Innovatiekrediet steun aan 
bedrijven voor de technische of klinische ontwikkeling van producten met het oog op marktintroductie. 
Daarvoor is sinds 2012 jaarlijks minstens € 60 mln. beschikbaar in de vorm van verplichtingen. Een 
ander instrument is Eurostars-2, dat zich richt op ondersteuning van het hightech mkb dat met 
buitenlandse bedrijven of onderzoeksinstellingen samenwerkt in marktgerichte onderzoeks- en 
ontwikkelingsprojecten. Daarvoor is jaarlijks zo’n € 18 mln. beschikbaar, waarvan tot € 5 mln. 
EU-cofinanciering. Voor innovatieve starters en mkb’ers die producten gebaseerd op kennis die is 
ontwikkeld door de toegepaste kennisinstellingen naar de markt willen brengen, komt in 2016 via een 
uitbreiding van de VFF-regeling vanuit het Toekomstfonds € 10 mln. beschikbaar. 
 
Voor opschaling is met de Seed Capital regeling jaarlijks ca. € 20 mln. beschikbaar voor cofinanciering 
van technostarters en creatieve startups.  
4
