Inmiddels is de grens geopend voor de Nederlandse peer in China en Brazilië en voor de ui in 
Indonesië en Panama. Voorts bevinden de markttoegangsdossiers voor Nederlandse appels en/of 
peren met India, Mexico en Vietnam evenals voor paprika met China in een afrondende fase. 
Binnenkort starten de onderhandelingen met Zuid-Afrika, Colombia, Thailand en Brazilië over 
markttoegang voor Nederlands hardfruit.  
Voor dierlijke producten wordt gewerkt aan een breed scala van onderwerpen. Onder andere het 
heropenen van grenzen na de uitbraken van hoog pathogene aviaire influenza (HPAI) in 2014 had 
hoge prioriteit. Vrijwel alle relevante landen hebben inmiddels hun handelsbeperkingen opgeheven. De 
VS hebben de markt geopend voor eiproducten uit Nederland, daarnaast wordt met de VS gewerkt 
aan markttoegang voor schelpdieren, bepaalde zuivelproducten en kalfs- en rundvlees. Voor de 
toegang van kalfsvlees en vetten op de Chinese markt worden op korte termijn nadere afspraken over 
de exportvoorwaarden verwacht. Ook onderhandelt Nederland met China onder andere over 
markttoegang voor varkensmagen, visserijproducten, runder- en varkenssperma. 
 
27  
Waarom daalt de werkloosheid in 2016 (-15.000) veel minder snel dan in 2015 (-40.000) terwijl de 
economische groei in 2016 (2,4%) hoger is dan in 2015 (2,0%)? Er is toch een rechtstreeks verband 
tussen groei en banen? Klopt het dat een procent economische groei ongeveer gelijk staat aan 
50.000 banen? 
 
Antwoord 
Voor het eerste deel van de vraag verwijs ik naar het antwoord op vraag 23. 
Over het tweede deel van de vraag kan ik opmerken dat het van veel factoren afhankelijk is in 
hoeverre economische groei tot meer banen leidt. Dit wordt bijvoorbeeld beïnvloed door de vraag of 
ondernemingen met de bestaande werknemers meer kunnen produceren of niet. Tevens hangt de 
werkgelegenheidswinst van een extra procentpunt economische groei af van de vraag waar die groei 
vandaan komt. De groei kan in arbeidsintensieve sectoren versnellen of in kapitaalintensieve sectoren. 
Er kan daarom niet geconcludeerd worden dat 1% economische groei altijd gelijk staat aan 
50.000 banen. Als de gemiddelde baangroei per 1% economische groei over de periode 1995-2014 
bekeken wordt, betreft dit aantal wel de juiste orde van grootte. Als korte termijnramingsinstrument, 
of als vuistregel, heeft een langjarig gemiddelde echter weinig waarde. 
 
28 
Zijn er ook cijfers bekend over de arbeidsproductiviteit van na 2008? Zo ja, hoe hoog was deze in de 
afgelopen jaren (2008-2015)? 
 
Antwoord 
Ja. Veel gebruikte bronnen zijn de Organisatie voor Economische Samenwerking en Ontwikkeling 
(OESO) en de Conference Board. Dergelijke internationale bronnen maken vergelijkingen met andere 
landen mogelijk, zoals in de begroting van Economische Zaken is gedaan. Cijfers kunnen enigszins 
verschillen tussen verschillende bronnen, bijvoorbeeld omdat verschillende methoden worden gebruikt 
om de corrigeren voor verschillen in prijspeilen in verschillende landen of omdat bij de 
inflatiecorrecties een ander basisjaar gebruikt wordt. 
 
OECD.Stat, de database van de OESO biedt realisatiecijfers tot en met 2014 voor de arbeids-
productiviteit in diverse definities. In de begroting van Economische Zaken is gebruik gemaakt van 
arbeidsproductiviteit in volumes, dat wil zeggen het bruto binnenlands productie waarbij het prijspeil 
constant is gehouden. Bovendien is gekozen voor de cijfers waarin prijspeilen tussen landen 
vergelijkbaar zijn gemaakt (koopkrachtpariteit). Er zijn alternatieve manieren om de arbeids-
productiviteit te bekijken. Daarom zijn twee cijfers van de OESO te zien in tabel 1. Tabel 1 laat de
