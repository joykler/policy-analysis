verwachting zullen deze per 2016 zijn goedgekeurd. In dat geval zou er in 2016 nog 0,7 miljard 
3
Nm bij kunnen komen en zou er dus sprake zijn van een kleine stijging ten opzichte van de 
verwachte productie in 2015. Hierbij dient wel te worden aangetekend dat realisaties onder meer 
afhankelijk zijn van wijziging in de economische omstandigheden. Tot slot merk ik op dat de 
stimuleringsmaatregel als bedoeld in het antwoord op vraag 311 zowel in 2015 als in 2016 nog van 
kracht is.  
313  
Kan er stapsgewijs per gewijzigde voetnoot aangegeven worden wat de oorspronkelijke waarde in de 
Rijksbegroting van 2012 was, afgezet tegen de tabel zoals nu opgenomen in de begroting over 2016? 
Kan vervolgens de hele tabel met kengetallen in de begroting van 2016 ook gegeven worden met Sm3 
waarden?  
 
Antwoord 
Er staan vijf voetnoten in de begroting. De eerste voetnoot heeft betrekking op het volume. Dit werd 
eerst weergegeven in Sm3 en met ingang van dit jaar in Nm3. Hier is voor gekozen omdat de 
besluitvorming voor Groningengas ook genomen wordt in Nm3 en dus rapportage in Nm3 beter 
aansluit bij de besluitvorming. In de eenheid Sm3 is het aantal kubieke meters 5,5% meer dan in de 
eenheid Nm3. Dus 1 miljard Nm3 is dan gelijk aan 1,055 miljard Sm3.  
De overige voetnoten hebben betrekking op het aantal boringen, de euro/dollarkoers en de TTF prijs 
in 2012 en 2011. In het verleden is abusievelijk de verkeerde realisatie weergegeven. In de huidige 
tabel staan de goede getallen opgenomen. 
 
314  
Hoeveel geld heeft u in de begroting van 2016 gereserveerd om de schade als gevolg van gasboringen 
in Groningen op te vangen? 
 
Antwoord 
De kosten voor het schadeherstel betreffen ramingen. NAM draagt de kosten van schadeherstel. 
Daardoor dalen de inkomsten voor de Staat uit de gaswinning. De omvang van de inkomstendaling is 
afhankelijk van de daadwerkelijke uitbetalingen van vergoeding voor schadeherstel. In het 
bestuursakkoord "Herstel van vertrouwen, Vertrouwen op herstel" zijn kosten geraamd voor 
schadeherstel door de NAM. Met deze kosten is rekening gehouden bij het opstellen van de raming 
van de gasbaten zoals opgenomen in de begroting. Voor 2016 gaat het om een bedrag van € 144 mln. 
In totaal is in de jaren 2014 – 2019 € 762 mln. in mindering op de verwachte aardgasbasten gebracht 
in het kader van het bestuursakkoord. Dit bedrag van € 762 mln. is voor alle sporen uit het 
Bestuursakkoord.  
 
315  
Hoe zijn de mogelijke financiële implicaties van schade als gevolg van gasboringen in Groningen in de 
begroting terug te vinden? 
 
Antwoord 
Voor het antwoord op deze vraag verwijs ik naar het antwoord op vraag 314. 
 
316  
Kunt u een toelichting geven op uw uitspraak in het WGO van 25 juni jl. dat de bedragen, bij elkaar 
bijna € 400 mln., die uit de begrotingsreserve duurzame energie gehaald worden al toegezegd zijn, 
terwijl er nu in de begroting voor 2016 staat dat het hier ook gaat om projecten die niet tot uitvoering 
komen en die vervangen moeten worden met het oog op het bereiken van de doelstelling?
