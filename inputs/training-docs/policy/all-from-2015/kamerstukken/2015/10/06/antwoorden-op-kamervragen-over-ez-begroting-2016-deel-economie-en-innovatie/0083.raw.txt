Antwoord 
De bedragen zoals begroot voor de Overheidsdienst Groningen, de onderzoeksgroep Energie en de 
versterking van het Staatstoezicht op de Mijnen, zijn weergegeven in de tabel bovenaan pagina 26 
van de begroting van het ministerie van Economische Zaken. 
 
(x € mln.) Artikel 2015 2016 2017 2018 2019 
Overheidsdienst Groningen 40 7 19 19 19 19 
waarvan organisatie   4 12 12 12 12 
waarvan onderzoek   3 7 7 7 7 
Onderzoek 14 6 10 10 8 6 
Versterking energiedirecties 40 2 4 4 4 4 
Uitbreiding SodM 40 1 2 1,2 1,2 1,2 
Totaal   16 35 34,2 32,2 30,2 
 
241  
Wat gaat de onderzoeksgroep energie doen? 
 
Antwoord 
Om de regie op de kennisontwikkeling rond de effecten van mijnbouw vorm te geven ontwikkelt het 
ministerie van Economische Zaken een onderzoekprogramma langs de volgende lijnen: 
- Focus op nationale en regionale vraagstukken, maar met internationale betrokkenheid (om 
lacunes in de nationale kennisbasis aan te vullen en onafhankelijke toetsing mogelijk te 
maken); 
- Lange termijn kennisopbouw, om de verbinding tussen fundamentele en toegepaste kennis 
structureel te bevorderen en een solide, wetenschappelijk gezaghebbende kennisbasis te 
leggen onder de maatschappelijke besluitvorming omtrent mijnbouw; 
- Onafhankelijk qua positionering, financiering en sturing; 
- Integrale aanpak, waarin maatschappelijke vraagstukken leidend zijn, beschikbare en nieuw te 
ontwikkelen kennis worden samengebracht en er veel aandacht is voor brede 
beschikbaarstelling van de kennis; 
- Focus op de ondergrondse aspecten van de effecten tot en met de duiding van 
veiligheidsrisico’s.  
Op dit moment worden de inhoudelijke contouren en mogelijke organisatievormen van het programma 
in kaart gebracht. Eind 2015 zal de concrete opzet van het programma duidelijk zijn, waarna in 2016 
de implementatie kan plaatsvinden. 
 
242 
Op welke wijze worden bodembewegingen/bodemverschuivingen gemeten en met welke 
meetmethoden? Kan er een overzicht komen van alle meetpunten met methoden? 
 
Antwoord 
Voor alle gaswinningen op land moet op basis van de mijnbouwwet een meetplan ingediend worden, 
waarin beschreven staat op welke wijze de bodembewegingen gemeten worden. Dit plan behoeft de 
goedkeuring van Staatstoezicht op de Mijnen. Alle meetplannen en data zijn openbaar en terug te 
vinden op http://www.nlog.nl/nl/hazards/registers/registers.html.  
83
