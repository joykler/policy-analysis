goede privacyverklaring genereren en worden zij in een aantal stappen geïnformeerd over de 
wettelijke eisen waaraan ze moeten voldoen. Dat geldt eveneens voor het cookieprotocol dat de vrij 
abstracte wettelijke regels beoogt te concretiseren en duidelijk maakt hoe aan wettelijke 
verplichtingen kan worden voldaan. In 2015 is er een expertgroep big data gestart. De uitkomsten van 
deze expertgroep zullen aan bedrijven een handreiking geven hoe effectief met privacyregels om te 
gaan en hoe technologie in te zetten ten behoeve van privacybescherming. Ik verwacht dat bedrijven 
een zorgvuldige omgang met data steeds meer als concurrentiemiddel kunnen inzetten naarmate het 
bewustzijn van de burger toeneemt.  
 
60  
Wat zijn de eenmalige en structurele kosten voor het keurmerk voor veilig internet voor het mkb? Wie 
ontwikkelt dit keurmerk? Wie houdt toezicht op juist toepassing van dit keurmerk? Is het keurmerk 
een privaat of publiek initiatief? En is het een nationaal of Europees initiatief? 
 
Antwoord 
Voor het antwoord op deze vraag verwijs ik naar het antwoord op vraag 46. 
 
61 
Ziet u de versterking van de cybersecurity als een private of publieke taak, of is het een 
samenwerking tussen privaat en publiek? Ligt volgens u de verantwoordelijkheid van veilig 
internetgebruik bij de gebruiker, de aanbieder van de website of bij de netwerkaanbieder? In hoeverre 
gaat u zich op nationaal beleid richten om de cybersecurity te verbeteren en in hoeverre vergt dit een 
internationale aanpak? 
 
Antwoord 
Het digitale domein is verweven in alle facetten van onze samenleving. In de tweede Nationale Cyber 
Security Strategie (NCSS2; Kamerstuk 2013-2014, 26643, nr. 291) geeft het kabinet aan dat 
cybersecurity een integrale aanpak vereist en in samenhang moet worden gezien met vrijheid en de 
economische kansen die het digitale domein biedt. Dit maakt dat de versterking van de cybersecurity 
een gezamenlijk belang is waarin overheid, bedrijfsleven en burgers, ieder vanuit zijn eigen 
verantwoordelijkheid, moeten samenwerken. Een voorbeeld is de website veiliginternetten.nl, een 
initiatief van overheid en bedrijfsleven waarmee burgers en mkb’ers in staat worden gesteld veilig 
gebruik te maken van internet. Abuse Hub, een initiatief opgezet door Internet Service Providers en 
de overheid, zorgt ervoor dat PC’s van abonnees die onderdeel vormen van botnets (netwerken van 
geïnfecteerde PC’s) sneller ontdekt en ontsmet worden. Ook internationale samenwerking is 
essentieel, omdat het internet per definitie grensoverschrijdend is.  
Het belang van internationale samenwerking kwam ook nadrukkelijk naar voren in april dit jaar tijdens 
de Global Conference on Cyberspace (GCCS) waarvan Nederland de gastheer was. Cybersecurity 
wordt daarom door de Nederlandse overheid actief geagendeerd tijdens het EU-voorzitterschap. 
 
62  
Verwacht u dat de overheid een blijvende taak heeft in het borgen van de Universele Postdienst? 
 
Antwoord 
Met de Universele Postdienst (UPD) wordt beoogd een kwalitatief goede, betaalbare en toegankelijke 
basispostvoorziening te waarborgen voor burgers en klein zakelijke gebruikers. De eisen die worden 
gesteld aan de UPD vloeien onder andere voort uit de (Europese) Postrichtlijn en zijn vastgelegd in 
nationale wet- en regelgeving. Binnen de kaders van de Postrichtlijn worden de eisen aan de UPD in 
sterke mate beïnvloed door de behoeften en het gedrag van gebruikers van de UPD. Afhankelijk van
