170  
Hoe is het verschil te verklaren tussen de bijdrage aan de MIT in het overzicht Budgettaire gevolgen 
van beleid (€ 34 mln.) en de twee in de toelichting genoemde bedragen (respectievelijk € 35,5 mln. 
en € 50,5 mln.)? 
 
Antwoord 
Het verschil is te verklaren doordat het in de toelichting de beleidsinspanning betreft - oftewel de 
verplichtingenbedragen (respectievelijk € 35,5 mln. en € 50,5 mln.), en bij het bedrag van € 34,022 
uit de tabel “budgettaire gevolgen van beleid” gaat het over de uitgaven, ofwel het kasbedrag voor 
2016. 
 
171  
Kunt u aangeven wanneer de definitieve hoogte van de MIT-regeling voor 2016 bekend is? 
 
Antwoord 
De precieze omvang van het budget voor MIT 2016 zal besproken worden in het bestuurlijk overleg 
met de regio, dat is gepland in november. Inzet vanuit het ministerie is om tot een totaalbedrag te 
komen van € 55,5 mln., waarvan € 35,5 mln. afkomstig vanuit het ministerie en € 20 mln. vanuit de 
regio’s. Zie ook het antwoord op vraag 169. 
 
172 
Kunt u aangeven wat de concrete doelstellingen van het MIT zijn, anders dan een zo groot mogelijk 
aantal deelnemers? 
 
Antwoord 
Het doel van MIT is om mkb’ers aan laten sluiten bij het Topsectorenbeleid en om de samenwerking 
van het innovatie mkb op onderzoek en innovatie, met elkaar en met ondersteuning vanuit 
kennisinstellingen te vergroten. Daarmee draagt de MIT bij aan de innovatie- en concurrentiekracht 
van Nederland, met name in het mkb. 
 
173  
Is het mogelijk een deel van het budget van de Topconsortium voor Kennis- en Innovatie (TKI) 
toeslag over te hevelen naar de mkb-innovatiestimulering Regio en Topsectoren (MIT) regeling of op 
andere manier de regeling te versterken? 
 
Antwoord 
In 2014 is door een enkele sector een bedrag vanuit de TKI-toeslag overgeheveld naar MIT. Dit jaar 
kan niet meer op die manier worden overgeheveld omdat MIT 2015 niet meer open staat, maar voor 
2016 staat die mogelijkheid in principe weer open. Zoals het er nu voorstaat, zal het budget voor de 
TKI-toeslag in 2015 volledig worden uitgeput; ik ga ervan uit dat dat voor 2016 ook het geval zal zijn.  
 
174  
Is na de rapportage van de Algemene Rekenkamer over het aanbestedingsbeleid van de RVO.NL 
inmiddels meer te zeggen over verbetering van de aanbestedingen door de RVO.NL?
