Antwoord  
Jaarlijks wordt een monitoring op het Green Deal portfolio uitgevoerd door RVO.NL. De resultaten uit 
deze monitoring vormen de basis voor de voortgangsrapportage. In april 2015 is de Tweede Kamer in 
de Voortgangsrapportage Green Deals 2011-2014 geïnformeerd over de voortgang van de Green Deal 
aanpak (Kamerstuk 33043, nr.40). 
 
256  
Op welke basis wordt bepaald wanneer, aan wie, en onder welke voorwaarden de compensatie voor 
ETS wordt uitgekeerd? 
 
Antwoord 
De subsidieregeling Indirecte emissiekosten ETS wordt uitgevoerd volgens de EU-richtsnoeren 
betreffende staatssteunmaatregelen in het kader van de regeling voor de handel in 
broeikasgasemissierechten na 2012. In deze richtsnoeren zijn de 15 (deel)bedrijfstakken vastgelegd 
die in aanmerking komen voor compensatie. 
Daarnaast is in de regeling de aanvullende voorwaarde opgenomen dat ondernemingen die in 
aanmerking willen komen hun energie-efficiëntie dienen te verbeteren door een energie-efficiency plan 
(EEP) op te stellen, uit te voeren en daarover te rapporteren.  
In de toelichting op de regeling is opgenomen dat ondernemingen de subsidie ontvangen in het jaar 
volgend op het jaar waarin de kosten zijn gemaakt. 
 
257  
Wat behelst de Demonstratieregeling Energie-Innovatie (DEI) en waarom is dit gericht op de export? 
 
Antwoord 
De DEI is conform de afspraken in het Energieakkoord bedoeld om een 'etalage' van Nederlandse 
energie-innovaties te creëren waardoor bedrijven gemakkelijker de sprong naar internationaal succes 
kunnen maken. Het gaat dan om voor Nederland nieuwe (toepassingen van) apparaten, systemen of 
technieken die energie besparen of die het gebruik van hernieuwbare energiebronnen bevorderen. Bij 
de beoordeling van de projecten wordt gekeken naar de potentie voor versterking van de Nederlandse 
economie, wat betreft omzet, werkgelegenheid en export. De DEI draagt bij aan de ambitie om de 
economische waarde van de schone energie-technologieketen in 2020 te verviervoudigen ten opzichte 
van 2010. 
 
258 
Waaruit bestaan de twee in de tekst genoemde uitgevoerde tenders van 2015? 
 
Antwoord 
In 2015 is er voor gekozen om de DEI-regeling open te stellen in twee aparte tenders die zich alleen 
onderscheiden in het beschikbare budget (in de eerste tender € 14 mln. en in de tweede € 20 mln.). 
Dit geeft ondernemers meer ruimte om hun projectvoorstellen op verschillende momenten in te 
kunnen dienen. 
 
259  
Hoe worden de twee tenders vanuit DEI (Demonstratieregeling Energie-Innovatie) van 2015 
geëvalueerd? 
87
