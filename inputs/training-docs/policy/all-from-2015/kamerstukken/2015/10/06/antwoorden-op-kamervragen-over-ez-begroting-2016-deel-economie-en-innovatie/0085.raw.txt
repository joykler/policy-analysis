248  
Zullen de uitgaven in 2015 voor de Topsector Energie uitkomen op de begrote € 68 mln., aangezien er 
bij de Voorjaarsnota 2015 geen mutaties werden voorzien? Hoe verhoudt deze stijging zich tot de 
uitgaven in 2014 van € 35 mln.? Vanwaar deze stijging? Voor 2016 wordt € 56 mln. begroot; vanwaar 
deze verlaging? Welke invloed heeft deze verlaging op de innovatieve doelstellingen uit het Energie-
akkoord? 
 
Antwoord 
Op dit moment is er geen aanleiding om de begrote € 68 mln. te herzien. 
De tabel is gebaseerd op kasuitgaven voor projecten behorend bij de programma’s van de Topsector 
Energie die vanaf 2012 zijn opgestart. Doorgaans worden deze projecten in vier jaar uitgefinancierd. 
Het relatief lage bedrag in 2014 t.o.v. latere jaren heeft te maken met de aanloopfase waarin de 
programma’s van de topsector zich toen nog bevonden. De daling van 2016 t.o.v. 2015 heeft te 
maken met het feit dat de beschikbare budgetten voor het aangaan van nieuwe verplichtingen in de 
jaren na 2012 op een lager niveau lagen.  
Het voorgaande heeft geen gevolgen voor de innovatieve doelstellingen uit het Energieakkoord. 
 
249  
Waarom is er geen reservering voor de interne begrotingsreserve duurzame energie na 2014? 
 
Antwoord 
De wijziging in de interne begrotingsreserve duurzame energie kan pas na afloop van een 
begrotingsjaar worden bepaald en vastgesteld. Om die reden zijn er nog geen reserveringen voor 
jaren na 2014. 
 
250  
Waarom is er geen reservering voor aardwarmte na 2015, terwijl op pagina 33 de zin staat 'dat 
aardwarmte binnen de SDE+ en van de gunstigste opties is, en daarnaast gesteld wordt dat 
'aardwarmte tevens een belangrijke optie is voor het halen van de energie- en klimaatdoelen van EZ 
en de glastuinbouw' anders suggereert? 
 
Antwoord  
De Garantieregeling Aardwarmte wordt telkens voor een periode van twee jaar vastgesteld. De 
huidige openstelling loopt tot 31 maart 2016.  
De garantieregeling wordt dit jaar geëvalueerd en vervolgens zullen er opnieuw afspraken worden 
gemaakt met het ministerie van Financiën over een nieuwe openstelling vanaf 2016. Aardwarmte 
(geothermie) komt tevens net als andere technologieën voor de opwekking van hernieuwbare energie 
in aanmerking voor SDE+ subsidie. Met uitzondering van wind op zee wordt in de SDE+ ex ante geen 
specifiek budget per categorie wordt gereserveerd. Hierdoor is ex ante een uitsplitsing per technologie 
niet te geven. Zie voor een nadere toelichting het antwoord op vraag 3. 
 
251  
Kunt u per categorie (windenergie, biomassa etc.) onder de SDE+ een overzicht geven van de 
verwachte uitgaven en van de maximale uitgaven per jaar? 
 
 
 
85
