Antwoord 
De hier gepresenteerde meerjarencijfers representeren de ten tijde van het Energieakkoord geraamde 
kasbedragen voor topsector Energie en de DEI. Om technische redenen lieten die cijfers in 2016 een 
‘dip’ zien bij de middelen voor de topsector. In de praktijk wordt de totale beschikbare kasruimte voor 
een optimale programmering van de programma’s van topsector en DEI ingezet, waardoor de ‘dip’ 
geen belemmeringen oplevert voor de voortgang van de programma’s. 
 
334  
Waarom lopen de investeringen in de innovatiemiddelen SDE+ (EZ artikel 14) na 2016 naar beneden 
af? 
 
Antwoord 
Voor het antwoord op deze vraag verwijs ik naar het antwoord op vraag 327. 
 
335  
Waar wordt de subsidie van ruim 7 miljoen euro voor het Project Mainport Rotterdam precies aan 
uitgegeven? 
 
Antwoord 
Dit betreft een jaarlijkse storting (t/m 2020) in het Groenfonds ten gunste van de provincie 
Zuid-Holland in het kader van Project Mainportontwikkeling Rotterdam (PMR). 
De middelen zijn bestemd voor de realisatie van het PMR deelproject 750 ha natuur- en 
recreatieterrein. 
De basis hiervoor vormt het bestuursakkoord PMR d.d. 24 juni 2004 tussen het Rijk, de provincie 
Zuid-Holland, stadsregio Rotterdam, gemeente Rotterdam en het Havenbedrijf Rotterdam. 
 
336 
Hoe groot wordt de mogelijkheid ingeschat dat er in 2016 meevallers in de aardgasbaten zullen zijn? 
 
Antwoord 
Voor de aardgasbatenraming in enig jaar wordt uitgegaan van de te verwachten hoeveelheid 
gasproductie welke wordt verkocht tegen een geraamde gasprijs. 
Zoals aangegeven in het antwoord op vraag 108, neemt het kabinet in december 2015 een beslissing 
over het winningsplafond 2016 voor het Groningenveld. In de begroting is voor de raming van de 
gasbaten in 2016 uitgegaan een winningsplafond van 33 mld. m3. Een lager winningsplafond zal 
leiden tot lagere gasbaten. Als de gerealiseerde gasprijs uiteindelijk hoger blijkt te zijn dan de 
geraamde prijs resulteert, ceteris paribus, dit in een meevaller op de aardgasbaten. 
 
337  
Waarom stelt u minder Rijkscofinanciering beschikbaar voor projecten uit het Europees Fonds voor 
Regionale Ontwikkeling (EFRO)? 
 
Antwoord  
De Europese middelen die voor de EFRO-programma’s in Nederland voor de periode 2014-2020 ter 
beschikking zijn gekomen, vloeien voort uit de onderhandelingen over het Meerjarig Financieel Kader 
2014–2020, die eind 2013 werden afgerond. Op basis van de EFRO-Verordening 2014–2020 is 
minimaal 50% nationale cofinanciering vereist. Dit betekent dat door de lidstaat een bedrag aan 
108
