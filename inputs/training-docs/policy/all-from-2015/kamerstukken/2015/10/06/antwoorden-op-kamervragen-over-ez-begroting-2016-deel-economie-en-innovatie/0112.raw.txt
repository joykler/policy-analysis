351  
Hoe verhouden de lasten van de RVO.NL zich tot het totaalbedrag aan verstrekte subsidies en 
leningen? 
 
Antwoord 
Naast alle beheerstaken voor subsidies en leningen, evenals fiscale regelingen (WBSO/RDA) en 
garanties (beoordelen van aanvragen, opstellen van beschikkingen, monitoren en betalen), verricht 
RVO.NL ook allerlei andere werkzaamheden, waar geen uitstroom van gelden mee gemoeid is, zoals 
het afgeven van vergunningen, handhaving, registratie van dieren en het bijeenbrengen van partijen 
ten behoeve van (inter)nationale samenwerking. Vanwege deze niet-financiële activiteiten is de vraag, 
hoe de lasten (voor 2016 geraamd op € 445 mln.) van de RVO.NL zich verhouden tot het totaalbedrag 
aan verstrekte subsidies en leningen, niet goed te beantwoorden. 
 
352  
Welke materiële kosten vallen onder de post 'overige materiële kosten'? 
 
Antwoord 
Onder de post ‘overige materiële kosten’ worden kosten van RVO.NL opgenomen die specifiek worden 
gemaakt ter uitvoering van opdrachten. Voorbeelden zijn: kosten van personeel in het buitenland 
(zoals landbouwattachés, economische attachés), kosten van digitalisering van aanvragen, kosten 
voor specifiek uitbesteed onderzoek (zoals satellietfoto’s, onderzoek door Europees Octrooibureau), 
kosten voor beurzen en tentoonstellingen in zowel Nederland als in het buitenland, en kosten van 
specifieke expertise (zoals taxateurs, bancaire expertise ten behoeve van het verstrekken van 
leningen en garanties). 
 
353  
Waarom zijn extra middelen van € 5 mln. nodig voor de uitvoering van de WBSO door de Rijksdienst 
voor Ondernemend Nederland (RVO.NL)? Welke extra werkzaamheden gaat RVO.NL uitvoeren voor de 
WBSO? Wat zijn de totale middelen die RVO.NL ontvangt om de WBSO uit te voeren? 
 
Voor het antwoord op deze vraag verwijs ik naar het antwoord op vraag 360. 
 
354  
Hoe verhouden de extra middelen van € 5 mln. voor RVO.NL voor de uitvoering van de WBSO zich tot 
de toelichting op de begroting voor het RVO.NL op pagina 159, waarin wordt gesteld dat de 
taakstelling van het kabinet Rutte II mede wordt ingevuld door een korting op de uitvoering van de 
WBSO? 
 
Antwoord 
Voor het antwoord op deze vraag verwijs ik naar het antwoord op vraag 357. 
 
355  
Wat is de overweging om deze extra middelen voor de uitvoering van de WBSO door RVO.NL uit het 
TKI-toeslag budget halen? 
 
Antwoord 
Voor het antwoord op deze vraag verwijs ik naar het antwoord op vraag 361. 
112
