311  
Hoeveel subsidie stelt u beschikbaar voor bedrijven en organisaties om het boren naar nieuwe kleine 
gasvelden in de Noordzee te stimuleren? 
 
 
Antwoord 
Omdat aardgas de komende jaren een belangrijke rol speelt in de transitie naar een volledig 
duurzame energievoorziening en omdat het nog winbare Noordzeegas kan bijdragen aan onze 
energieonafhankelijkheid onderzoek ik de mogelijkheden om gaswinning uit de kleine velden op het 
continentaal plat de komende jaren in stand te houden. 
 
Sinds september 2010 kunnen mijnbouwondernemingen 25% van het bedrag dat zij investeren in 
bedrijfsmiddelen – putten, platforms, pijpleidingen – voor de opsporing en winning van nieuwe 
marginale gasvoorkomens en vermoede gasvoorkomens (prospects) offshore extra ten laste brengen 
van het bedrijfsresultaat waarover zij winstaandeel aan de Staat moeten betalen. Dit winstaandeel is 
naast de vennootschapsbelasting een extra afdracht die mijnbouwondernemingen op grond van de 
Mijnbouwwet moeten afdragen aan de Staat. Zonder deze financiële stimulering zullen deze marginale 
gasvoorkomens waarschijnlijk niet worden aangeboord en dus onbenut in de ondergrond achterblijven 
en geen bijdrage leveren aan de gasproductie en -baten voor de (Nederlandse) samenleving. Verder is 
het voor dergelijke marginale gasvoorkomens cruciaal dat ze nog kunnen worden aangesloten op de 
bestaande infrastructuur (platforms en pijpleidingen) op het continentaal plat. Met het uitgeput raken 
van de in productie zijnde grote(re) gasvoorkomens zonder dat er nieuwe volumes uit andere velden 
worden toegevoegd, dreigt echter ook de bijbehorende infrastructuur te verdwijnen. Ook dat draagt 
ertoe bij dat de dan nog resterende gasvoorkomens in de ondergrond zullen achterblijven.  
 
Omdat de huidige stimuleringsmaatregel een looptijd heeft van zes jaar en dus eind 2016 afloopt, 
onderzoek ik momenteel of deze moet worden verlengd, aangevuld of vervangen.  
Het doel is om mijnbouwondernemingen te bewegen tot het doen van investeringen in kleine, 
marginale gasvoorkomens die anders - zonder een dergelijke maatregel - niet tot ontwikkeling en 
productie kunnen en zullen worden gebracht, om daarmee de bestaande infrastructuur op het 
continentaal plat zo veel en zo lang mogelijk in stand te houden en om zodoende de waarde van de 
resterende gasreserves voor de staat te kunnen maximaliseren. Daarnaast kijk ik ook naar de 
instandhouding of verbetering van de maatregelen die een actief en effectief gebruik van verleende 
winningsvergunningen offshore bevorderen.  
 
Over eventuele voorstellen voor een financiële stimuleringsmaatregel en het effect daarvan op het 
niveau van extra opsporings- en winningsactiviteiten, de investeringen, het daardoor te produceren 
extra volume en de resulterende financiële voordelen voor zowel operators als de staat zal ik de 
Kamer nader informeren zodra mijn onderzoek is afgerond.  
 
312  
Hoeveel gas verwacht u in 2016 te winnen uit kleine gasvelden in de Noordzee? Hoeveel extra gas is 
dit ten opzicht van 2015? 
 
Naar verwachting zal er in 2015 van de gasreserves in de kleine gasvelden op de Noordzee 
3
22,0 miljard Nm worden gewonnen. Dit betreft de reeds ontdekte reserves die commercieel winbaar 
3
worden geacht en zijn goedgekeurd voor productie. Voor 2016 is deze verwachting 21,9 Nm . Daarbij 
dient te worden aangetekend dat er voor 2016 een aantal nieuwe projecten op stapel staat, die 
potentieel winbaar zijn, maar momenteel in afwachting zijn van goedkeuring voor productie. Naar
