3) Bedrijven die hoge niet-loonkosten voor S&O (nu RDA) hebben ten opzichte van de eigen 
[1]
loonkosten. Deze kunnen mogelijk een nadeel ondervinden omdat ze relatief weinig loonheffing 
betalen en daardoor een verzilveringsprobleem hebben. Door de kosten en uitgaven die nu onder 
de RDA vallen via de loonheffing te verrekenen wordt de verzilvering van de regeling wel sterk 
verbeterd. Op dit moment kan van de opgevoerde RDA (inclusief gebruik van verliesverrekening) 
naar schatting uiteindelijk 85% worden verzilverd. In een nieuwe regeling is naar schatting 94% 
van het voordeel op niet-loonkosten (nu RDA) verrekenbaar.  
 
58 
Wat is de status van de modernisering van regels omtrent intellectueel eigendom? Waar ligt hierbij de 
nadruk? Gaat het met name om gebruik van digitale bronnen? En in hoeverre kan Nederland hier 
solitair handelen? Werpt Europese regelgeving onmogelijkheden op? Bent u voornemens 
modernisering van intellectueel eigendom ook prioriteit te maken tijdens het Nederlands 
voorzitterschap? Zo nee, waarom niet? Zo ja, op welke wijze? 
 
Antwoord 
Op verschillende terreinen wordt ingezet op de modernisering van regelgeving omtrent intellectueel 
eigendom. De nadruk ligt daarbij op verdergaande harmonisering op Europees niveau. Zo zijn in 2015 
grote stappen gezet in de oprichting van het unitair octrooi en het bijbehorende Eengemaakt 
octrooigerecht. Ook is er aanzienlijke vooruitgang geboekt bij de totstandkoming van een 
geharmoniseerde EU-regeling voor de wettelijke bescherming van bedrijfsgeheimen. Daarnaast is in 
het voorjaar van 2015 in de EU een voorlopig akkoord bereikt om de nationale en Europese 
merkenregelgeving meer samenhangend te maken.  
 
Ter oriëntatie wordt gesproken met relevante betrokkenen over de invloed van technologische 
ontwikkelingen als 3d-printen op de toekomstbestendigheid van het huidige IE-systeem. Of deze 
ontwikkelingen belemmeringen opleveren voor het gebruik van het IE-systeem of dat de huidige 
IE-regelgeving belemmerend werkt voor de verdere groei van dergelijke technologieën, staat 
momenteel nog niet vast.  
 
In het kader van het Nederlands voorzitterschap zal er ook aandacht zijn voor modernisering van het 
auteursrecht. Omdat nieuwe technologische ontwikkelingen niet bij de grens ophouden, is de 
Nederlandse inzet in Brussel altijd geweest om het auteursrecht aan te passen aan de ontwikkelingen 
in het digitale tijdperk. Daarom is Nederland ook verheugd dat de Commissie recent in haar Digital 
Single Market (DSM)-strategie heeft aangekondigd eind 2015 met moderniseringsvoorstellen te 
komen voor het auteursrecht.  
 
59  
Welke stappen zal u het komende jaar zetten op het gebied van privacybescherming? 
 
Antwoord 
Ik heb het afgelopen jaar een onderzoek laten verrichten om de privacybeleving van burgers op het 
internet in kaart te brengen. Het onderzoek bevestigde het belang van de drie uitgangspunten uit de 
visie op ePrivacy (transparantie, controle door gebruiker en verantwoordelijkheid bedrijven). 
Daarnaast bleek dat transparantie cruciaal is omdat de bereidheid om informatie te geven sterk 
afhangt van duidelijkheid over het doel waarvoor deze informatie door de burger wordt afgegeven. 
Daarom ga ik burgers en mkb’ers met voorlichting en campagnes voorlichten over de onlangs 
gelanceerde privacy voorwaardengenerator. Hiermee kunnen bedrijven op laagdrempelige wijze een 
                                                           
[1]
 Alle loonkosten in het bedrijf, niet alleen de S&O-loonkosten.
