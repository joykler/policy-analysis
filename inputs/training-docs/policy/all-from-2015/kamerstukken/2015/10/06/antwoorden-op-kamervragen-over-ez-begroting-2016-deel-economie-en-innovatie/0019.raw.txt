https://data.overheid.nl/data-inventarisatie-2015. Het vraagt per geval om een zorgvuldige afweging 
tussen belang van openbaarmaking en belang van bijvoorbeeld privacy of veiligheid. 
 
49  
Wanneer wordt het Kamer van Koophandel-handelsregister openbaar gemaakt? 
 
Antwoord 
De basisregistratie handelsregister is naar zijn aard openbaar en toegankelijk. Niet alle gegevens uit 
het handelsregister kunnen kosteloos geraadpleegd worden.  
Openbaarheid: Op de Kamer van Koophandel rust de verplichting om handelsregistergegevens te 
verstrekken (artikel 22 Handelsregisterwet 2007). Voor beperkingen op het openbare karakter moet 
een gegronde reden zijn. Het kan bijvoorbeeld privacybelangen betreffen. 
In rekening brengen van kosten: Op grond van het Financieel besluit handelsregister 2014 zijn in de 
Financiële regeling handelsregister 2014 de bedragen vastgesteld die zijn verschuldigd voor het inzien 
of verstrekken van een afschrift of een uittreksel van hetgeen in het handelsregister is ingeschreven of 
is gedeponeerd.  
 
Het in rekening brengen van kosten blijft ook van toepassing sinds de inwerkingtreding op 18 juli 
2015 van de Wet hergebruik van overheidsinformatie, waarmee de Europese richtlijn is 
geïmplementeerd. Op basis daarvan kan de Kamer van Koophandel en ook het Kadaster en de 
Rijksdienst voor het wegverkeer ter bestrijding van de kosten van de uitvoering van de publieke taak, 
voor het hergebruik van informatie ten hoogste de gemaakte kosten voor verzameling, productie, 
vermenigvuldiging en verspreiding, in rekening brengen, vermeerderd met een redelijk rendement op 
investeringen.  
De Digicommissaris zal vanuit zijn rol als overheidsbrede regisseur van de Generieke Digitale 
Infrastructuur (GDI) onder andere de discussie agenderen rondom (de financiering van) de 
basisregistraties, open data en de toegankelijkheid van gegevens (waarborgen privacy).  
 
50  
Hoe gaat het keurmerk voor veilig internet voor het mkb eruit zien? welke criteria zal het keurmerk 
toetsen? 
 
Antwoord 
Voor het antwoord op deze vraag verwijs ik naar het antwoord op vraag 46. 
 
51  
Wat is de reden dat het plafond in de Wet Bevordering Speur- & Ontwikkelingswerk (WBSO) komt te 
vervallen? 
 
Antwoord 
Het maatschappelijk rendement van extra S&O-uitgaven ligt substantieel hoger dan het private 
rendement. Om deze reden stimuleert het kabinet bedrijven om te investeren in S&O. Doel van het 
kabinet is dat in Nederland in 2020 2,5% van het BBP wordt uitgegeven aan S&O (door publieke en 
private partijen gezamenlijk). De S&O-afdrachtvermindering en RDA dragen bij aan deze doelstelling 
door de S&O-uitgaven van private partijen te stimuleren. Het zijn generieke regelingen. Dat betekent 
dat ze niet aan sectoren of thema’s gebonden zijn en openstaan voor alle bedrijven die willen 
innoveren, ongeacht de omvang van de S&O van het bedrijf.  
 
19
