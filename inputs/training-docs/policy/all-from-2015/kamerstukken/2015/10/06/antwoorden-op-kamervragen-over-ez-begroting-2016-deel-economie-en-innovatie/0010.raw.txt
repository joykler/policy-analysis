Antwoord 
De arbeidsproductiviteit kan worden verhoogd door investeringen in fysiek en menselijk kapitaal, maar 
ook door innovaties die leiden tot nieuwe producten (inclusief diensten) en productietechnieken. 
Verschillende vormen van overheidsbeleid grijpen in op de arbeidsproductiviteit (zie figuur 1).  
 
 
De overheid geeft niet alleen financiële prikkels om materiële investeringen uit te lokken, maar zorgt 
er ook voor dat de randvoorwaarden op orde zijn. Het is immers van belang dat het geheel van het 
complexe innovatiesysteem goed functioneert. Financiering van onderwijs en onderzoek (inclusief HBO 
en toegepaste kennisinstellingen, Centra voor innovatief Vakmanschap en Centers of Expertise) zorgt 
voor een kwalitatief hoogwaardig aanbod van menselijk kapitaal en wetenschappelijke kennis en 
kunde. Met de topsectorenaanpak wordt publiek-private samenwerking bevorderd zodat 
kennisontwikkeling en -verspreiding tot stand komt op het terrein van de maatschappelijke 
uitdagingen bieden. Met cofinancieringsinstrumenten zorgen we voor een goede aansluiting op de 
Europese innovatie-instrumenten (Horizon2020). Met de financieringsinstrumenten van het 
Toekomstfonds wordt ervoor gezorgd dat er voldoende risicokapitaal beschikbaar komt. We zorgen 
verder voor een goed startupklimaat en dat ondernemingen kunnen doorgroeien. En we werken 
voortdurend aan de kwaliteit van wet- en regelgeving, zodat nieuwe ontwikkelingen vrij baan krijgen. 
Al deze elementen staan met elkaar in verbinding en dragen bij aan de verhoging van de 
arbeidsproductiviteit.  
 
26 
Welke nieuwe afzetmarkten zijn er gevonden na het opleggen van sancties aan Rusland? 
 
Antwoord 
Het realiseren van markttoegang voor agrarische producten is een langdurig en intensief proces van 
uitwisselen van technische informatie en onderhandelingen. Na het verscherpen van importrestricties 
door de Russische Federatie (RF), waardoor de export vanuit de EU naar de RF van onder andere 
groente en fruit, zuivel en vlees voor een belangrijk is weggevallen, zijn de inspanningen vergroot om 
de grenzen van ‘derde landen’ te openen. In dit proces werken georganiseerd bedrijfsleven en 
overheid nauw samen om Nederlandse exporteurs alternatieve afzetmogelijkheden voor deze 
producten te bieden.
