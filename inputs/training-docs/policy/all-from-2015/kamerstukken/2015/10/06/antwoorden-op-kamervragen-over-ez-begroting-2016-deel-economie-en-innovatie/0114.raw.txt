Antwoord 
Als gevolg van de intensiveringen van de recente kabinetten in de vanaf 2016 met de RDA 
samengevoegde WBSO zijn de uitvoeringskosten van RVO.NL voor deze regelingen toegenomen. 
Doordat besluitvorming over deze intensiveringen pas in augustus plaatsvindt, en niet in het voorjaar 
zoals over de rest van de begroting, kon dit vaak niet meer worden ingepast in het budgettaire beeld. 
Tekorten op de opdracht dienden daardoor in het begrotingsjaar te worden opgevangen binnen de EZ-
begroting.  
 
De meerjarenraming was vanaf 2018 reeds structureel aangepast (+ € 5 mln.), maar voor de jaren 
daarvoor kon de benodigde correctie niet worden ingepast. Deze is daarom dit voorjaar binnen de EZ-
begroting gedekt. Het beschikbare bedrag om de € 1,15 mld. WBSO/RDA in 2016 uit te voeren 
bedraagt € 19 mln.  
 
361 
Welke rechtvaardiging is er om de kosten voor uitvoering van de WBSO uit de TKI-toeslag te halen? 
 
Antwoord 
In 2016 en 2017 wordt € 5 mln. vanuit de TKI-toeslag overgeboekt naar Bijdrage RVO.NL voor de 
uitvoeringkosten van de WBSO. De uitvoeringskosten voor de WBSO waren in deze twee jaren nog 
niet gedekt (zie ook het antwoord op de vragen 357 en 360). Dekking van deze uitvoeringskosten 
voor de WBSO uit de TKI-toeslag is mogelijk gebleken bij het actualiseren van de meerjarige 
kasraming van de TKI-toeslag bij de Voorjaarsbesluitvorming 2015.  
Hierbij is gebleken dat de beschikbare middelen in een lager tempo zullen worden uitbetaald dan 
eerder verwacht. Dit is ook de reden geweest dat bij Voorjaarsnota 2015 de kasraming is bijgesteld 
met cumulatief € 35 mln. in de jaren 2015-2019 (zie ook antwoord op vraag 177). 
 
362  
Welke extra activiteiten gaat het RVO.NL uitvoeren met de extra bijdrage van € 1.3 mln. in 2016 en 
2017? Welke bijdrage ontving RVO.NL voorheen voor het uitvoeren van de Rijksoctrooiwet? 
 
Antwoord 
Het budget voor het uitvoeren van de Rijksoctrooiwet bedroeg in 2015 € 13,742 mln. Met de 
toevoeging van €1,3 mln. aan de bijdrage voor 2016 en 2017 wordt voor die jaren de uitvoering van 
de reguliere taken zeker gesteld. Dat was in een eerder budget niet in evenwicht met de voorgenomen 
krimp in de organisatie. Het budget voor deze jaren bedraagt na deze aanpassingen € 13,06 mln. 
resp. € 12,027 mln. 
Octrooicentrum Nederland, onderdeel van RVO, is belast met het uitvoeren van taken die bij of op 
grond van wetten (waaronder de Rijksoctrooiwet) of verdragen zijn opgedragen. Voor het stimuleren 
van het gebruik van het octrooisysteem en van de kennis die in de octrooidatabanken is opgeslagen 
verzorgt Octrooicentrum Nederland voorlichting en kennisverspreidingsactiviteiten aan bedrijven, 
kennisinstellingen, overheden en uitvinders.  
 
363 
Kunt u toelichten waarom de lagere uitgaven MEP geen consequenties voor het doelbereik duurzame 
energie van 14% in 2020 heeft? Is er bij de geplande investeringen in duurzame energie dan geen 
rekening gehouden met de investeringen uit de MEP of is bij de strategie naar 2020 rekening 
gehouden met een uitval van MEP projecten? 
114
