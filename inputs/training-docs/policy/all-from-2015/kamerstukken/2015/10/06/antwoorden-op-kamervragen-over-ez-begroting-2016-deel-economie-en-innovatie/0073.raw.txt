Stimuleren Startups 0,5 
Caribisch Nederland (Kamer van Koophandel) 0,1 
Overig 0.8 
 
211 
Hoeveel miljoen aan garanties zijn er in 2015 tot nu toe verstrekt bij de Garantieregeling 
Scheepsnieuwbouwfinanciering? Indien dit bedrag laag ligt, waarom wordt het plafond voor de 
Garantieregeling Scheepsnieuwbouwfinanciering niet nogmaals verlaagd? 
 
Antwoord 
Tot nu toe is in 2015 voor een bedrag aan € 42 miljoen aan garanties onder de Garantieregeling 
Scheepsnieuwbouwfinanciering (GSF) gefiatteerd. Dat is een forse toename ten opzichte van 2014 
(€ 0) en het startjaar 2013 (€ 11 mln.). Per 2015 is het plafond van de GSF al met 60% verlaagd van 
€ 1 mld. naar € 400 mln. Het garantieplafond van regelingen als de GSF wordt ruim van te voren 
vastgesteld zodat banken en ondernemers weten waar ze aan toe zijn.  
 
212  
Kunt u uitgebreid toelichten wat de actuele stand van zaken is rondom innovatiegericht inkopen en het 
beleid om dit te bevorderen? 
 
Antwoord 
In 2012 is het programma “Inkoop Innovatie Urgent” (IIU) gestart. Met dit programma worden 
concrete projecten ondersteund die: 
(1), het instrumentarium innovatiegericht inkopen verbetert door te leren van ervaringen in de 
praktijk;  
(2) overheden gestimuleerd om innovaties daadwerkelijk een kans te geven door innovatiegericht 
inkopen een structurele plek in de organisatie te geven  
Er zijn 27 concrete projecten op landelijke en regionaal met succes ondersteund via een bijdrage in 
voorbereidend onderzoek, het organiseren van marktsessies en het geven van zichtbaarheid aan de 
resultaten van een project. 
Een mooi voorbeeldproject is “Blue energy Katwijk. Daarin gaat het om de ontwikkeling en bouw van 
een nieuwe, innovatieve elektriciteitscentrale. In deze centrale zal stroom opgewekt worden doordat 
zoet en zout water samenkomen. Een ander project is lab op straat in Rotterdam.  
Lab op Straat is een test- en showstraat waar bedrijfsleven, overheid en kennisinstituten heel concreet 
samenwerken aan het verduurzamen van Rotterdam. 
Naast ondersteuning van concrete projecten zijn hulpmiddelen ontwikkeld die de praktijk van 
innovatiegericht inkopen helpen opschalen. Er is een vernieuwde website, met verschillende tools voor 
inkopende partijen. Deze site omvat nu ook een innovatiemarkt voor vraag en aanbod van innovaties, 
bevat een kaart met best practices en een digitale koffer met instrumenten om innovatiegericht 
inkopen in de praktijk te realiseren. In november wordt de innovatiekoffer met instrumenten 
gelanceerd. De verschillende instrumenten kunnen worden gebruikt door projectmanagers, inkopers, 
beleidsmedewerkers en managers. Naast digitale ondersteuning worden inkopende overheden 
ondersteund via 3 netwerkbijeenkomsten per jaar en evenementen innovatiegericht inkopen waar ook 
marktsessies plaatsvinden.  
Steeds meer overheden hebben innovatiegericht inkopen een structurele plek in de organisatie 
gegeven. Op rijksniveau hebben het Ministerie van BZK en RWS een innovatie agenda opgesteld.  
73
