voornemen om de openbare voorbereidingsprocedure ook bij (inhoudelijke) wijzigingen van een 
winningsplan toe te passen. Het wetsvoorstel ligt nu voor spoedadvies bij de Raad van State. Na 
ontvangst van het advies van de Raad van State hoop ik het wetsvoorstel snel aan uw Kamer te 
kunnen sturen. Zoals aangegeven in de kabinetsreactie op het OVV-rapport zal ik vooruitlopend op dit 
wetsvoorstel provincies, gemeenten en waterschappen betrekken in de advisering over winnings-
plannen en wijzigingen daarvan.  
Daarnaast werk ik aan een omgevingsvisie waarbij gekeken wordt hoe de omgeving beter betrokken 
kan worden bij de besluitvorming. Uiteraard treed ik hierover ook in overleg met de decentrale 
overheden. 
 
80  
Op welke wijze wordt de bodemdaling in de Waddenzee gemeten? 
 
Antwoord 
De verschillende technieken waarmee de bodemdaling in de Waddenzee wordt gemeten, zijn 
vastgelegd in het meet- en regelprotocol. De jaarlijks bijgewerkte versie van het meetplan is te vinden 
op http://www.nlog.nl/resources/Meetregisters/Waddenzee/WADDENZEE_MEETPLAN_2015.pdf. 
 
82  
Is het waar dat door alle vergunningen, procedures en benodigde onderzoeken commerciële winning 
van schaliegas binnen 5 jaar überhaupt niet mogelijk is? 
 
Antwoord 
Commerciële winning van schaliegas is de komende 5 jaar niet aan de orde. Zie ook mijn antwoord op 
vraag 81. 
 
84  
Kunt u enkele pakkende voorbeelden geven van groene groei die door zijn inspanningen tot stand zijn 
gekomen? 
 
Antwoord 
In de beleidsbrief Groene Groei van maart 2013 heeft het kabinet een aantal acties toegezegd. Deze 
hebben wij samen met de maatschappelijke partijen gerealiseerd. U bent daarover recent 
geïnformeerd via de aanbiedingsbrief en de Tussenbalans Groene Groei 2015 (Kamerstuk 33043, 
nr. 42). Het kabinet zet in 2016 daartoe zijn programma Ruimte in Regels voor Groene Groei en de 
Green Deal-aanpak voort.  
 
Voorbeelden vanuit het programma Ruimte in Regels voor Groene Groei: 
 De batterijen van de eerste generatie elektrische auto’s komen nu al bij de afvalverwerking en 
recycling terecht. Deze batterijen functioneren vaak nog prima, maar zijn niet meer geschikt om 
opnieuw een auto aan te drijven. De overheid steunt een project waarin ondernemers die batterijen 
gebruiken als stationaire opslag voor windenergie. Dit vraagt om een andere regeling voor de 
productaansprakelijkheid.  
 Verschillende bedrijven werken aan nieuwe verdienmodellen waarin zij geen producten verkopen, 
maar de diensten van die producten verhuren. Philips ontwerpt bijvoorbeeld zuinige 
verlichtingssystemen speciaal voor een bepaald gebouw en verkoopt niet het systeem, maar het 
verbruik van een bepaalde hoeveelheid licht. Belangrijke hobbel voor dit model is dat de wet 
verlichtingssystemen vaak als integraal onderdeel van een gebouw ziet (het principe van “aard en 
nagelvast”).  
33
