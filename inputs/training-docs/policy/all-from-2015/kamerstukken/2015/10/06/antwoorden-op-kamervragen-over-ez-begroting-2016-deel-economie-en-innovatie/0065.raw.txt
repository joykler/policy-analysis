Antwoord  
Opdrachtcijfers aan Nederlandse bedrijven komen alleen van ESA. Bij het Netherlands Space Office 
(NSO) worden deze cijfers gecontroleerd en vergeleken met de gegevens van betrokken bedrijven. 
Deze vergelijking geeft geen aanleiding om de juistheid van de ESA-cijfers in twijfel te trekken. 
 
186 
Hoe is in de periode 2013 – 2015 uitvoering gegeven aan het flankerend beleid ruimtevaart? Welke 
projecten zijn in deze periode ondersteund met welke bedragen? 
 
Antwoord  
Zoals in de brief over Ruimtevaartbeleid (Kamerstuk2014-2015, 24446, nr. 57) van 1 december 2014 
is beschreven bestaat het flankerend nationaal beleid ruimtevaart uit een aantal onderdelen. In 
onderstaande tabel is voor de periode 2013-2015 aangegeven welke bedragen door het ministerie van 
Economische Zaken zijn uitgegeven aan het flankerend beleid voor de ruimtevaart. De betalingen aan 
ESA voor verplichte en optionele ruimtevaartprogramma’s zijn hierin niet opgenomen. In totaal is 
gedurende de periode 2013–2015 voor een bedrag van € 44,170 mln. geïnvesteerd in nationaal 
flankerend beleid. 
 
Toelichting per onderdeel: 
1. Een eerste onderdeel is het door Nederland bouwen en beheren van ruimtevaartinstrumenten 
zoals TROPOMI, OMI en Sciamachy. Bij OMI en Sciamachy gaat het om beheer. Bij TROPOMI 
om de bouw. In 2016 zal TROPOMI gelanceerd worden waarna ook voor dit satellietinstrument 
de beheerfase ingaat. 
 
2. Vervolgens de PEP (Prekwalificatie ESA Programma's)-regeling. Dit ondersteuningsprogramma 
voor Nederlandse partijen voor deelname aan ESA-projecten is in 2012 gestopt. De 
opgenomen middelen betreffen betalingen voorvloeiend uit nog lopende projecten. 
 
3. Het Satellietdataportaal wordt sinds 2012 gefinancierd uit beleidsmiddelen buiten het 
ruimtevaartbudget in verband met toepassingsmogelijkheden van satellietdata in onder ander 
de agrosector. De satellietdata worden gratis beschikbaar gesteld aan Nederlandse bedrijven 
en kennisinstellingen.  
Hiermee wordt mede geanticipeerd op de grote stroom aan gratis satellietdata die op gang 
komen met het operationeel worden van het EU-programma Copernicus voor aardobservatie. 
 
4. Naast de eerste 3 onderdelen is dit de categorie die vaak wordt samengevat als het Nationaal 
Flankerend Beleid. Hiervoor is in 2012 15 M€ ter beschikking gesteld. Een deel van deze 
middelen (7,5 M€) voor Nationaal Flankerend Beleid is via ESA aangewend voor het ESA-
Business Incubation Centre (ESA-BIC), een programma voor startende ondernemers, alsmede 
voor de ontwikkeling van nieuwe satellietinstrumenten. 
 
187 
Wat is de gemiddelde bijdrage vanuit de RDA aan grote bedrijven? Wat is deze gemiddelde bijdrage 
per mkb-bedrijf? 
 
Antwoord  
Op basis van daadwerkelijk gerealiseerde kosten en uitgaven voor 2014 (vaststellingen) kunnen 
14.989 mkb-bedrijven en zelfstandigen RDA opvoeren in de aangiften voor de Vpb met een gemiddeld 
voordeel van € 7.600 per bedrijf. Op basis van daadwerkelijk gerealiseerde kosten en uitgaven 
65
