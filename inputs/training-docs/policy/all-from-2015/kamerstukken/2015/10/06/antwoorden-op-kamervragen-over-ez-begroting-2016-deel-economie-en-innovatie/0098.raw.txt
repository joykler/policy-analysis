301  
Kunt u een overzicht geven van de wijzen waarop u het kleine velden beleid ondersteund? 
Antwoord 
Om mijnbouwondernemingen te stimuleren zoveel mogelijk van de resterende kleine, marginale 
gasvoorkomens op het Nederlands deel van het continentaal plat op te sporen en in productie te 
nemen zolang de daarvoor essentiële infrastructuur offshore nog aanwezig is, is op 16 september 
2010 een in de Mijnbouwwet opgenomen financiële maatregel in werking getreden. Op basis daarvan 
kunnen mijnbouwondernemingen 25% van het bedrag van hun investeringen in bedrijfsmiddelen – 
putten, platforms, pijpleidingen – voor de opsporing en productie van nieuwe marginale 
gasvoorkomens offshore die zonder de maatregel bedrijfseconomisch niet rendabel zijn extra ten laste 
brengen van het bedrijfsresultaat waarover zij winstaandeel aan de Staat moeten betalen. 
Tegelijkertijd en met dezelfde doelstelling is een convenant tussen de minister van Economische 
Zaken en de op het continentaal plat werkzame mijnbouwondernemingen van kracht geworden. Dit 
convenant bevat een vrijwillige procedure die ertoe leidt dat houders van winningsvergunningen 
offshore delen van hun vergunningsgebied waar zij – ook na daartoe in de gelegenheid te zijn gesteld 
– geen activiteiten verrichten of concrete voornemens daartoe aannemelijk kunnen maken, zullen 
overdragen aan derden. Een op 1 januari 2010 in werking getreden bevoegdheid in de Mijnbouwwet 
voor de minister van Economische Zaken tot gebiedsverkleining voorziet in een stok achter de deur 
voor gevallen waarin vergunningsgebieden niet worden benut en is ook van toepassing op het 
Nederlands territoir. Verder is van belang dat GasTerra B.V. op grond van de Gaswet gehouden is het 
door houders van winningsvergunningen aan haar aangeboden gas af te nemen onder redelijke 
voorwaarden en tegen betaling van een op marktconforme grondslag betaalde vergoeding. Voor een 
toelichting op het toekomstige stimuleringsbeleid verwijs ik naar het antwoord op vraag 311. 
 
302  
Op welke wijze is de Kamer geïnformeerd over de afwijkende waarde voor het aantal boringen dat is 
opgenomen in de Rijksbegroting van 2014? 
 
Antwoord 
Elk jaar wordt het jaarverslag ‘Delfstoffen en Aardwarmte in Nederland’, waarin het aantal boringen in 
Nederland wordt gerapporteerd, aan de Tweede Kamer toegestuurd (zie bijvoorbeeld Kamerstuk 
34000-XIII, nr. 145). Het aantal boringen in het voorliggend jaar, zoals in de begroting is opgenomen, 
is gebaseerd op basis van informatie uit de werkplannen van de oliemaatschappijen. De werkelijke 
realisatie is afhankelijk van de economische omstandigheden en de interne besluitvorming van de 
oliemaatschappijen.  
 
303  
Zijn tijdens de Groninger winningsdiscussie van 2014-2015 de waarden met de aangepaste TNO-
rapportage van 2014 gebruikt? 
 
Antwoord 
Het is niet duidelijk aan welke waarden uit de TNO rapportage van 2014 wordt gerefereerd. In mijn 
besluiten m.b.t. de gaswinning in Groningen maak ik steeds gebruik van de meest recente 
onafhankelijke geverifieerde onderzoeksgegevens. 
 
304 
Wat wordt bedoelt met onder voetnoot 3 genoemde 'correctie van 10'? 
 
 
98
