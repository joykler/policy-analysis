70  
Op welke onderdelen of van welke instrumenten wordt volgens u te weinig gebruik gemaakt inzake de 
toegang tot financieringsmogelijkheden? En welke consequenties heeft dat voor de doelstellingen om 
2,5% van het BBP aan R&D-uitgaven te realiseren? 
 
Antwoord 
Halfjaarlijks rapporteer ik de Tweede Kamer over het gebruik van het EZ-financierings-
instrumentarium. De meest recente brief ‘Overheidsondersteuning voor Ondernemersfinanciering’ is 
van 21 september jl. (Kamerstuk 32637, nr. 198).  
Het gebruik van de instrumenten gericht op de toegang tot financieringsmogelijkheden is afgelopen 
jaar licht gestegen. Dit is echter geen doel op zich. Deze instrumenten moeten de financiering 
stimuleren aan in de kern gezonde ondernemingen die zelfstandig onvoldoende financiering aan 
kunnen trekken, maar het heeft natuurlijk mijn voorkeur als de markt hier zelf voor kan zorgen zonder 
de inzet van overheidsmiddelen. 
Zoals u ook gemeld in de knelpuntenanalyse bij de brief over ‘Overheidsondersteuning voor 
Ondernemersfinanciering’ van 21 september jl. wijzen beleidsevaluaties uit dat de instrumenten er 
allen goed in slagen om hun eigen doelgroep in de markt te bereiken. Om ondernemers verder te 
ondersteunen bij het vinden van geschikte publieke en private financieringsmogelijkheden heb ik met 
MKB-NL en NVB initiatief genomen voor de 21 september jl. gelanceerde Nationale Financieringswijzer 
(http://www.nationalefinancieringswijzer.nl/).  
Een deel van het financieringsinstrumentarium, met name het Innovatiekrediet, ondersteunt bedrijven 
bij het uitvoeren van R&D. Het financieringsinstrumentarium heeft daardoor effect op de 
kabinetsdoelstelling om in 2020 2,5% van het BBP te investeren in R&D. 
 
71  
Wanneer kan de Kamer concrete wetsvoorstellen tegemoet zien die innovatie, launching 
customerschap en ondernemen in Nederland aantrekkelijk maken? Is er al een lijst met concrete 
generieke maatregelen die tot vermindering regeldruk hebben geleid? 
 
Antwoord 
Er wordt momenteel - samen met het ministerie van Financiën - gewerkt aan een samenvoeging van 
de WBSO en RDA. Deze nieuwe fiscale regeling leidt tot een reductie van administratieve lasten (AL) 
van ongeveer € 1 mln. voor bedrijven. Deze lastenreductie is reeds ingeboekt. 
Op het terrein van ondernemen en launching customer zijn geen wetten in voorbereiding. De Nieuwe 
Aanbestedingswet, de invoering van Unitaire Octrooibescherming en de afschaffing van de jaarlijkse 
heffingen voor alle ingeschrevenen in het Handelsregister van de Kamers van Koophandel zijn slechts 
enkele voorbeelden van maatregelen die de afgelopen jaren hebben geleid tot regeldrukvermindering. 
 
In het Regeerakkoord van 2012 is aangegeven dat de aanpak van regeldruk een belangrijke 
voorwaarde is om ondernemers meer ruimte te geven om te groeien. In de programmabrief ‘Goed 
Geregeld, een verantwoorde vermindering van regeldruk 2012-2017’ heeft het kabinet vervolgens 
aangegeven welke acties nodig zijn voor een merkbare vermindering van de regeldruk. Aan de hand 
van een meersporenbeleid werkt het kabinet aan regeldrukvermindering voor bedrijven, burgers en 
professionals. Naast een kwantitatieve doelstelling om de regeldruk in de periode 2012-2017 met 
€ 2,5 mld. te reduceren, zet het kabinet ook in op bijvoorbeeld merkbare regeldrukvermindering met 
de maatwerkaanpak, het slimmer inrichten van toezicht en een betere (digitale) dienstverlening.  
 
Het kabinet rapporteert tweemaal per jaar aan de Tweede Kamer over de voortgang van het 
rijksbrede regeldrukprogramma. Onderdeel van de voortgangsrapportage is een bijlage met een 
30
