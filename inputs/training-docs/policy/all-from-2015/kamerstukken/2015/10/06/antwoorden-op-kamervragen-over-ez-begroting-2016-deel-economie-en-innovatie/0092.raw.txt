Antwoord 
Met uitzondering van wind op zee wordt in de SDE+ ex ante geen specifiek budget per categorie wordt 
gereserveerd. Hierdoor is ex ante een uitsplitsing per technologie niet te geven. Zie voor een nadere 
toelichting het antwoord op vraag 3. 
 
275 
Hoeveel groot is het aandeel van duurzame energie in de in 2015 geaccordeerde innovatiecontracten? 
 
Antwoord 
De innovatiecontracten voor 2016 en 2017 zijn 5 oktober jl. getekend. Voor de Topsector Energie is er 
ruim € 320 mln. beschikbaar aan publieke (kas)middelen voor die twee jaren. Dit betreft middelen 
vanuit EZ, NWO, maar ook middelen die TNO en ECN beschikbaar krijgen. Naar schatting zal dit met 
een bedrag van totaal € 270 mln. aangevuld gaan worden vanuit het bedrijfsleven. Maar ook regionale 
fondsen zullen zo mogelijk aanvullend worden benut. 
Het genoemde publieke bedrag van ruim € 320 mln. is beschikbaar voor alle onderwerpen die binnen 
de Topsector Energie worden opgepakt, dus ook bijvoorbeeld energiebesparing en smart grids. De 
exacte verdeling van de middelen over de verschillende onderwerpen vindt jaarlijks plaats op 
voordragen van de Topsector Energie. Ik kan dus op voorhand niet aangeven hoe groot het aandeel 
duurzame energie hierin zal zijn. Daarnaast is er mogelijk nog sprake van indirecte bijdragen in de 
innovatiecontracten van andere topsectoren via diverse cross-overs op het gebied van duurzame 
energie.  
 
276  
Waarom staat er ieder jaar circa € 7 à 8 mln. aan subsidie ingeboekt voor carbon capture and storage 
(CCS), indien de investeringsbeslissing daarover in 2016 nog gemaakt moet worden? 
 
Antwoord 
Deze ingeboekte bedragen zijn voor CCS in het algemeen; bijvoorbeeld voor onderzoek. Deze staan 
dus in principe los van ROAD. 
 
277  
Indien CCS inderdaad doorgaat, waar wordt dan de toegezegde € 150 mln. aan cofinanciering uit 
betaald en waar kan dit op de begroting worden terug gevonden? 
 
Antwoord 
Voor het antwoord op deze vraag verwijs ik naar het antwoord op vraag 239. 
 
278 
Kunt u aangeven wat het verplichtingenbedrag is voor de tender wind op zee voor de jaren 2017, 
2018 en 2019? 
 
Antwoord 
Het verplichtingenbedrag (de maximale subsidie) voor de gekozen uitrol kan pas na afronding van alle 
tenders (eind 2019) worden berekend. In de tenders wordt flexibiliteit geboden voor het aantal MW en 
het aantal vollasturen dat wordt gerealiseerd. Pas als bekend is hoeveel MW en hoeveel vollasturen de 
winnaar van de tenders gaan realiseren kan het maximaal subsidiebedrag worden berekend. 
92
