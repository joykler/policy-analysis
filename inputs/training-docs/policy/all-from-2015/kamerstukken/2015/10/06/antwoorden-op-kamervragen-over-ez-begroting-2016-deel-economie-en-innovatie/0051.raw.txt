regeerakkoorden Rutte I en II. Het agentschap handelt binnen dit financiële kader, en ziet een 
toenemend belang voor de aandacht voor een betrouwbare telecom- en internetvoorziening, mede 
geïllustreerd door de opkomst van het Internet of Things. 
 
140  
Klopt het dat de drie leden van de leden van Bestuur van de Autoriteit Consument en Markt (ACM) 
gezamenlijk € 375.000,- verdienen? Hoe is dit verdeeld tussen de drie bestuursleden? 
 
Antwoord 
De bezoldigingen worden gepubliceerd in het jaarverslag van EZ conform de Wet Normering 
Topinkomens (WNT). De bezoldiging van de drie bestuursleden van ACM wordt voor 2016 als volgt 
begroot: de heer Fonteijn € 218.290, mevrouw Vegter € 166.740, de heer Don € 151.249. Het totaal 
van deze bedragen is € 536.279. De bezoldigingen voldoen aan de hierin opgenomen voorwaarden. 
De WNT-grens van € 178.000 geldt voor werknemers die vanaf 1 januari 2015 in dienst zijn getreden. 
Voor werknemers die voor 2013 al in dienst waren dan wel met wie vóór 2013 afspraken zijn 
gemaakt, geldt overgangsrecht. Voor bestuursleden Fonteijn en Don geldt overgangsrecht; zij zijn 
vóór 2013 in dienst getreden. Dit duurt 7 jaar (2013 t/m 2019). Het bedrag van € 375.000 is tot 
stand gekomen na verwerking van het standaard taakstellingspercentage dat ZBO’s is opgelegd in het 
kader van de apparaatstaakstelling in het Regeerakkoord. Omdat op de begrotingspost waar deze 
korting op belegd werd uitsluitend de bezoldiging van de drie bestuursleden wordt geraamd, blijkt 
deze korting niet uitvoerbaar. Bij de eerste suppletoire begroting 2016 zal dit gecorrigeerd worden 
door de korting in mindering te brengen op de raming van de EZ-begroting waar de uitgaven van de 
organisatie ACM geraamd worden.  
 
141  
Kan aangegeven worden welk bedrag door Expertisecentrum/Ontwikkelingscentrum Rijk en Dienst ICT 
Uitvoering( DICTU) aan TenderNed wordt besteed? 
 
Antwoord 
Voor het antwoord op deze vraag verwijs ik naar het antwoord op vraag 135. 
 
142  
Hoeveel geld is er gereserveerd voor de voorbereidingen voor het Universal Postal Union Congres? 
 
Antwoord 
De Universal Postal Union (UPU) is een gespecialiseerde organisatie van de Verenigde Naties. Het 
Congres, het hoogste orgaan van de Unie bestaande uit vertegenwoordigers van de lidstaten, houdt 
elke vier jaar zitting. In 2016 zal het Congres bijeenkomen in Istanbul. Tijdens het Congres wordt 
onderhandeld over wijziging en herziening van de verdragen van de Unie, waarin onder meer 
internationale afspraken worden gemaakt ten aanzien van de minimumvereisten aan de internationale 
postdienstverlening. De voorbereidingen van het UPU Congres vinden plaats binnen de reguliere 
werkzaamheden, daarvoor is geen aanvullend budget beschikbaar gesteld.  
 
143  
Wat is de laatste stand van zaken hoeveel procent van het bruto binnenlands product aan onderzoek 
en ontwikkeling wordt uitgegeven? 
 
 
51
