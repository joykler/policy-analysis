technologiemissies naar opkomende en geïndustrialiseerde markten. Hierbij worden overheids-
contacten gelegd en samenwerkingsverbanden tussen bedrijven en kennisinstellingen gesmeed. 
Hierbij spelen onze Innovatie Attachés op de 20 buitenlandse posten in de 14 landen waar zij zijn 
gevestigd een belangrijke rol. 
Het Innovatie Attaché Netwerk ondersteunt de Nederlandse kenniseconomie: het kennisintensieve 
bedrijfsleven (zowel high-tech mkb als grote bedrijven), kennisinstellingen (universiteiten en de 
toegepaste onderzoeksorganisaties) en overheden (nationaal en regionaal). Daarbij staat de vraag van 
de klant centraal en wordt maatwerk geleverd. Het high-tech mkb en de kennisinstellingen zijn qua 
volume de grootste klanten van het IA Netwerk, maar ook het grootbedrijf doet regelmatig een beroep 
op het IA Netwerk om op een juist niveau binnen te komen bij de overheden in de verschillende 
landen waarin het IA Netwerk een presentie heeft. 
 
97  
Wat is de reden dat het budget voor het innovatiefonds MKB+ terugloopt van € 182 mln. naar 
€ 109mln.? 
 
Antwoord 
Het Innovatiefonds MKB+ is onderdeel van het Toekomstfonds (artikel 19) en omvat leningen die ten 
behoeve van MKB financiering worden verstrekt. De daling in het budget van 2015 op 2016 wordt met 
name veroorzaakt door een afname van het budget voor de Innovatiekredieten en de eenmalige 
raming in 2015 van een ontvangst en uitgave aan de ROM’s.  
De daling van het budget voor Innovatiekredieten hangt samen met een kasschuif die ten tijde van de 
vorming van het Innovatiefonds MKB+ in de EZ begroting is verwerkt en waarbij middelen naar voren 
in de tijd zijn gehaald om een snelle start te maken met het fonds. Daarnaast is in 2015 voor de 
ROM’s eenmalig een budget van € 42 mln. begroot omdat er in 2015 een eenmalige ontvangst van 
€ 42 mln. is geraamd in het kader van de voorgenomen verkoop van aandelen LIOF (€ 32 mln.) en te 
ontvangen dividend van de NOM (€ 10 mln.). 
 
98  
Hoe wordt de besteding van het NWO-geld bepaald? 
 
Antwoord 
Voor de inzet van de NWO-middelen is de basis gelegd met de spelregels (Kamerstuk vergaderjaar 
2012-2013, 28753/32637, nr. 30 d.d. 25 juni 2013).  
Daarin is onder andere afgesproken op welke NWO-bijdrage ieder van de topsectoren minimaal kan 
rekenen voor PPS, maar ook hoe de middelen van NWO worden verdeeld over PPS, PPP en het vrije 
onderzoek gericht op de topsectoren. De exacte verdeling is een zaak van onderhandeling tussen NWO 
en de topsectoren, waarbij op voorhand duidelijk is dat de vraag van de topsectoren de beschikbare 
middelen van NWO ruimschoots overstijgt. Er zullen dus keuzes moeten worden gemaakt, waarbij 
NWO en de topsectoren gezamenlijk aan een voor alle partijen bevredigende oplossing werken, die 
uiteindelijk wordt vastgelegd in het kennis- en innovatiecontract (IC). Het IC 2016-2017 is op 
5 oktober 2015 door alle betrokken partijen ondertekend. 
 
99  
Wat is de reden dat het budget voor Toegepast onderzoek (TO2: TNO, 
DLO, Marin, ECN, NLR, Deltares) afloopt?
