166 
Klopt het dat de werkelijke verdeling, als je de innovatiebox, het NWO topsectorenbudget en de post 
'topsectoren overig' meeneemt, ongeveer 55% voor het grootbedrijf en 45% voor het mkb is? 
 
Antwoord 
Voor het antwoord op deze vraag verwijs ik naar het antwoord op vraag 164. 
 
167  
Wat is de verwachte verdeling van de innovatie-budgetten als het plafond van het WBSO vervalt? 
 
Antwoord 
Uit een analyse van de Rijksdienst voor Ondernemend Nederland (RVO.NL) blijkt dat bij de gekozen 
voordeelpercentages in combinatie met het vervallen van het plafond de verdeling van het budget 
over verschillende grootteklassen bedrijven naar het aantal werkzame personen (en ook de verdeling 
tussen MKB/grootbedrijf) in grote lijnen gelijk blijft. Naar verwachting komt 66% van het budget ten 
goede aan het mkb en 34% aan het grootbedrijf; dit is in overeenstemming met de verdeling in 2014. 
 
168 Hoeveel bedrijven hebben er in totaal een MIT-subsidie aangevraagd voor het jaar 2015 en hoe 
groot was de overschrijding? 
 
Antwoord 
In totaal vroegen 1.950 (mkb-)bedrijven in 2015 een MIT subsidie aan, met een subsidiebeslag van 
€ 78,8 mln. op een beschikbaar budget van € 48,3 mln. Er wordt dus voor een bedrag van € 30,5 mln. 
afgewezen. Dat is niet alleen omdat het subsidieplafond is bereikt maar ook omdat een deel van de 
aanvragen van onvoldoende kwaliteit is. 
 
Naast de € 48,3 mln. voor projecten die door bedrijven zijn ingediend, is er een bedrag van € 2,2 mln. 
beschikbaar voor aanvragen van TKI’s voor het organiseren van netwerkactiviteiten en het aanbieden 
van innovatiemakelaars. Ook met deze middelen komen (vrijwel geheel) ten goede aan 
‘dienstverlening’ aan het MKB. 
 
169  
Wat is de uitkomst van het overleg tussen het ministerie van Economische Zaken, provincies en het 
MKB over de gewenste aanpassingen voor de MIT-regeling in 2016, waarvan de hoogte van de 
budgetten voor de verschillende onderdelen van MIT onderdeel van uitmaakt, zoals aangekondigd in 
antwoord op Kamervragen naar aanleiding van het artikel ‘MIT-regeling voor advies- en 
haalbaarheidsprojecten mkb overtekend’? 
 
Antwoord 
Op dit moment worden de ervaringen met de huidige aanpak en de cijfers over het lopende 
uitvoeringsjaar nader geanalyseerd. Deze zullen worden gebruikt voor het maken van een voorstel 
voor 2016. Het voorstel zal naar verwachting in november worden besproken in een overleg met 
regio’s en mkb.  
 
 
 
 
60
