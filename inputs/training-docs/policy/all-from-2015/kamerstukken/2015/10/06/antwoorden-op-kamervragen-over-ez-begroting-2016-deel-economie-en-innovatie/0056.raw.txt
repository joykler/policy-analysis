groeikansen voor (vernieuwende) bedrijven. Daarom is het van belang om te blijven werken aan het 
concurrentievermogen van de Nederlandse economie. Concreet moet Nederland de plek zijn waar 
ondernemers groeien en vernieuwen, waar kennis circuleert en waar duurzame oplossingen worden 
ontwikkeld.  
Dit vraagt om een krachtig bedrijvenbeleid, dat bestaat uit twee sporen. In het eerste spoor wordt 
ruimte geboden aan alle ondernemers, van startups tot snelle groeiers, van grote tot kleine bedrijven, 
bijvoorbeeld door fiscale lastenverlichting mogelijk te maken bij uitgaven voor onderzoek en innovatie 
(R&D), door wet- en regelgeving toekomstbestendig te maken, door te zorgen voor voldoende 
financieringsmogelijkheden en door een laagdrempelige toegang tot informatie en advies. In het 
tweede spoor, de topsectoraanpak, worden partnerschappen tussen ondernemers, onderzoekers, 
onderwijsinstellingen en de overheid gecreëerd. De aanpak is gericht om via samenwerking en 
gezamenlijke programmering de inzet van middelen voor onderzoek en innovatie meer en beter in te 
zetten, om specifieke knelpunten op te lossen, om talentontwikkeling te stimuleren om internationaal 
ondernemen te bevorderen en verduurzaming vorm te geven en te optimaliseren. Het gaat dan niet 
alleen gezamenlijke agendavorming, maar ook om gezamenlijk (financieel) commitment. Hierbij 
moeten de verschillende partners kunnen rekenen op een consistente dienstverlening en 
ondersteuning vanuit de overheid. Tegen deze achtergrond zet het kabinet de topsectorenaanpak en 
het bredere overkoepelende bedrijvenbeleid voort. 
 
155  
Welke provincies hebben zich na Brabant en Limburg financieel verplicht aan de MIT-regeling? Welke 
consequenties heeft dit voor de verdeling van gelden? In hoeverre wordt provinciaal geld gematcht 
met rijksgelden? Klopt het bericht dat de MIT-regeling binnen 1 dag was overtekend in mei 2015? Het 
MIT-budget zal in 2016 afnemen met € 11 mln., welke consequenties zal dit hebben voor de 
innovatieve samenwerking tussen MKB-bedrijven? 
 
Antwoord 
Alle provincies met uitzondering van Noord-Holland hebben zich in 2015 verbonden aan MIT. Als 
gevolg van de samenwerking met de regio’s is er in 2015 € 15 mln. meer beschikbaar voor MIT dan in 
2014 (namelijk in totaal € 50,5 mln.).  
Door deze samenwerking met de regio’s kunnen meer mkb’ers vanuit MIT worden ondersteund bij hun 
innovaties. Daarnaast draagt het bij aan het stroomlijnen van regionale en nationale innovatie-
instrumenten, waardoor ondernemers minder met uiteenlopende voorwaarden te maken krijgen.  
In 2015 cofinanciert EZ de regionale bijdrage van € 15 mln. met 100% tot een maximum bedrag van 
€ 15 mln. 
In vergelijking met 2013 en 2014 is er sprake van meer aanvragen in 2015. In totaal is er voor circa 
€ 80 mln. aan aanvragen ingediend. De regionale en landelijke budgetten hiervoor waren binnen 
enkele dagen grotendeels overtekend. Alleen in Noord en Oost verloopt de aanvraagstroom meer 
geleidelijk. Het onderdeel ‘R&D samenwerkingsproject’ uit MIT wordt via tenders toebedeeld. Deze 
tenders zijn 15 september jl. gesloten. Zowel landelijk als regionaal zijn meer aanvragen ingediend 
dan er budget beschikbaar is. De afhandeling hiervan vindt de komende weken plaats. Medio 
november kan naar verwachting het eindbeeld worden opgemaakt.  
Voor 2016 bedraagt het beschikbare verplichtingenbudget evenals in 2015 € 35,5 mln. Inzet is om in 
2016 te komen tot volledige deelname vanuit de regio’s waardoor hun bijdrage kan oplopen tot  
€ 20 mln., waardoor er in 2016 in totaal € 55,5 mln. voor MIT beschikbaar kan komen.  
 
156  
Klopt het dat een aantal argumenten om de Research- en Developmentaftrek (RDA) en WBSO samen 
te voegen ook voor de innovatiebox gelden? 
 
56
