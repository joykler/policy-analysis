Die regels zullen geschikt moeten worden gemaakt voor gebieden zoals Nederland waar sprake is van 
twee netwerkpartijen met een gelijkwaardige positie. Nederland zal pleiten voor een robuuster en 
eenvoudiger kader dat een oplossing biedt voor markten met een beperkt aantal spelers.  
 
36  
Kunt u aangeven in hoeverre het blokkeren vanuit de EU van digitale ontwikkelingen bijvoorbeeld op 
het terrein van netneutraliteit en vergroten van de concurrentie door openstelling van de kabel de 
eervolle 2e plaats op de ICT ranking bedreigd? 
 
Antwoord 
De positie op het onderdeel ICT van de Global Innovation Index 2014 wordt bepaald door de score op 
toegang tot (mobiele) telefonie en internet, gebruik van ICT, online overheidsdienstverlening en 
zogenaamde e-participatie. De Nederlandse score op deze onderdelen wordt niet bedreigd door de 
geldende Europese regels voor markttoegang of de onlangs overeengekomen Europese regels voor 
netneutraliteit.  
 
37  
In hoeverre zijn de zogenaamde field labs van de smart industry-agenda te vergelijken met het 
organisatiemodel van Wetsus? 
 
Antwoord 
Zowel in field labs als bij Wetsus werken publieke en private partijen samen aan innovatie. Ook 
scholen worden hierbij betrokken voor het geven van opleidingen en het breder verspreiden van 
kennis.  
Het verschil is dat Wetsus een meer institutioneel karakter heeft, terwijl de Fieldlabs grotendeels 
programmatisch werken. Gemiddeld genomen voeren de Fieldlabs meer toepassingsgericht onderzoek 
uit. Wetsus voert daarnaast ook wetenschappelijk onderzoek uit. 
 
38  
Hoeveel startup-visa zijn er tot nu toe in totaal verstrekt? 
 
Antwoord 
Het visum is per 1 januari 2015 beschikbaar. In de periode 1 januari tot en met 23 september zijn er 
2015 in totaal 19 startup visa verstrekt.  
 
39  
Kunt u aangeven in welke vorm u het NBTC (Nederlands Bureau voor Toerisme en Congressen) steunt 
bij de implementatie van de Holland Branding & Marketing Visie in de periode 2016-2019? 
 
Antwoord 
Voor het NBTC is in de periode 2016-2019 jaarlijks € 8,45 mln. beschikbaar.  
 
40  
Kunt u aangeven wat er exact wordt bedoeld met ‘Supporting the known, introducing the new’?
