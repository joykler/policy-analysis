toepassen op bijvoorbeeld verkeersproblematiek, het in kaart brengen van mensenstromen waardoor 
evenementen veiliger zijn en nog veel andere toepassingen.  
Welke gevolgen dit heeft voor beleid, is op dit moment niet te zeggen. In ieder geval bezie ik deze 
ontwikkelingen óók in het kader van het initiatief Toekomstbestendige regelgeving.  
 
Voor de realisatie van de KIA ICT en big data zijn topsector gerelateerde (financierings-) instrumenten 
beschikbaar, zoals TKI-toeslag. Verder kan gebruik gemaakt worden van instrumenten van NWO, TNO 
en SURF en het generieke innovatie-instrumentarium van EZ. Specifiek voor het mkb wordt informatie 
beschikbaar gesteld over de betekenis en toegevoegde waarde van big data, wat nodig is om de 
kansen te benutten en wat daarbij komt kijken.  
 
42  
Wat is de reden om de taakstelling 'boetes marktwerking Nederlandse mededingingsautoriteit' (NMa, 
tegenwoordig de Autoriteit Consument en Markt (ACM)) terug te draaien? 
 
Antwoord 
Voor het antwoord op deze vraag verwijs ik naar het antwoord op vraag 55. 
 
43 
Uit welke budget komt de 100 miljoen euro in 2016 en 115 miljoen vanaf 2017? Waar was dit geld in 
eerste instantie voor bedoelt? 
 
Antwoord 
Het terugdraaien van de taakstelling op innovatie wordt gefinancierd uit de “envelop lastenverlichting 
bedrijfsleven” die vorig jaar door het kabinet is gecreëerd met de miljoenennota 2015. Deze envelop 
is nu ingevuld met maatregelen. 
 
44  
Betekent de € 100 mln. in 2016 dat de geschatte extra boete-inkomsten in 2016 worden geraamd op 
€ 25 mln.? Zo ja, waar is deze schatting op gebaseerd? Zo niet, wat zijn de geschatte extra boete-
inkomsten in 2016 en 2017? 
 
Antwoord 
Voor het antwoord op deze vraag verwijs ik naar het antwoord op vraag 55. 
 
45  
Wat is de achterliggende reden van de nieuwe evaluatie van de universele postdienst? 
 
Antwoord 
Ervaringen in het verleden laten zien dat ontwikkelingen op de postmarkt niet alleen snel kunnen 
verlopen, maar ook onvoorspelbaar kunnen zijn. Met de wetswijziging tot modernisering en 
flexibilisering van de Universele Postdienst (UPD), die naar verwachting per 1 januari 2016 in werking 
treedt, wordt daarom wettelijk verankerd dat de UPD periodiek wordt geëvalueerd. De laatste 
evaluatie van de UPD vond plaats in 2011 (Kamerstuk 29502, nr. 77). In 2016 wordt gestart met een 
nieuwe evaluatie van de UPD om een goed inzicht te verkrijgen in de relevante marktontwikkelingen 
en de ontwikkelingen in de behoeften en het gedrag van gebruikers van de UPD. Er zal onder andere 
aandacht worden besteedt aan de verwachtingen ten aanzien van toekomstige postvolumes, de
