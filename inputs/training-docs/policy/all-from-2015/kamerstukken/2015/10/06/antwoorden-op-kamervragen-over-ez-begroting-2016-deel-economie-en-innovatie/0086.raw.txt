Antwoord 
Met uitzondering van wind op zee wordt in de SDE+ ex ante geen specifiek budget per categorie wordt 
gereserveerd. Hierdoor is ex ante een uitsplitsing per technologie niet te geven. Zie voor een nadere 
toelichting het antwoord op vraag 3. 
 
252  
De uitgaven aan de SDE+ zijn door de jaren heen veel hoger dan de ontvangsten van de SDE+, waar 
wordt het verschil uit betaald? 
 
Antwoord 
In de tabel “Budgettaire gevolgen van beleid” zijn de beschikbare middelen voor uitgaven aan de oude 
SDE en de SDE+ samengenomen. De kasuitgaven uit hoofde van de oude SDE worden gedekt uit de 
algemene middelen. Dit gegeven verklaart het verschil met de inkomsten SDE+.  
 
253  
Waarom krijgen energie-intensieve bedrijven een compensatie voor de ETS en hoe verhoudt dit zich 
tot de gratis emissierechten die al aan bedrijven met weglekeffecten worden gegeven, als ook tot de 
structureel lage energiebelasting die energie-intensieve bedrijven betalen? 
 
Antwoord 
Bedrijven die risico lopen op koolstoflekkage, oftewel het verplaatsen van investeringen en bedrijven 
buiten de EU als gevolg van het ETS, en die op de zogenaamde “carbon leakage-lijst” staan, komen in 
aanmerking voor gratis emissierechten. 
Bedrijven die voldoen aan bepaalde voorwaarden komen daarnaast in aanmerking voor compensatie 
op grond van de subsidieregeling voor indirecte emissiekosten ETS. Sinds de start van de derde 
handelsperiode in 2013, krijgen elektriciteitsproducenten binnen het Europese systeem van CO 
2
emissiehandel (ETS) geen kosteloze toewijzing van emissierechten meer. Als gevolg daarvan zullen 
CO kosten tot uitdrukking komen in de marktprijs voor stroom. Deze kostenstijging raakt in het 
2
bijzonder de elektriciteits-intensieve industrie, die daardoor in haar concurrentiepositie wordt 
benadeeld ten opzichte van niet-Europese concurrenten. Om deze lasten te verminderen en zodoende 
de internationale concurrentiepositie van de betrokken ondernemingen te behouden, hebben Europese 
lidstaten de mogelijkheid om voor bepaalde energie-intensieve bedrijven financiële steun te verlenen. 
De tarieven voor de energiebelasting voor energie-intensieve bedrijven betreffen een deel van de 
totale energiekosten.  
 
254 
Hoeveel beslaat het speciaal voor innovatie afgezonderde deel van de SDE+ middelen? 
 
Antwoord 
In de jaren 2012 tot en met 2015 was hier jaarlijks € 50 mln. voor beschikbaar. Naar aanleiding van 
het Energieakkoord is besloten dat ook na 2015 SDE+ middelen mogen worden ingezet voor 
innovatie, eventueel zelfs meer dan € 50 mln. per jaar, zolang aannemelijk kan worden gemaakt dat 
deze innovaties voldoende bijdragen aan kostenreductie en daardoor meer aan besparingen voor de 
reguliere SDE+-uitgaven opleveren.  
 
255 
Op welke wijze worden de green deals vanuit de samenleving gemonitord en hoe wordt de Kamer 
hierover geïnformeerd? 
86
