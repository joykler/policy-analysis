bedrijven. R&D door publieke kennisinstellingen wordt in belangrijke mate rechtstreeks door de 
overheid gefinancierd. Zie voor het meest recente overzicht van de directe investeringen van de 
rijksoverheid in R&D het TWIN-overzicht zoals dit is opgesteld door het Rathenau Instituut, waarin ook 
is aangegeven dat het grootste deel naar universitair en overig niet-toepassingsgericht onderzoek 
3
gaat en in de periode 2013-2019 toeneemt van 69 naar 76%. 
 
68  
Kunt u enkele voorbeelden geven van onderzoeksfaciliteiten die gefinancierd zijn vanuit het 
toekomstfonds? 
 
Antwoord 
De regeling is 1 juli 2015 gepubliceerd. De openstelling loopt vanaf 1 september tot 30 november van 
dit jaar. In die periode kunnen onderzoeksorganisaties of consortia van kennisinstellingen en bedrijven 
voorstellen indienen. Na de sluitingsdatum worden de voorstellen beoordeeld. Ik kan u daarom nog 
geen voorbeelden geven van onderzoeksfaciliteiten die gefinancierd zijn met de middelen uit het 
Toekomstfonds.  
 
Onderzoeksfaciliteiten waaraan gedacht kan worden zijn: wetenschappelijke uitrusting of sets 
wetenschappelijke instrumenten, kennis gebaseerde hulpbronnen, ict-gebaseerde enabling 
infrastructuur, zoals gridnetwerken, computers, software. 
Aanvragers bepalen overigens zelf voor welke onderzoeksfaciliteiten een lening wordt aangevraagd.  
Afhankelijk van de marktperspectieven en de mogelijkheid om de lening terug te betalen, de omvang 
van de faciliteit, het gebruik (fundamenteel/toegepast), liquiditeit van betrokken partijen en de 
maatschappelijke, economische en wetenschappelijke meerwaarde zullen de meest kansrijke 
projecten doorgang vinden. 
 
69 en 72  
Kunt u een actueel overzicht geven van de stand van zaken om de regeldruk met € 2,5 mld. te 
verminderen, met daarin uitgesplitst welke zaken zijn gerealiseerd tegen hoeveel 
regeldrukvermindering? 
 
Kunt u een tussenstand geven van de regeldrukvermindering in de periode 2012 tot op heden?  
 
Antwoorden 69 en 72 
In het Regeerakkoord is afgesproken dat het kabinet de regeldruk bij burgers en bedrijven met 
€ 2,5 mld. zal verminderen. Het kabinet rapporteert daarom tweemaal per jaar aan de Tweede Kamer 
over de voortgang van het rijksbrede regeldrukprogramma. Onderdeel van de voortgangsrapportage 
is een bijlage met een overzicht van maatregelen die een effect hebben op de regeldruk. In de 
voortgangsrapportage die in juni aan de Kamer is gestuurd is gemeld dat er voor €2,3 miljard aan 
maatregelen in kaart is gebracht en voor €1,3 miljard aan maatregelen is gerealiseerd (Kamerstuk 29 
515, nr. 361). Momenteel vindt een actualisatie van deze cijfers plaats. Hierover zal ik rapporteren in 
de najaarsrapportage die eind november naar de Kamer zal worden gestuurd.  
 
 
 
 
                                                           
3
 http://www.rathenau.nl/publicaties/publicatie/totale-investeringen-in-wetenschap-en-innovatie-2013-2019.html 
29
