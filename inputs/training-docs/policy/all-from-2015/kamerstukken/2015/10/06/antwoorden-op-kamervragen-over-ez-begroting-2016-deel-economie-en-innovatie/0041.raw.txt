toe te rekenen aan die niet-economische activiteiten. Aan de hand van dit arrest heeft de 
Belastingdienst bepaald dat de kennisinstellingen STW en TNO een beperking hebben van het recht op 
aftrek van btw op inkoopkosten, waardoor deze kennisinstellingen geconfronteerd worden met hogere 
netto inkoopkosten. Voor dit effect wordt gecompenseerd via het budget. 
 
104  
Uit welke budget komt de € 3,5 mln. voor de verhoging van het ICT-beleid? 
 
Antwoord 
Deze € 3,5 mln. komt uit de Aanvullende post van de Rijksbegroting. Hierop zijn bij Voorjaarsnota 
2015 (Kamerstuk 34210, nr. 1) middelen gereserveerd voor de Generieke Digitale Infrastructuur 
(GDI). Vanuit de Aanvullende post worden de middelen beschikbaar gesteld aan de opdrachtgevers 
voor de verschillende voorzieningen op basis van daartoe ingediende bestedingsplannen. De 
€ 3,5 mln. betreft de bijdrage die EZ ontvangt voor beheer en toezicht op het eID-stelsel in 2016.  
 
105  
Is de doelstelling van het Dutch Venture Initiative (DVI) gehaald, om naast € 150 mln. van de 
Nederlandse overheid, het fonds met € 300 mln. via andere private investeerders aan te vullen? Is 
aan de extra € 100 mln. ook een voorwaarde verbonden om het fonds verder met privaat geld aan te 
vullen? 
 
Antwoord 
Vanuit de overheid is in totaal € 100 mln. toegewezen aan het eerste DVI fonds. Daar is door het 
Europees Investerings Fonds/EIF € 52,5 mln., en door de Brabant Ontwikkelings Maatschappij 
€ 5 mln. aan toegevoegd. Het eerste DVI-fonds heeft daarmee een investeringscapaciteit van 
€ 157,5 mln. 
De indicator die aangeeft hoeveel risicokapitaal via acht DVI-fondsen in totaal (private en 
overheidsbijdrage) beschikbaar is voor innovatieve ondernemingen bedraagt per 30 juni 2015 ruim 
€ 800 mln. 
Met de extra € 100 mln. vanuit de overheid voor het tweede DVI-fonds wordt geprobeerd om ook 
weer (privaat) geld aan te trekken. Dit zal bij voorbaat een grotere omvang hebben dan bij het eerste 
DVI fonds, omdat het EIF voor het tweede DVI-fonds met € 100 mln. meer middelen beschikbaar 
heeft gesteld dan de € 52,5 mln. voor het eerste fonds. Daarnaast wordt nog gesproken met 
institutionele beleggers over deelname in het tweede DVI-fonds. 
 
106  
Kunt u aangeven welke bezuinigingen genomen zijn ter dekking van de lagere aardgasbaten? 
 
Antwoord 
De begrotingsregels van het kabinet gaan gedurende de kabinetsperiode uit van een scheiding tussen 
de inkomsten en uitgaven (begrotingsregel 1). De aardgasbaten (‘delfstofbaten’) zijn niet-belasting-
ontvangsten die als negatieve uitgaven worden beschouwd. Op basis van begrotingsregel 13 worden 
de aardgasbaten als niet relevant voor het uitgavenkader beschouwd (maar wel relevant voor het 
EMU-saldo). De lagere aardgasbaten worden dus niet direct gecompenseerd door lagere uitgaven of 
hogere belastingen. Meevallers in de gasbaten komen ten gunste van het EMU-saldo, tegenvallers 
belasten het EMU-saldo. In de Miljoenennota 2016 is dit ook zichtbaar gemaakt. 
 
 
41
