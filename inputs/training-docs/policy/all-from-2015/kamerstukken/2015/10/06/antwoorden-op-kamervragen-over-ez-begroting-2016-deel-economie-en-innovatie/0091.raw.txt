271 
Via welke begroting lopen de brandstofsubsidies voor tuinbouwers, gebouwen voor religieuze diensten 
of filosofische reflectie en de subsidie van stookkosten voor non-profitorganisaties en voor welke 
bedragen? 
 
Antwoord 
Het betreft allereerst het verlaagde tarief voor de glastuinbouwsector in de energiebelasting op 
aardgas en de teruggaafregeling voor non-profit instellingen in de energiebelasting. Dit zijn 
zogenoemde belastinguitgaven die in bijlage 5 van de Miljoenennota 2016 worden toegelicht. Tabel 
5.3.3 van de Miljoenennota 2016 bevat de meerjarige overzichten van de belastinguitgaven in de 
energiebelasting voor de periode 2014–2020. Voor 2016 betreft het onderstaande bedragen. 
 
  2016 
 
Verlaagd tarief glastuinbouw 81 
 
Teruggaaf kerkgebouwen 10 
 
Teruggaaf non-profit instellingen 25 
 
Teruggaaf grootverbruik 2 
 
Lokaal opgewekte duurzame energie 1 
 
Totaal belastinguitgaven in de energiebelasting¹ 119 
 
 
272 
 Hoe verhoudt de Compensatie Energie-intensieve bedrijven zich met de doestelling tot een meer 
duurzame energieproductie te komen? 
 
Antwoord 
De compensatie van de indirecte ETS-kosten voor de energie-intensieve bedrijven wordt gegeven 
omdat deze bedrijven geconfronteerd worden met een hogere elektriciteitsprijs en daardoor een 
mogelijk concurrentienadeel als gevolg van het ETS. Zie ook mijn antwoord op vraag 253. Het geven 
van compensatie staat los van het doel om het aandeel duurzame energieproductie te laten stijgen. 
Daarvoor zet ik onder andere de SDE+ in. 
 
273 
Hoeveel geld van de inkomsten van SDE+ gaat er naar de verschillende soorten energie in het 
komende jaar en de jaren daarna, kunt u dat specificeren? 
 
Antwoord 
Met uitzondering van f-35 wordt in de SDE+ ex ante geen specifiek budget per categorie wordt 
gereserveerd. Hierdoor is ex ante een uitsplitsing per technologie niet te geven. Zie voor een nadere 
toelichting het antwoord op vraag 3. 
 
274  
Hoeveel geld is van de inkomsten van SDE+ beschikbaar voor biogas, windenergie, zonenergie etc.? 
 
 
91
