Alle geïnteresseerden hebben al proeflocaties beschikbaar, wat het proces van innovatie-ontwikkeling 
tot daadwerkelijk inkoop zal versnellen.  
 
Speerpunt ‘benutten kansen innovatiegericht inkopen in Horizon 2020 en Europese structuurfondsen’: 
Er zijn netwerkbijeenkomsten georganiseerd, bijvoorbeeld in Twente, waarin actief steden zijn 
gewezen op de mogelijkheden die specifieke calls bieden. Een Europees relatienetwerk van steden die 
voorop lopen met innovatieve Public Procurement is ontwikkeld en beschikbaar voor Nederlandse 
indieners van voorstellen. De Europese Commissie EC vindt PCP (SBIR) en PPI (Inkoop van 
Innovaties) zo belangrijk dat overwogen wordt om de cofinanciering in Horizon 2020 te verhogen van 
respectievelijk 70 naar 90% en 20 naar 35%. Vanuit o.a. Eindhoven en Rotterdam wordt 
deelgenomen aan Europese projecten. Zo neemt Rotterdam deel aan projecten op het gebied van 
mobiliteit.  
 
Speerpunt ‘ bevorderen kansen innovatieve mkb’ 
Ieder jaar vinden netwerkbijeenkomsten met marktsessies plaats bij concrete projecten. Bijvoorbeeld 
Rijnhaven, duurzaam transport, blue Energy Katwijk en duurzame verlichting in historische 
gebouwen. Hiermee worden uiteenlopende innovaties in de aanpak betrokken. Netwerkbijeenkomsten 
hebben tussen 80 en 140 bezoekers, iedere keer in andere regio. Hierdoor is sprake van doorwerking 
via netwerkvorming en olievlekwerking.  
Daarnaast is vanuit het programma concrete advisering geleverd, bijvoorbeeld ten behoeve van 
Amsterdam over hoe Startups kansen gegeven kunnen worden. 
 
214  
Wat is het in het bijzonder het concrete resultaat van het onderzoek naar een fonds ter bevordering 
van het opschalen en implementeren van innovaties die van belang zijn voor de overheid, zoals 
aangekondigd in de Voortgangsrapportage Innovatiegericht Inkopen (bijlage bij de 
Voortgangsrapportage Bedrijfslevenbeleid)? 
 
Antwoord 
Berenschot heeft een verkennend onderzoek gedaan naar nut en noodzaak van ondersteuning van 
innovatieve projecten. Daaruit is gebleken dat er inderdaad vrijwel geen fondsen zijn die zorgen voor 
opschaling en implementatie van innovaties die van belang zijn voor de overheid. In Finland bestaat 
wel zo’n fonds, dat echter vooral benut wordt voor ontwikkeling en samenwerking voorafgaand aan 
implementatie. Vervolgens is in de bouw onderzocht wat het nut zou kunnen zijn van zo’n fonds in 
Nederland. Daaruit blijkt dat opdrachtnemers weliswaar de behoefte hebben aan aanvullende gelden 
voor de implementatie van innovaties, maar dat ze er de voorkeur aan geven om per project geld te 
reserveren voor implementatie van innovaties. Er is geen duidelijke behoefte gevonden voor inrichting 
van een fonds. 
 
215  
In welke mate participeert of financiert de Europese Investeringsbank in Qredits? 
 
Antwoord  
Zoals aangegeven in het aanvullend actieplan MKB financiering is voor de uitbreiding van de 
activiteiten van Qredits extra funding nodig. Het kabinet heeft daarvoor € 100 mln. garantieruimte ter 
beschikking gesteld. In het actieplan is aangegeven dat EZ met o.a. Europese Investeringsbank in 
gesprek was over onder welke voorwaarden zij Qredits aanvullend willen financieren. Het is de 
verwachting dat voor het einde van het jaar deze financiering gerealiseerd is.  
 
75
