231  
Kunt u aangeven welke bijdragen er vanuit de verschillende ministeries in 2016 en 2017 begroot zijn 
voor Maatschappelijk Verantwoord Ondernemen (MVO) Nederland? 
 
Antwoord 
De ministeries van Economische Zaken, Buitenlandse Zaken en Sociale Zaken en Werkgelegenheid 
hebben projectsubsidies voor Stichting MVO Nederland begroot van totaal € 2.775.944,- in 2016 en 
€ 1.184.586,- in 2017. Dit is bestemd voor de uitvoering van beleid voor het Internationaal MVO-
programma, de IMVO Vouchers, kennis en voorlichting en De Normaalste Zaak (werk geven aan 
mensen met een arbeidsbeperking). Stichting MVO Nederland voert ook specifieke projecten uit voor 
diverse ambassades, maar ik heb geen overzicht van de plannen van de ambassades voor de 
aankomende jaren. 
Daarnaast zullen de ministeries van Infrastructuur en Milieu, EZ, OCW en BZ projectopdrachten op het 
gebied van MVO aanbesteden, waarbij meerdere organisaties geschikt zijn voor de uitvoering. 
Stichting MVO Nederland is één van de partijen die hiervoor offertes kan uitbrengen. Ik kan daarbij 
geen budget noemen, omdat het budget is begroot voor de betreffende projecten en niet voor een 
mogelijke uitvoerder. 
 
232  
Wat is de verhouding tussen de rijksbijdrage aan de Kamer van Koophandel en de door haarzelf 
gegenereerde inkomsten? 
 
Antwoord 
De verhouding tussen de rijksbijdrage en de door de Kamer van Koophandel zelf gegenereerde 
inkomsten ten opzichte van de totale middelen bedraagt ongeveer 60% van het Rijk versus 40% zelf 
gegenereerde inkomsten.  
 
233, 236  
Kunt u aangeven in welk stadium het besluitvormingsproces rond de mogelijke EZ-investering in een 
motorenonderhoudsfaciliteit voor F-35 zich bevindt? 
 
Op welke wijze zal de Kamer worden betrokken en geïnformeerd over het besluitvormingsproces rond 
de mogelijke EZ-investering in een motorenonderhoudsfaciliteit voor F-35? Wanneer kan de Kamer op 
dit punt nadere informatie verwachten? 
 
Antwoord 233 en 236 
Zoals in de brief van 18 juni 2015 (Kamerstuk 26488, nr. 390) vermeld, nemen de drie investerende 
partijen, de ministeries van Defensie en Economische Zaken en de provincie Noord Brabant, dit najaar 
een definitief besluit over de financiering van de investering. Gesprekken over de financiering zijn nu 
in een vergevorderd stadium. Naar verwachting zal de minister van Defensie in oktober, de Kamer in 
het kader van het Defensie Materieel Proces informeren. 
 
234  
Zijn er precedenten waarbij verschillende ministeries, provincies en private partijen gezamenlijk 
investeren in een (onderhouds-)faciliteit/fabriek en hoe vergelijkbaar zijn die situaties? Welke kansen 
en risico’s spelen daarbij een rol? 
 
 
80
