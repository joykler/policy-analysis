Antwoord 
De dekking van de subsidieregeling indirecte kosten emissiekosten (ETS) heeft geen relatie met 
Energieakkoord. Het Regeerakkoord bevat een compensatie van € 375 mln., bedoeld om de oplopende 
lasten voor bedrijven veroorzaakt door de Opslag Duurzame Energie (ODE) ten dele te compenseren. 
Hieruit zijn onder andere de kosten voor de ETS regeling gedekt. 
 
330  
Kunt u toelichten waarom er geen bedragen begroot zijn voor het energiebespaarfonds en het 
revolverend fonds voor Verengingen Van Eigenaren (VVE) en verhuurders in 2016 en later? 
 
Antwoord 
Het Nationaal Energiebespaarfonds, het revolverend fonds voor Verenigingen van Eigenaren (VvE) en 
het fonds voor verhuurders betreffen instrumenten die worden uitgevoerd door het ministerie van 
Binnenlandse Zaken en Koninkrijksrelaties. Op de begroting voor Wonen en Rijksdienst van dit 
ministerie zijn deze fondsen opgenomen. 
 
331 
Kunt u toelichten in welke mate gebruik gemaakt is van het energiebespaarfonds en de revolverende 
fondsen voor VVE's en verhuurders in 2015? 
 
Antwoord 
De minister voor Wonen en Rijksdienst beantwoordt in het kader van de behandeling van de begroting 
voor Wonen en Rijksdienst de vraag in welke mate gebruik is gemaakt van het Nationaal 
Energiebespaarfonds en het Fonds Energiebesparing Huursector. Dat is vraag 133 bij die begroting. 
Ik verwijs graag naar zijn antwoord.  
Over het fonds voor verenigingen van eigenaren (VvE’s) heeft de minister voor Wonen en Rijksdienst 
uw Kamer geïnformeerd in zijn brief van 2 juli 2015 (Kamerstuk 30196, nr. 352). Hij heeft daarin 
aangegeven dat sinds 8 juni 2015 VvE’s een lening kunnen aanvragen bij het Nationaal 
Energiebespaarfonds voor energiebesparende maatregelen. De vraag is, mede in het licht van deze 
ontwikkeling, of een separaat fonds voor VvE’s nog toegevoegde waarde heeft. De minister voor 
Wonen en Rijksdienst zal uw Kamer in het najaar van 2015 hierover informeren 
 
332 
Kunt u aangeven waarom het advies over de rendementseisen kolencentrales (Advies van de Afdeling 
advisering van de Raad van State van 21 augustus 2015 over het ontwerpbesluit tot wijziging van het 
Activiteitenbesluit milieubeheer (rendementseisen kolencentrales), W14.15.0173/IV) nog niet 
openbaar is gemaakt? Bent u bereid om ervoor te zorgen dat deze zo snel mogelijk openbaar wordt 
met uw reactie? 
 
Antwoord 
Zoals gebruikelijk zal het advies van de Afdeling advisering van de Raad van State openbaar gemaakt 
worden samen met de reactie van het kabinet hierop. Samen met de staatssecretaris van 
Infrastructuur en Milieu werk ik op dit moment aan de reactie op dit advies. Wij zullen deze reactie en 
het advies zo spoedig mogelijk openbaar maken. 
 
333  
Waarom zit er 'een dip' in de uitgaven voor de topsector energie over 2016? 
 
107
