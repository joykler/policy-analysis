216  
Waarom zal het aantal door Qredits te verstrekken kredieten niet worden gehaald en welke 
consequenties heeft dit? 
 
Antwoord 
Bij de start van het Microfinancieringsbeleid en Qredits is een inschatting gemaakt van de omvang van 
de doelgroep, te weten 2.500. Het aantal kredieten wat Qredits volgend jaar verwacht te verstrekken 
ligt 10% lager. Dit heeft geen consequenties. 
Dit jaar wordt het microfinancieringsbeleid geëvalueerd en er zal wederom gepoogd worden te 
onderzoeken of Qredits de volledige doelgroep bereikt. De evaluatie zal in december of januari aan de 
Tweede Kamer worden gestuurd.  
 
217  
Kunt u aangeven van welke factoren het afhangt of er € 100 mln. euro extra wordt geïnvesteerd in 
Qredits? 
 
Antwoord 
Er zijn op dit moment vergaande gesprekken met Europese Investeringsbank (EIB) over de 
voorwaarden waaronder zij aanvullende funding aan Qredits zullen verstrekken. Het is de verwachting 
dat voor het einde van het jaar deze financiering gerealiseerd is.  
 
218  
Waarom heeft u niets meer inbegroot voor microkredieten? 
 
Antwoord 
De € 100 mln. aan garantieruimte voor de nieuwe financier (EIB) is in 2014 reeds vrijgemaakt. Deze 
ruimte is nog steeds beschikbaar op de EZ-begroting. Daarnaast heeft EZ in voorgaande jaren een 
lening verstrekt aan Qredits. In 2016 is het niet de verwachting dat er extra kasmiddelen naar 
Qredits gaan. Met de bestaande lening van het Rijk, de lening van banken en verzekeraars en de 
lening die momenteel aangegaan wordt met een nieuwe financier (EIB) heeft Qredits voldoende 
funding voor de komende jaren.  
 
220  
Wat is de stand van zaken wat betreft de financiering van de tien Smart Industry-fieldlabs? 
 
Antwoord 
Hierover wordt de Tweede Kamer op korte termijn per brief geïnformeerd.  
 
221  
Kunt u aangeven welke cijfers u heeft over het gebruik door ondernemers van de Berichtenbox? 
 
Antwoord 
Er zijn op dit moment 4439 ondernemers die een Berichtenbox voor bedrijven hebben. Er worden 
gemiddeld totaal ca. 900 berichten per maand via de berichtenbox verzonden en ontvangen. Bij de 
beantwoording van de vragen bij het EZ jaarverslag over 2014 (vraag nr. 46) is per abuis aangegeven 
dat er 4848 ondernemers zijn die een Berichtenbox hebben. Dit getal betrof het totaal aantal 
Berichtenboxen, dus van ondernemers en overheidsinstanties samen. 
76
