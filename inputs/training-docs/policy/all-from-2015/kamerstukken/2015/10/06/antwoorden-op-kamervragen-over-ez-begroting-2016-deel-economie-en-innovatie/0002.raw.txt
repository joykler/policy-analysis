Hierbij zal ik ingaan op de verschillende categorieën van de SDE+, waaronder mestvergisting. 
Ik verwacht dit totaalbeeld in november aan uw Kamer te zenden, gelijktijdig met de jaarlijkse brief 
waarmee u over de SDE+ in 2016 wordt geïnformeerd. 
 
4 
Welke kwantificeerbare doelstellingen voor duurzame energie hanteert u voor de begroting 2016? 
 
Antwoord 
Ik hanteer geen apart doel voor hernieuwbare energie voor 2016. Het beleid is gericht op het 
realiseren van 14% hernieuwbare energie in 2020 en 16% hernieuwbare energie in 2023. Daarbij zijn 
geen tussendoelen vastgesteld.  
 
5  
Kunt u aangeven onder op welke begrotingsartikelen en daarbinnen op welke onderdelen, vrije ruimte 
is in de begroting? 
 
Antwoord 
Voor het antwoord op deze vraag verwijs ik naar het antwoord op vraag 17.  
 
6  
Kunt u aangeven wat uw operationele doelen zijn die worden beoogd met de begroting voor 
aankomend jaar, op het gebied van sluiten van kringlopen? 
 
Antwoord  
Voor de beantwoording van deze vraag verwijs ik naar de antwoorden op de vragen 85, 86 en 90. 
 
7 en 10  
Wat is het totale bedrag dat in 2016 wordt uitgetrokken voor de ontwikkeling, validatie, en 
implementatie van alternatieven voor dierproeven, onderverdeeld naar de verschillende posten? 
 
Kunt u een uitsplitsing geven van de verschillende posten die betrekking hebben op dierproeven en de 
ontwikkeling, validatie en implementatie van alternatieven voor dierproeven en de verschillende 
projecten en bijbehorende doelstellingen nader toelichten?  
 
Antwoorden 7 en 10 
Ik kan u mededelen dat EZ in 2016 voor dierproeven en alternatieven voor dierproeven de volgende 
budgetten voor aanwending gereserveerd heeft.  
Dierproeven: 
- Centrale Commissie Dierproeven (CCD): € 919.500,-; 
- Nationaal Comité advies dierproevenbeleid (Ncad): € 966.000,- (deels EZ-begroting; deels 
trekkingsrecht op budget dat op de VWS begroting staat). 
 
Alternatieven voor dierproeven: 
- ZonMw-onderzoeksprogramma ‘Meer Kennis met Minder Dieren’ (incl. Assuring Safety without 
Animal Testing; ASAT) €1,880 mln.;
