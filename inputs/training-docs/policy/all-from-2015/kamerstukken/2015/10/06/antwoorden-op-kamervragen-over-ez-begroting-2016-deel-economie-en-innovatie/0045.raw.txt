119  
Hoe kan het dat de uitstaande garanties voor de Borgstelling MKB-kredieten in 2015 lager zijn dan in 
2014? 
 
Antwoord 
In 2010 en 2011 is het aantal verleende borgstellingskredieten fors hoger geweest dan het langjarig 
gemiddelde. Aangezien er de jaren daarna gemiddeld minder borgstellingskredieten zijn verstrekt, en 
de borgstellingskredieten gedurende de looptijd van maximaal 12 jaar worden afgebouwd, is het 
totaal aan uitstaande garanties de afgelopen jaren afgenomen. 
 
120  
Wat is de reden van de grote toename aan uitstaande garanties van de garantie scheepsnieuwbouw? 
 
Antwoord 
De toename aan uitstaande garanties is gebaseerd op een raming van de te verlenen garanties in 
2015. Deze zijn opgeteld bij de uitstaande garanties 2014. 
 
121  
Waarom is het garantieplafond van de garantie scheepsnieuwbouw vier keer zo hoog als de raming 
van te verlenen garanties in 2015? 
 
Antwoord 
Op basis van de beleidsdoorlichting van artikel 12 en 13 van de EZ begroting (Kamerstuk 30991, 
nr. 23) kan worden vastgesteld dat van het gehele beleidsbudget voor innovatie en ondernemerschap 
(fiscale regelingen, leningen, garanties en subsidies) bijna 80% naar het mkb gaat. Het gaat hierbij 
zowel om generieke regelingen zoals de fiscale stimulering van innovatie (WBSO en RDA) als 
financiering (o.a. BMKB en Innovatiekrediet) en specifieke regelingen voor de topsectoren (o.a. TKI-
toeslag en mkb-innovatiestimulering (MIT).  
Ten aanzien van de specifieke regelingen van het topsectoren-budget wordt in de overzichtstabel 
‘bedrijfslevenbeleid en topsectoren’ op pagina 21 en 22 van de begroting van EZ een overzicht 
gegeven.  
Binnen artikel 12 en 13 van de EZ-begroting zijn alleen de MIT en Internationaal innoveren (JTI’s 
/Eurekaclusters) instrumenten waarbij middelen rechtsreeks aan bedrijven in de Topsectoren 
beschikbaar worden gesteld. Ten aanzien van het percentage dat terecht komt bij het mkb kan 
worden aangegeven dat dit voor de MIT 100% is en bij Internationaal innoveren ca. 24%. 
Voor de overige regelingen in de overzichtstabel die gericht zijn op de topsectorenaanpak geldt dat zij 
indirect (mede) aan het mkb ten gunste komen. Zo blijkt uit de Monitor Bedrijvenbeleid bijvoorbeeld 
dat de TKI-toeslag wordt ingezet voor publiek private projecten waarin veel bedrijven participeren. 
Van het aantal participaties in 2014 was 70% mkb. Zie verder het antwoord op vraag 182. 
 
122  
Waarom is het garantieplafond voor de groeifaciliteit lager dan de geraamde te verlenen garanties in 
2015? 
 
Antwoord 
Het verschil komt doordat het achtergestelde leningenfonds van het NLII mogelijk gebruik zal gaan 
maken van de Groeifaciliteit in 2015. Er is ruimte gemaakt om dit te accommoderen als het 
45
