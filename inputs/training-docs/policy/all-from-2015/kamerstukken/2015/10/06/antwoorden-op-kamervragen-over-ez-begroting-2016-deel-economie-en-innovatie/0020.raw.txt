Net als bij de RDA het geval is, heeft de samengevoegde regeling geen plafond. Het kabinet is van 
mening dat dit de effectiviteit van de regeling verbetert. De S&O-afdrachtvermindering kende wel een 
plafond, waar overigens maar een klein aantal bedrijven bij in de buurt of boven kwam.  
Wanneer bedrijven boven het plafond uitkwamen was er vanaf dat moment geen prikkel meer om het 
S&O-niveau verder te verhogen en werd de effectiviteit van de regeling beperkt in relatie tot de S&O-
doelstelling. 
 
Bij de samenvoeging van de RDA met de S&O-afdrachtvermindering is het kabinet uitgegaan van een 
gelijke ondersteuning van S&O-loonkosten en niet-loonkosten (overige S&O-kosten en -uitgaven) en 
een in grote lijnen gelijke verdeling van het budget over de grootteklassen (mkb en grootbedrijf) in 
vergelijking tot de huidige situatie. Deze grosso modo gelijke verdeling wordt gerealiseerd door een 
lager netto voordeel voor niet-loonkosten in combinatie met het niet opnemen van een plafond. Het 
lagere netto-effect op niet-loonkosten treedt op omdat het netto voordeel van 15% in de RDA (zonder 
plafond) wordt omgezet in een bruto tarief van 16%. Rekening houdende met de Vpb-afdracht leidt de 
nieuwe situatie tot een netto voordeel van circa 12%, lager dan de huidige 15% in de RDA. De gelijke 
ondersteuning van S&O-loonkosten en niet-loonkosten in de nieuwe situatie in combinatie met een 
lager netto voordeel voor de niet-loonkosten kan naar verwachting leiden tot een iets lager voordeel 
voor bedrijven die nu sterk gebruikmaken van de RDA ten opzichte van de S&O-afdrachtvermindering, 
maar tezamen met het vervallen van het plafond leiden tot een evenwichtiger stimulering van de 
private S&O-uitgaven in Nederland. 
 
52  
Bent u zich bewust van het feit dat in de evaluatie van de WBSO staat dat de dead weight loss ratio 
bij kleine bedrijven veel kleiner is dan bij grote bedrijven en dat het loslaten van het plafond daarmee 
zal leiden tot minder innovatie? 
 
Antwoord 
1
De dead weight loss is een maatstaf die bij de evaluatie WBSO weergeeft welk deel van de door S&O-
afdrachtvermindering ondersteunde S&O-loonuitgaven ook zonder de S&O-afdrachtvermindering zou 
zijn verricht, uitgedrukt als percentage van de werkelijke door de S&O-afdrachtvermindering 
ondersteunde S&O-loonuitgaven. Uit de econometrische analyses komt naar voren dat deze voor de 
periode 2006-2010 gemiddeld 55% bedraagt, met als meest waarschijnlijke omvang voor de kleinste 
bedrijven 31% en voor hele grote bedrijven 65%. Het gemiddelde percentage van 55% is volgens de 
onderzoekers niet ongebruikelijk voor een dergelijke regeling. Naar verwachting verlaagt het vervallen 
van het plafond de dead weight loss bij het grootbedrijf.  
Bij de kwantitatieve effectmeting stellen de onderzoekers het extra S&O-loon per euro S&O-
afdrachtvermindering centraal: de zogenaamde gemiddelde Bang for the buck (BFTB). Dit gemiddelde 
effect van de S&O-afdrachtvermindering op de S&O-loonuitgaven bevindt zich volgens de 
onderzoekers tussen de € 1,55 en € 1,99. Dat betekent dat bedrijven naast iedere ontvangen euro 
S&O-afdrachtvermindering tussen de € 0,55 en €0,99 extra aan S&O spenderen. De onderzoekers 
concluderen op basis hiervan dat regeling doet wat hij beoogt: de private S&O-uitgaven bevorderen. 
De BFTB is daarbij hoger voor grote bedrijven.  
De onderzoekers concluderen daarom enerzijds dat de S&O-afdrachtvermindering grotere bedrijven 
aanzet tot meer S&O (een hogere BFTB) en anderzijds dat de S&O-afdrachtvermindering bij kleinere 
bedrijven er juist voor zorgt dat de drempel wordt verlaagd om aan S&O te doen (een lagere dead 
weight loss). Verder verwijs ik naar het antwoord op vraag 167. 
 
 
                                                           
1
 Kamerstuk 32637, nr. 32. 
20
