verwacht, doordat de subsidiabele productie hoger is uitgevallen dan eerst werd verwacht, wordt 
hiervoor de begrotingsreserve aangewend.  
 
318 
Kunt u aangeven welke bedragen uit de SDE+, SDE en MEP van vertraagde of geannuleerde projecten 
zitten? 
 
Antwoord 
De stand van de begrotingsreserve bedraagt tot en met 2014 € 594 mln. Daarvan is € 39 mln. 
afkomstig uit de MEP, € 363 mln. afkomstig uit de SDE en ruim € 192 mln. uit de SDE+. Hoewel niet 
helemaal eenduidig kan worden bepaald welk deel betrekking heeft op vertraagde projecten en welk 
deel op geannuleerde projecten, kan wel worden vastgesteld dat verreweg het grootste gedeelte van 
de begrotingsreserve afkomstig is van vertraagde projecten (in de SDE).  
 
319  
Als vervanging moet worden gezocht voor projecten uit de begrotingsreserve duurzame energie, 
betekent dit dan dat de bijna € 400 mln. die wordt onttrokken aan deze begrotingsreserve niet 
juridisch verplicht is? Zo ja, hoe garandeert u dan dat dit bedrag na 2020 weer beschikbaar komt voor 
duurzame energie? 
 
Antwoord 
Voor het antwoord op deze vraag verwijs ik naar het antwoord op vraag 316. 
 
320  
Kunt u uitleggen hoe uw uitspraak bij het WGO van 25 juni jl. dat het bedrag van € 400 mln. verplicht 
is omdat met de MEP en de SDE verplichtingen zijn aangegaan, zich verhoudt met de toelichting dat 
naar vervangende projecten moet worden gezocht? 
 
Antwoord 
Voor het antwoord op deze vraag verwijs ik naar het antwoord op vraag 316. 
 
321 
Bent u bereid om in de begrotingsreserve duurzame energie het bedrag dat opgebracht is met de 
Opslag Duurzame Energie te benoemen en te merken? 
 
Antwoord 
De huidige stand van de interne begrotingsreserve duurzame energieproductie bedraagt € 594 mln. 
Daarvan is € 192 mln. afkomstig uit de SDE+ en opgebracht met de Opslag Duurzame Energie (ODE). 
De overige middelen (niet opgebracht uit de ODE, maar uit de algemene middelen) dienen ook 
beschikbaar te blijven voor uitgaven aan duurzame energieproductie, omdat deze grotendeels al 
juridisch verplicht zijn. 
 
322  
Waarom staat het bedrag voor de lokaal opgewekte energie in 2014 en 2015 op nul? 
 
 
104
