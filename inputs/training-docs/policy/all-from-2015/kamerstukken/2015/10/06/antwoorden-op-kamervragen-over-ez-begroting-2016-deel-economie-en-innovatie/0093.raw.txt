Daarnaast zijn de uiteindelijk winnende tenderbedragen en de basiselektriciteitsprijs van invloed op 
het (maximale) bedrag van de beschikking.  
 
279  
Is het waar dat de € 5 mld. voor de tender wind op zee in 2016 is bedoeld voor 700MW aan wind op 
zee? 
 
Antwoord 
Het budgetplafond voor de tender wind op zee 2015 is gelijk aan € 5 mld. Het budgetplafond voor de 
tender wind op zee 2016 is nog niet bekend. 
Het budgetplafond ligt zeer waarschijnlijk hoger dan de uiteindelijke maximale subsidie (het 
verplichtingenbedrag). Dit komt doordat bij het budgetplafond rekening wordt gehouden met het 
maximaal mogelijk aantal MW (760 MW) en vollasturen en dat de winnaar van de tender een bod 
heeft gedaan met de maximaal toegestane vergoeding per kilowattuur. Het verschil tussen 
budgetplafond en uiteindelijk maximaal subsidiebudget kan daardoor aanzienlijk zijn.  
Ten slotte is de verwachte subsidie nog aanzienlijk lager dan het maximaal subsidiebudget, omdat de 
uiteindelijk uit te keren subsidie afhankelijk is van de werkelijke toekomstige elektriciteitsprijs. Deze 
toekomstige elektriciteitsprijs zal naar verwachting hoger liggen dan de basiselektriciteitsprijs 
waarmee het maximale subsidiebudget is berekend. 
 
280 
Waarop baseert u dat de CO2 prijs en daarmee de ETS-compensatie zal dalen? 
 
Antwoord 
Voor het vaststellen van de compensatie van de indirecte kosten wordt gebruik gemaakt van een 
zogenaamde “forward prijs” van een emissierecht.  
Bij de compensatieregeling voor 2016 wordt gebruik gemaakt van het gemiddelde van de dagwaardes 
in 2014 van de december 2014 forward prijs. Doordat de afgelopen jaren de prijs van emissierechten 
laag was, wat ook tot uiting kwam in de forward prijs van december 2014, zal naar verwachting het 
beschikbare budget voor 2016 niet worden uitgeput.  
 
281  
Betekent dat dan automatisch ook dat bij een stijgende CO2 prijs de emissions trading system (ETS)-
compensatie stijgt? 
 
Antwoord 
De compensatie zal inderdaad toenemen naarmate de prijs van emissierechten stijgt. Het budget voor 
de compensatieregeling dat overblijft in enig jaar blijft beschikbaar voor latere jaren, waardoor een 
eventuele stijging van de compensatie gedekt kan worden uit onderbestedingen in voorgaande jaren. 
In het Energieakkoord is afgesproken dat er voor de periode 2013 tot en met 2020 budget voor de 
benodigde compensatie beschikbaar zal zijn. 
 
282  
Hoe verhouden de circa € 7 à 8 mln. subsidie aan CCS per jaar zich tot de toegezegde € 150 mln. 
cofinanciering? 
 
 
93
