341 
Hoe groot zullen de personele uitgaven aan de overheidsdienst Groningen zijn en hoe groot zijn de 
kosten gemoeid met de intensivering van de Energiedirectie? 
 
Antwoord 
De personele uitgaven aan de overheidsdienst Groningen zijn in 2016 € 10 mln. (zie ook het antwoord 
op vraag 342). De kosten voor de uitbreiding van de energiedirecties bedragen € 4 mln. in 2016. Zie 
ook het antwoord op vraag 240. 
 
342  
Hoe groot zal de materiële component voor de overheidsdienst Groningen zijn? 
 
Antwoord 
De begroting 2016 gaat uit van een budget van € 12 mln. voor personeel en huisvesting, waar van 
€ 2 mln. voor de materiële component. 
 
343  
Waardoor wordt de verwachte verdubbeling van de taakstelling van RVO.NL tussen 2016 en 2018 
veroorzaakt? 
 
Antwoord 
De totale EZ-taakstelling loopt op van € 45,3 mln. in 2016 en € 79,1 mln. in 2017 tot structureel 
€ 102,7 mln. vanaf 2018. Deze taakstelling is in de EZ-begroting 2015 definitief verdeeld over de 
verschillende EZ-onderdelen, in de EZ-begroting 2016 is ten opzichte van 2015 niets veranderd. Voor 
het toedelen van de EZ-taakstelling zijn keuzes gemaakt waarop bespaard kon worden.  
Langs drie lijnen is de toedeling ingevuld: (1) gerichte maatregelen die te maken hebben met de 
inrichting van de organisatie en processen, de werkwijze en versobering, (2) nagenoeg elk 
dienstonderdeel heeft een efficiencytaakstelling van structureel 4,5% (vanaf 2018) opgelegd gekregen 
en (3) ZBO’s en RWT’s zijn aangeslagen op basis van de taakstellingspercentages uit het regeer 
akkoord (8,9% vanaf 2018 structureel). De taakstelling van RVO.NL (als onderdeel van de totale EZ-
taakstelling) loopt op van € 9,8 mln. in 2016 en € 15,7 mln. in 2017 tot € 19,6 mln. structureel vanaf 
2018. 
 
344  
Op welke wijze wordt het tekort van Agentschap Telecom gedekt dat ontstaat voor de jaren 2016 en 
2017 doordat de kosten hoger liggen dan de baten? 
 
Antwoord 
Het tekort wordt gedekt door de post ‘te verrekenen met vergunninghouders’ aan te spreken. Deze 
post is ontstaan door overdekking in de tarieven van het Agentschap Telecom. De overdekking wordt 
aangepakt met de ontwikkeling van een nieuw kostprijsmodel waardoor de tarieven zullen dalen. 
 
345  
Hoeveel geld is specifiek begroot voor het ICT-programma GAMMA en is de verwachting dat dit project 
binnen het begrote bedrag blijft? 
 
 
110
