Maritiem Land en de stichting Toekomstbeeld der Techniek. Deze bedragen staan ook als zodanig 
gespecificeerd op pagina 225 van de Subsidiebijlage bij de EZ-begroting. 
 
 
163  
Welk deel van het budget dat aan topsectoren wordt verstrekt gaat op aan overheadkosten? 
 
Antwoord 
De budgetten die beschikbaar zijn voor het topsectorenbeleid zijn in belangrijke mate gericht op 
uitvoering van de topsectoragenda’s, onder meer op het vlak van kennis en innovatie, human capital 
en internationalisering. De omvang van de Kennis & Innovatiecontracten voor 2016 en 2017 is ruim 
€ 4 mld., waarvan ruim € 2 mld. publieke middelen. Daarnaast ontvangen de boegbeelden en de 
vertegenwoordigers van het MKB in de topteams een vergoeding voor hun programmerende en 
coördinerende werkzaamheden zoals geregeld in het Instellingsbesluit topteams (zie Staatscourant 
nr. 27842, besluit van de Minister van Economische Zaken van 25 augustus 2015, nr. 15115217, 
houdende wijziging van het Instellingsbesluit topteams in de implementatiefase topsectorenbeleid). 
 
164 
Wat is de reden dat u in de grafiek op blz. 49 regelingen die vooral door grote bedrijven gebruikt 
worden, zoals de innovatiebox, 'topsectoren overig' of het topsectoren budget binnen de NWO, niet 
toegevoegd heeft? 
 
Antwoord 
In de bewuste grafiek op pagina 49 van de EZ-begroting (Artikel 12, Een sterk innovatievermogen) 
figuur 2a wordt getoond welk aandeel van de middelen in artikel 12 die rechtstreeks naar bedrijven 
vloeien verdeeld zijn over de groepen MKB en grootbedrijf. Voor de achterliggende berekening zijn de 
budgetten voor WBSO/RDA, MIT/IPC, Eurostars, JTI’s en Eurekaclusters in 2016 meegenomen en de 
gebruiksgevens (aandeel MKB in procenten) met betrekking tot 2014 (meest recente gegevens). 
Gegeven dit kader geeft figuur 2a een zo goed mogelijke verdeling van de EZ-middelen voor innovatie 
naar MKB en grootbedrijf. 
 
In de begroting is bij de figuur aangegeven dat bijdragen aan toegepaste kennisinstellingen uit 
artikel 12 evenals de TKI-toeslag niet meegenomen zijn omdat die niet rechtsreeks aan bedrijven 
beschikbaar gesteld worden. De innovatiebox en NWO-middelen voor (fundamenteel) onderzoek zijn 
niet meegenomen aangezien de middelen daarvoor niet binnen de EZ-begroting vallen, maar in die 
van het ministerie van Financiën respectievelijk het Ministerie van OCW. Bovendien zijn middelen van 
NWO niet direct gericht op innovatie, maar op (fundamenteel) onderzoek. De post ‘topsectoren overig’ 
in de budgettaire overzichtstabel bij artikel 12 bestaat in 2016 deels uit middelen voor diverse ‘oude’ 
programma’s die aflopen en zijn niet in de figuur meegenomen aangezien er geen nieuwe 
verplichtingen op worden aangegaan.  
 
165  
Bent u het eens dat dit een vertekend beeld geeft van de werkelijke verdeling van innovatiegelden 
tussen het mkb en het grootbedrijf? 
 
Antwoord 
Nee, zie verder antwoord op 164.
