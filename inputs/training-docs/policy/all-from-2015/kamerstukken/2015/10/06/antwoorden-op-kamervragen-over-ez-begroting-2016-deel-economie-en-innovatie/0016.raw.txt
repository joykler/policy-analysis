Antwoord 
Met ‘Supporting the known, introducing the new’ wordt de strategie bedoeld om het aantal 
internationale bezoekers de komende 5 jaar te laten stijgen van 14 mln. naar 16 mln. bezoekers per 
jaar. Daarvoor blijft het NBTC zich inzetten op de bekende iconen van Nederland om het huidige 
niveau te handhaven, maar zet het NBTC zich ook in op nieuwe, onbekendere bestemmingen om de 
groei te laten plaatsvinden. Zo bezoeken toeristen ook andere delen van het land en draagt het 
toerisme ook in andere delen van Nederland bij aan economische groei, het voorzieningenniveau en 
de kansen voor ondernemers.  
 
41, 57, 189, 219  
Welke innovatieve verdienmodellen wilt u stimuleren als het gaat om (de ontwikkeling van) big data, 
en welke nadrukkelijk niet? Hoe vertaalt zich dat in beleid?  
 
Hoe bent u voornemens om het gebruik van big data door bedrijven te faciliteren? Doelt u hiermee op 
onder de aandacht brengen van de beschikbare data of wilt u verschillende instrumenten aan het 
bedrijfsleven aanreiken? 
 
Wat houdt het topsectorenplan big data in? 
 
Wie is het boegbeeld ICT die samen met de wetenschap en industrie aan de slag gaat om de economie 
te helpen met de inbedding van de digitalisering van economische productieprocessen? 
 
Antwoorden 41, 57, 189 en 219 
 
vanwege het belang van ICT-innovatie voor de economie en de maatschappij heb ik in 2014 de 
heer Penning de Vries aangesteld als boegbeeld ICT. Het boegbeeld ICT is voorzitter van Team ICT 
met daarin deskundigen op dit terrein. Team ICT heeft drie prioriteiten:  
1) ontwikkelen van kennis en innovatie op het gebied van ICT;  
2) de ontwikkeling van een Human Capital Agenda; 
3) branding van Nederland als een van 's werelds beste landen wat betreft ICT en ICT-toepassingen.  
Op initiatief van het boegbeeld ICT is onder andere een Kennis en Innovatie Agenda ICT 2016- 2019 
(KIA ICT) uitgebracht. Big data speelt een belangrijke rol in de Kennis en Innovatie Agenda ICT 
(KIA ICT) 2016-2019 van het Team ICT en in de Human Capital Agenda ICT. De KIA ICT is onderdeel 
van de innovatiecontracten 2016 en 2017, die op 5 oktober zijn gepresenteerd.  
 
Big data is een middel om nieuwe inzichten, innovaties en business modellen te ontwikkelen. 
Team ICT beoogt nieuwe publiek-private samenwerkingsverbanden te ontwikkelen op het gebied van 
big data. Het gaat daarin enerzijds om samenwerking op voor big data kansrijke thema’s: energie, 
zorg, veiligheid en smart industry, d.w.z. innovatie van productie- en onderhoudsprocessen. Die 
kennis c.q. analyses van big data, kunnen bedrijven toepassen voor het innoveren van producten, 
diensten en werkprocessen. Anderzijds dienen deze nieuwe samenwerkingsinitiatieven om de keten 
van fundamentele kennis, toegepaste kennis tot valorisatie en disseminatie te versterken. Dit is ook 
van belang omdat de kennisbasis verdiept en verbreed wordt, het nodige talent wordt ontwikkeld (dit 
past dan ook in de Human Capital Agenda ICT) en omdat de bedrijven en kennisinstellingen kunnen 
profiteren van opgedane kennis en toepassingen. Team ICT werkt aan de vorming van deze publiek-
private samenwerking in nauwe afstemming met de Topsectoren, bedrijfsleven en kennisinstellingen  
 
Het ontwikkelen van nieuwe business modellen is aan ondernemers zelf; big data biedt daarvoor 
nieuwe inzichten en mogelijkheden. Ter inspiratie geef ik u mee dat studenten al parallel aan hun 
studie werken in hun eigen bedrijfjes of startups, op zoek naar het gat in de markt en big data analyse 
16
