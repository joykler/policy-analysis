(vaststellingen) voor 2014 kunnen 311 grote bedrijven RDA opvoeren in de aangiften voor de Vpb met 
een gemiddeld voordeel van € 503.500 per bedrijf. Bij de berekening van het gemiddelde voordeel 
wordt uitgegaan van het in 2014 geldende RDA-percentage van 60%. Dit komt overeen met een netto 
voordeel van 15% bij een Vpb tarief van 25%. 
 
188 
Kunt u aangeven in welk stadium het besluitvormingsproces rond de mogelijke EZ-investering in een 
motorenonderhoudsfaciliteit voor F-35 zich bevindt? Welke afwegingen spelen daarbij voor u een rol ? 
Kunt u een inschatting en/of bandbreedte geven van het bedrag dat het ministerie van Economische 
Zaken wellicht zal investeren in de motorenonderhoudsfaciliteit voor F-35 en waar die begrotings-
middelen vandaan zullen komen ? Zijn er precedenten waarbij verschillende ministeries, provincies en 
private partijen gezamenlijk investeren in een (onderhouds-)faciliteit/fabriek en hoe vergelijkbaar zijn 
die situaties? Welke kansen en risico’s spelen daarbij een rol ? Op welke wijze zal de Kamer worden 
betrokken en geïnformeerd over het besluitvormingsproces rond de mogelijke EZ-investering in een 
motorenonderhoudsfaciliteit voor F-35? Wanneer kan de Kamer op dit punt nadere informatie 
verwachten? 
 
194 
Wat is de achterliggende reden van het feit dat u overweegt om, naast het ministerie van Defensie en 
de provincie Noord-Brabant, een deel van de investering voor de F-35 motorenonderhoudsfaciliteiten 
te financieren? Op welke gronden ligt hier mogelijk een rol voor u weggelegd? 
 
195 
Kunt u een inschatting en/of bandbreedte geven van het bedrag dat het ministerie van Economische 
Zaken wellicht zal investeren in de motorenonderhoudsfaciliteit voor F-35 en waar die 
begrotingsmiddelen vandaan zullen komen? 
 
197 
Waarom overweegt u om een deel van de motorenonderhoudsfaciliteit te financieren, hoort dat niet bij 
het ministerie van Defensie? 
 
Antwoord 188, 194, 195, 197 
In de brief aan de Kamer van 18 juni 2015, (Kamerstuk 26488, nr. 390) is aangegeven welke 
belangen het ministerie van Economische Zaken en ook de provincie Noord-Brabant hechten aan de 
opzet van de F-35 Motoronderhoudsfaciliteit op de Luchtmachtbasis Woensdrecht. Voor het ministerie 
en de provincie is hierbij van belang welke bredere economische effecten er op het gebied van 
instandhouding van de F-35 te verwachten zijn.  
Een in Nederland gevestigde motoronderhoudsfaciliteit zal daarvan een belangrijke katalysator zijn. 
Om een goed beeld te krijgen van de economische kansen en hoe deze gerealiseerd kunnen worden 
hebben beiden een onderzoek laten uitvoeren door PwC.  
Het PwC-rapport maakt duidelijk dat de instandhouding van de F-35 goede kansen biedt op 
substantiële omzet in de komende decennia. Kansen liggen met name op het terrein van 
motoronderhoud en componentenonderhoud waaronder die van motoren. Daarnaast zijn logistieke 
dienstverlening, support equipment en training kansrijk. In totaal gaat het tot 2050 om ongeveer 
€ 13,1 mld. aan directe en indirecte omzet en indien, zoals wordt aangenomen, het programma 
doorloopt tot 2065 om circa € 20 mld. omzet waarmee ongeveer 1.610 voltijds arbeidsplaatsen 
gemoeid zijn. Het rapport benadrukt dat de Nederlandse proposities gericht en gecoördineerd moeten 
worden uitgedragen. Tevens kunnen substantiële spin-offs in de luchtvaart en defensie sector en 
spillover effecten in de automotive, energie, maritieme sector, procesindustrie en machinebouw
