1. Qredits is een private stichting. Voor Qredits is geen jaarlijks budget op de EZ-begroting 
beschikbaar. Door de overheid en private partijen zoals banken en verzekeraars is funding 
beschikbaar gesteld voor microkrediet en MKB-krediet.  
2. De uitvoeringskosten van de SEED-capitalregeling en het Innovatiekrediet worden gezamenlijk 
geadministreerd en zijn niet separaat inzichtelijk. 
3. De overheid heeft geen jaarlijkse kosten voor Qredits. Qredits maakt jaarlijks kosten voor de 
intensieve beoordeling en het beheer van de kredieten en coaching. Deze kosten worden 
gedekt door inkomsten (rente en afsluitprovisie).  
4. De uitvoeringskosten van Eurostars en Internationaal Innoveren worden gezamenlijk 
geadministreerd en zijn niet separaat inzichtelijk. 
5. Dit jaar is eveneens onderzoek gedaan naar de additionaliteit en kostendekkendheid van de 
BMKB. De resultaten van het onderzoek worden voor de begrotingsbehandeling aan de 
Tweede Kamer toegezonden. 
6. De regeling Vroegefasefinanciering is per juli 2014 opengesteld. De beschikkingen voor de 
academische starters konden vanwege de doorlooptijd van de eerste call pas in 2015 worden 
verstrekt. De benutting in 2014 is daardoor nog beperkt. 
 
375  
Wat is het budget en het gebruik van Schoolmelk- en schoolfruitregeling? 
 
Antwoord 
De nationale enveloppe voor schoolfruit bedraagt voor Nederland € 5,4 mln. per schooljaar. Het is de 
inzet dit EU-budget volledig te benutten.  
Voor schoolmelk is er geen sprake van een nationale enveloppe of een budgetplafond op EU-niveau. 
EU-steun wordt toegekend in de vorm van een vast bedrag (afhankelijk van de productsoort) per 100 
kg geleverd zuivelproduct tot een maximum van 0,25 liter per kind per dag. Op jaarbasis ontvangt NL 
ca. € 350.000 aan EU-steun voor schoolmelk. 
 
376, 377  
In hoeverre slaagt de Schoolmelk- en schoolfruitregeling erin de gestelde doelstelling te bereiken? 
 
Antwoord 376 en 377 
De nationale enveloppe voor schoolfruit bedraagt voor Nederland € 5,4 mln. per schooljaar. Het is de 
inzet dit EU-budget volledig te benutten.  
Voor schoolmelk is er geen sprake van een nationale enveloppe of een budgetplafond op EU-niveau. 
EU-steun wordt toegekend in de vorm van een vast bedrag (afhankelijk van de productsoort) per 100 
kg geleverd zuivelproduct tot een maximum van 0,25 liter per kind per dag. Op jaarbasis ontvangt NL 
ca. € 350.000 aan EU-steun voor schoolmelk.  
 
378 
Wat is de reden dat het budget onder de naam 'topsector energie' vanaf 2015 omhoog is gegaan, 
terwijl het budget onder de naam 'energie-innovatie' omlaag is gegaan? Houden beide mutaties 
verband met elkaar? 
 
Antwoord 
De daling van de uitgaven onder ‘Energie-innovatie’’ hebben betrekking op oudere 
innovatieprogramma’s die inmiddels beëindigd zijn, waardoor de kasbetalingen voor deze 
programma’s in de loop der tijd steeds verder afnemen.  
121
