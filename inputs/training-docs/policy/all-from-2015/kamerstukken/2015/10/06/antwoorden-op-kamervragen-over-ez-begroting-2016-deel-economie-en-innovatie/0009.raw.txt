23 
Kunt u aangeven waarom er uitgegaan wordt van een minder sterke daling van de werkloosheid in 
2016 ten opzichte van 2015? 
 
Antwoord 
De werkloosheid daalt in 2015 naar verwachting van het CPB (MEV) met 40 duizend personen en in 
2016 met 15 duizend personen. De ontwikkeling van de werkloosheid wordt bepaald door twee 
factoren: de mutatie van de werkgelegenheid en de mutatie van het arbeidsaanbod.  
 
De werkloosheid loopt in 2016 minder hard terug dan in 2015, doordat de groei van het arbeids-
aanbod harder toeneemt dan de groei van werkgelegenheid. Daar zijn twee redenen voor aan te 
wijzen. Ten eerste is er in 2015 nog sprake van ontmoediging op de arbeidsmarkt, die de toename 
van het arbeidsaanbod afremt, waar dit volgens het CPB in 2016 niet langer het geval is. Ten tweede 
krijgt het arbeidsaanbod een beleidsmatige impuls door het 5-miljard-pakket dat in 2016 ingaat. De 
werkgelegenheid neemt in 2016 dus wel harder toe dan in 2015, maar niet voldoende om eenzelfde 
daling van de werkloosheid te bewerkstelligen als in 2015. 
 
24 
Kunt u aangeven welke concrete beleidsmaatregelen van u hebben bijgedragen aan de daling van de 
werkloosheid? 
 
Antwoord 
Ik streef ernaar ondernemers de ruimte te geven om te vernieuwen en te groeien en vakmanschap te 
stimuleren. Banen ontstaan namelijk wanneer ondernemers een goed idee hebben, mooie producten 
maken en op slimme manieren met elkaar concurreren. EZ stimuleert deze groei en vernieuwing o.a. 
door regelgeving zo aan te passen dat ondernemers beter kunnen ondernemen, (risicodragende) 
financiering beschikbaar te maken en publiek-private partnerschappen te stimuleren. Zo is er een 
regeldrukvermindering van â‚¬1,3 miljard gerealiseerd (Kamerstuk 29 515, nr. 361). Met vernieuwend 
ondernemerschap en met nieuwe verdienmodellen kunnen kansen nu en in de toekomst worden 
omgezet in nieuwe inkomsten en banen. Vandaar dat EZ inzet op de toenemende digitalisering (smart 
industry), het stimuleren van startups (StartupDelta) en het stimuleren van innovatie en 
internationalisering in de topsectoren en daarbuiten (o.a. retail). Daarnaast is het Techniekpact een 
mooi voorbeeld waarbij EZ - samen met het ministerie van Onderwijs, Cultuur en Wetenschap en 
Sociale Zaken en Werkgelegenheid - vakmanschap op jonge leeftijd stimuleert. De overheid werkt hier 
samen met bedrijven en scholen om te zorgen voor voldoende en goed opgeleid technisch personeel. 
Mede hierdoor is sinds 2010 het aantal instromers voor ICT-onderwijs in het HBO met 13 procent 
gestegen en in het WO zelfs met 40 procent. Door deze betere aansluiting van het onderwijs op de 
tekorten op de arbeidsmarkt wordt werkloosheid voorkomen. Daarbij wordt ook gekeken naar de 
mogelijkheden die grensoverschrijdende samenwerking en reshoring Nederland bieden. Tot slot 
faciliteert EZ doorstartmogelijkheden voor bedrijven in financieel moeilijke tijden, zoals bij NedCar en 
onlangs Imtech. Belangrijke voorwaarde hierbij is dat marktpartijen genoeg vertrouwen hebben in de 
toekomst van het bedrijf om er in te investeren. Hierdoor blijkt het mogelijk een groot deel van de 
werkgelegenheid te behouden. 
 
25  
Kunt u aangeven wat u concreet doet om de arbeidsproductiviteit te vergroten?
