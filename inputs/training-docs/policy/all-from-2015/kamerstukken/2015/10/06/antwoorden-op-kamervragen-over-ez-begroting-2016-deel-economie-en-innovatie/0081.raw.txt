Antwoord 
Het F-35 Joint Program Office hecht eraan dat de motorenonderhoudsfaciliteit eigendom is van de 
overheid. Daarnaast heeft de Nederlandse overheid een ambitie en belang zoals beschreven in het 
antwoord op vraag 194 en 197. Binnen de overheid is het concept van publiek-private samenwerking 
niet uniek, maar elke casus is uiteraard anders. In Nederland is de deelname aan de ontwikkeling van 
de F-35 een voorbeeld. Daarin heeft de overheid geïnvesteerd terwijl het bedrijfsleven via de Mede 
Financieringsovereenkomst een deel terugbetaalt. Internationaal kan Italië als voorbeeld dienen, dat 
land heeft geïnvesteerd in een kostbare fabriek waarin F-35’s worden samengebouwd en de 
afleveringsbeproevingen plaatsvinden. 
Voor zover bekend zijn er geen recente precedenten bekend waarbij in Nederland diverse overheden 
en private partijen samen in een onderhoudsfaciliteit/fabriek investeren. 
 
235  
Hoe groot zal het bedrag zijn dat EZ eventueel gaat investeren in de motorenonderhoudsfaciliteit voor 
F-35 en waar zullen die begrotingsmiddelen vandaan komen? 
 
Antwoord 
Dit betreft een jaarlijkse storting (t/m 2020) in het Groenfonds ten gunste van de provincie 
Zuid-Holland in het kader van Project Mainportontwikkeling Rotterdam (PMR). 
De middelen zijn bestemd voor de realisatie van het PMR deelproject 750 ha natuur- en 
recreatieterrein. 
De basis hiervoor vormt het bestuursakkoord PMR d.d. 24 juni 2004 tussen het Rijk, de provincie 
Zuid-Holland, stadsregio Rotterdam, gemeente Rotterdam en het Havenbedrijf Rotterdam. 
 
237  
Hoe groot zal de interne begrotingreserve BMKB zijn aan het eind van 2016 bij de verwachte extra 
aanspraak die op de Borgstelling zal worden gedaan en is het mogelijk deze reserve tussentijds aan te 
vullen indien nodig? 
 
Antwoord 
Conform de begrotingsraming zal de begrotingsreserve van de BMKB eind 2016 een omvang hebben 
van € 36,2 mln. (zie onderstaande tabel). Telkens zal aan het einde van het jaar de balans opgemaakt 
worden of de voorgenomen onttrekking aan de reserve in 2015 en 2016 noodzakelijk is, gelet op het 
saldo van daadwerkelijk gerealiseerde schades en ontvangsten. Indien nodig is het mogelijk deze 
reserve bij (suppletoire) begrotingswetten aan te vullen. 
 
(x € 1 mln.) Stand ultimo 2014 Voorgenomen Voorgenomen Stand ultimo 2016 
onttrekking 2015 onttrekking 2016 
BMKB reserve € 66,6 € 25,4 € 5,0 € 36,2 
 
238  
Waar staan de kengetallen rond CO2-uitstoot? 
 
 
 
 
81
