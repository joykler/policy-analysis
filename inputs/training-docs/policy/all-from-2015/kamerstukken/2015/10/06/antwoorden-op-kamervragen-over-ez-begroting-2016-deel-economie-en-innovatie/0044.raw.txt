zijnde een bedrag van € 178.000. De vergoeding voor de NCG bestaat uit een bezoldiging 
overeenkomstig schaal 18, trede 10 (€ 7.807,05 bruto per maand op basis van 36uur per week) van 
het Bezoldigingsbesluit Burgerlijke Rijksambtenaren 1984 (BBRA 1984) op basis van 32 uur per week. 
Daarnaast ontvangt de NCG een aan de functie verbonden representatie-vergoeding van € 403,60 
bruto per maand. Verder heeft de NCG een dienstauto met chauffeur tot zijn beschikking.  
 
116  
Kunt u inzichtelijk maken hoeveel nevenfuncties de nationaal coördinator Groningen heeft naast zijn 
werkzaamheden als coördinator en hoe zich die verhouden tot deze werkzaamheden? 
Antwoord  
Naast zijn functie als Nationaal Coördinator Groningen heeft dhr. Alders de volgende nevenfuncties: 
- Directeur Hans Alders Procesregie & Advies BV 
- Voorzitterschap Alderstafel Lelystad 
- Voorzitter Omgevingsraad Schiphol 
- Voorzitter Bestuurlijk Overleg Mosseltransitie 
- President Commissaris Prorail 
- President Pensioensfonds PFSZ 
- Voorzitter Raad van Commissarissen AOG 
Deze functies houden geen verband met zijn werkzaamheden als Nationaal Coördinator Groningen en 
vormen daarom geen belemmering voor de uitvoering van zijn functie. 
 
117  
Kunt u inzichtelijk maken hoeveel tijd de nationaal coördinator Groningen per week besteedt aan zijn 
werkzaamheden als coördinator en waarom is dat voldoende om zijn rol als coördinator goed uit te 
kunnen oefenen? 
 
Antwoord 
De functie van Nationaal Coördinator Groningen betreft een aanstelling voor 32 uur in de week. Deze 
aanstelling heb ik voldoende geacht voor een gedegen uitvoering van zijn taken en 
verantwoordelijkheden. 
 
118  
Wat is de meerjarige prognose van het fonds ondernemingsklimaat Borgstelling MKB-kredieten 
(BMKB) bij een verder aantrekkende economie en in hoeverre zijn die effecten verwerkt in de 
meerjarenprognose? Wat betekent dit voor het risicoprofiel (€ 8,6 mln.) en prognose? En wanneer is 
het BMKB niet langer noodzakelijk? 
 
Antwoord 
Voor de regeling Borgstelling MKB-kredieten (BMKB) is meerjarig voor garantieverplichtingen jaarlijks 
€ 765 mln. begroot. Voor bruto schade uitgaven is in 2016 € 42,6 mln. begroot, daarna structureel 
jaarlijks € 37,6 mln. De kosten nemen de komende jaren naar verwachting af, omdat er minder 
verliesdeclaraties worden ingediend in een groeiende economie. In de meerjarenprognose is rekening 
gehouden met het aantrekken van de economie. Er blijft jaarlijks € 8,6 mln. beschikbaar voor schades 
die de inkomsten overtreffen. Het verloop van zowel verleende als ingeroepen borgstellingskredieten 
fluctueert sterk met de ontwikkeling van de economie. Voor de begrotingsbehandeling Dit najaar zal ik 
u naar aanleiding van de meest recente evaluatie verder informeren. 
 
 
44
