Antwoord 
Het beschikbare beleidsbudget voor Vroegefasefinanciering voor 2016 bedraagt € 11,6 mln. Voor 
bedrijven is € 11 mln. beschikbaar.  
Ca. € 0,6 mln. wordt besteed aan uitvoeringskosten voor de uitvoerders STW en RVO.NL. Beide, STW 
voor de academische starters en RvO voor innovatieve starters en MKB, maken daarbij gebruik van 
een adviescommissie.  
De uitvoeringskosten bedragen ca. 5-6 % van de beleidsgelden. De VFF is een jonge regeling met 
aanloopkosten, mijn inzet is de uitvoeringskosten maximaal 5% te laten zijn van het beleidsbudget. 
 
201  
Hoe wordt de mate van benutting en effectiviteit van de BMKB beoordeeld, anders dan door het 
registeren van het aantal verstrekte garanties? 
 
Antwoord 
De benutting van de BMKB wordt door Economische Zaken en de Rijksdienst voor Ondernemend 
Nederland voortdurend gemonitord, om bijvoorbeeld tijdig in te spelen als het budget in een jaar 
tekort schiet. De effectiviteit ligt besloten in de vormgeving van de regeling, waarin alleen borg wordt 
gestaan voor een zekerhedentekort en een provisie wordt gevraagd voor inzet van de regeling. Zoals 
alle regelingen wordt dit eens in de 5 jaar geëvalueerd. Dit najaar zult u de meest recente evaluatie 
ontvangen. 
 
202  
Wordt het (geringe) gebruik, dan wel lage benutting, van de BMKB onderzocht, analoog aan de manier 
waarop dat met de Garantieregeling Scheepsbouwfinanciering is gebeurd, en wat zijn de uitkomsten? 
Zo nee, gaat dit onderzoek (alsnog) plaatsvinden? 
 
Antwoord 
Recent is de BMKB opnieuw geëvalueerd op onder meer effectiviteit en aansluiting op de markt. De 
resultaten hiervan zal ik u dit najaar toezenden. 
 
203  
Klopt het dat de bijdrage aan de Kamer van Koophandel 100% juridisch verplicht is voor de komende 
jaren? 
 
Antwoord 
Het klopt dat de bijdrage voor 2016 juridisch is verplicht. Voor de jaren daarna is de bijdrage 
bestuurlijk gebonden.  
 
204  
In welke mate participeert de overheid in de Nederlandse Investeringsinstelling (NLII) en op welke 
wijze faciliteert zij de NLII via onder andere de groeifaciliteit? 
 
Antwoord 
NLII is een private instelling en heeft als doelstelling de participatie van institutionele beleggers in de 
financiering van de Nederlandse economie te bevorderen. De overheid participeert niet in NLII. Wel is 
er overleg met NLII over het leveren van een bijdrage in de opstartkosten van NLII. De overheid is 
70
