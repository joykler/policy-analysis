356 
Wat is de achtergrond van het toevoegen van € 1,3 mln. in 2016 en 2017 aan de bijdrage aan het 
RVO.NL? Welke extra activiteiten gaat het RVO.NL hiervoor uitvoeren? Welke bijdrage ontving RVO.NL 
voorheen voor het uitvoeren van de Rijksoctrooiwet? 
 
Antwoord 
Voor het antwoord op deze vraag verwijs ik naar het antwoord op vraag 362. 
 
357  
Hoe verhouden de extra middelen van € 5 miljoen voor RVO.NL voor de uitvoering van de WBSO zich 
tot de toelichting op de begroting, waarin wordt gesteld dat de taakstelling van het kabinet mede 
wordt ingevuld door een korting op de uitvoering van de WBSO? 
 
Antwoord 
Voor de beantwoording van deze vraag dient onderscheid gemaakt te worden tussen het incidentele 
tekort dat in de jaren 2016 en 2017 bestond op de uitvoeringskosten WBSO en RDA en de wijze 
waarop de taakstelling Rutte II in structurele zin wordt ingevuld.  
 
De diverse intensiveringen in de budgetten voor de WBSO en RDA leiden tot hogere uitvoeringskosten. 
Daarvoor was in de meerjarencijfers vanaf het jaar 2018 reeds structureel een verhoging van de 
raming voor uitvoeringskosten verwerkt. Dit gebeurt nu ook voor het jaar 2016 en 2017.  
De structurele bezuiniging, die uit hoofde van Rutte II wordt ingeboekt op de WBSO, betreft een 
efficiencykorting op de uitvoering van deze regelingen.  
 
358  
Wat wordt bedoeld met invaringen en waardoor veroorzaken die een minder harde daling van het 
aantal ambtenaren? 
 
Antwoord 
In 2015 is het werkpakket van RVO.NL uitgebreid met taken van de Productschappen, van het 
Centrum tot Bevordering van Import uit Ontwikkelingslanden (CBI) en van de Rijkstaken van 
voormalig DLG. Met het overnemen van deze activiteiten heeft RVO.NL eveneens de betreffende 
ambtenaren overgenomen. Dit overnemen van taken en werknemers worden ‘invaringen’ genoemd. 
Door het overnemen van de betreffende medewerkers is het aantal ambtenaren minder hard gedaald 
dan eerder werd verwacht in het scenario dat RVO.NL geen nieuwe taken zou overnemen. 
 
359  
Wat is de overweging om extra middelen van € 5 mln. voor de uitvoering van de WBSO door 
Rijksdienst voor Ondernemend Nederland (RVO) uit het TKI-toeslag budget halen? 
 
Antwoord 
Voor het antwoord op deze vraag verwijs ik naar het antwoord op vraag 361. 
 
360  
Waarom zijn extra middelen van € 5 mln. nodig voor de uitvoering van de WBSO door RVO? 
113
