111  
Kunt u verklaren waarom de Nederlandse Aardolie Maatschappij (NAM) niet meebetaalt aan de 
organisatie van de overheidsdienst Groningen? Waarom niet? 
 
Antwoord 
De Nationaal Coördinator Groningen werkt aan de formulering en uitvoering van het 
Meerjarenprogramma Aardbevingsbestendig en Kansrijk Groningen. Hij voert publieke regie op de 
aanpak van de aardbevingsproblematiek. Deze regierol vereist dat de onafhankelijkheid van de NCG 
ten opzichte van de specifieke belanghebbenden is geborgd. Bij de bijzondere rol van de NCG als 
overheidsorganisatie past geen private bekostiging door NAM van de organisatiekosten. Dit geldt ook 
voor de overheidsdienst Groningen die de Nationaal Coördinator Groningen ondersteunt in zijn taak.  
 
112  
Kunt u verzekeren dat NAM de kosten voor versterkingen en schade vergoed en niet de 
overheidsdienst Groningen? 
 
Antwoord 
De NAM heeft vanuit wettelijke kaders verantwoordelijkheden rond schadeherstel en versterken. Met 
de instelling van de NCG zijn de bestaande verantwoordelijkheden niet gewijzigd.  
 
113  
Kunt u toelichten wat er gebeurt met de 12 miljoen voor de organisatie voor de overheidsdienst 
Groningen? Om hoeveel fte gaat het dan, of zijn er ook andere kosten? Kunt u hier een overzicht van 
geven? 
 
Antwoord 
Het begrote bedrag voor de organisatie, € 12 mln. in 2016, is bestemd voor apparaatskosten, met 
name personeel en huisvesting. In de begroting is uitgegaan van circa 100 fte. Zie hierover ook de 
beantwoording van de het verzoek om een schriftelijke toelichting op de financiering van de 
Rijksdienst Groningen (Kamerstuk 2015Z16360/2015D34990).  
 
114  
Kunt u toelichten hoe de versterking van de energiedirecties zich verhoudt met de huidige 
bezuinigingen bij het departement? 
 
Antwoord 
De apparaatstaakstelling bij EZ heeft geleid tot een reductie van de apparaatsuitgaven die de 
komende jaren verder oploopt. Om de uitdagingen op het gebied van het energiebeleid, zoals de 
energietransitie, goed op te pakken, acht ik de versterking van de energiedirecties echter 
noodzakelijk.  
 
115  
Wat voor vergoeding krijgt de nationaal coördinator Groningen voor zijn werkzaamheden? 
 
Antwoord 
Bij het vaststellen van het salaris van de Nationaal Coördinator Groningen (NCG) is rekening 
gehouden met de WNT-norm die per januari 2015 is bijgesteld naar het niveau van een minister,
