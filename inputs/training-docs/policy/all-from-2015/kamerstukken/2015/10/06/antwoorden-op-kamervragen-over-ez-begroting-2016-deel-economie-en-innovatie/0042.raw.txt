107  
Op blz. 25 staat dat de gasbaten in 2016 € 6,783 mld. zullen bedragen. Hoe verhoudt dit zich tot 
blz. 3 en 7 van het wetsvoorstel, waar bij artikel 14 een bedrag van € 6,386 mld. staat? Hoe kan dit 
verschil verklaard worden? 
 
Antwoord 
Op pagina 25 wordt de totaalstand (€ 6,783 mld.) weergegeven van alle ontvangsten die 
binnenkomen op de EZ-begroting en worden de belangrijkste mutaties toegelicht. Het grootste 
gedeelte van die ontvangsten (€ 6,386 mld.) komt binnen op artikel 14 ‘een doelmatige en duurzame 
energievoorziening’. Veruit het grootste gedeelte daarvan bestaat uit de aardgasbaten, deze zijn in 
2016 op € 5,7 mld. geraamd. De overige inkomsten op artikel 14 betreffen onder andere de Opslag 
Duurzame Energie (ODE, € 494 mln.) en de COVA heffing (€ 111 mln.). 
 
108  
Waarom wordt nog uitgegaan van een gaswinning van 33 kubieke meter in 2016 en niet 30 zoals in 
2015? Betekent dit dat de gasbaten niet € 6,8 mld. zullen bedragen, maar € 6,2 mld.? 
 
Antwoord 
Het huidige niveau van gaswinning uit het Groningenveld is gebaseerd op de minimaal benodigde 
hoeveelheid om de leveringszekerheid in een koud jaar te kunnen garanderen. Netbeheerder Gasunie 
Transport Services (GTS) heeft in haar onderzoek uit 2013 aangegeven dat uit oogpunt van 
3
leveringszekerheid in een koud jaar een volume van 33 miljard m gaswinning uit het Groningenveld 
3
noodzakelijk is. Dankzij de eenmalige beschikbaarheid van 3 miljard m uit de gasopslag Norg kon het 
3
plafond voor 2015 lager vastgesteld worden, namelijk op een niveau van 30 miljard m . In lijn met het 
besluit over 2015 is het kabinet voor het gasjaar 2015/2016 voorlopig uitgegaan van het niveau dat 
noodzakelijk is voor de leveringszekerheid, waarbij echter wordt bezien of een lager niveau van 
gaswinning mogelijk is. Het kabinet doet daartoe onderzoek langs twee sporen. Het eerste spoor doet 
onderzoek naar een verantwoord niveau van gaswinning en het tweede spoor richt zich op de 
mogelijkheid van omkering van het gassysteem. Indien uit de onderzoekssporen en de aangekondigde 
actualisatie van het leveringszekerheidonderzoek van GTS aan het eind van dit jaar blijkt dat de 
gaswinning lager kan worden vastgesteld, dan zal het kabinet daartoe overgaan en de begroting 
daarop aanpassen. Ik zal uw Kamer separaat nader informeren over het besluitvormingsproces. 
 
109  
Hoe verklaart u de verhoging van de gaswinning in Groningen naar 33 miljard m3 in 2016? 
 
Antwoord 
Voor het antwoord op deze vraag verwijs ik naar het antwoord op vraag 108. 
 
110  
Hoe schat u de risico’s van de verhoging van de gaswinning in Groningen in 2016 in, gezien adviezen 
die er liggen over de kans op aardbevingen? 
 
Antwoord 
Voor het antwoord op deze vraag verwijs ik naar het antwoord op vraag 108.
