Antwoord 
De bezuinigingen bij de TO2 instituten volgen uit taakstellingen die al zijn vastgelegd in de 
regeerakkoorden van de kabinetten Rutte-I en Rutte-II en waarmee meer focus wordt gelegd op een 
programmatische onderzoeksaanpak. 
 
100  
Wat is de reden dat de gelden voor het Regionaal investeringsfonds MBO vanaf 2018 ophouden? 
 
Antwoord 
Met het regionaal investeringsfonds MBO stelt het Ministerie van OCW tussen 2014 tot en met 2017 
jaarlijks € 25 mln. subsidie beschikbaar voor duurzame publiek-private samenwerking in het 
beroepsonderwijs. Gedurende de looptijd van de regeling is er dus in totaal € 100 mln. beschikbaar 
voor deze vorm van samenwerking. De subsidiebijdrage dient daarnaast aangevuld te worden met een 
financiële bijdrage vanuit de regio (bedrijfsleven en regionale overheid). Projecten kennen een totale 
looptijd van 4 jaar, waardoor de regeling loopt tot en met 2021. In 2016 zal de regeling tussentijds 
geëvalueerd worden. Mede op basis van deze evaluatie zal bezien worden hoe na 2017 het beleid voor 
publiek-private samenwerking in het mbo wordt vormgegeven. De voor de regeling beschikbare 
middelen zijn structureel van aard en er zal dan ook op een later tijdstip besloten worden of deze ook 
na 2017 ten goede komen aan (de voortzetting van) de regeling. 
 
101  
Wat gebeurt er met het Dutch Good Growth Fund na 2017? 
 
Antwoord 
Het Dutch Good Growth Fund, een revolverend fonds, zal in de periode 2014 t/m 2017 worden gevoed 
vanuit de begroting van Buitenlandse Handel & Ontwikkelingssamenwerking (BHOS). Na de periode 
van portefeuilleopbouw zal het op peil blijven worden gehouden met terugbetalingen door Nederlandse 
mkb’ers en mkb’ers in lage- en middeninkomenslanden. Op 14 oktober a.s. zal een Algemeen Overleg 
van de commissie voor Buitenlandse Handel en Ontwikkelingssamenwerking plaatsvinden over de 
mid-term review van het DGGF. 
 
102  
Waarom wordt voor de toeslag Topconsortia voor Kennis en Innovatie (TKI-toeslag) € 75 mln. begroot 
voor 2016, terwijl de begroting van vorig jaar voor datzelfde jaar 2016 nog € 26 mln. meer uittrok; er 
was toen namelijk € 101 mln. begroot?  
En op basis van welke informatie wordt de begroting van de TKI-toeslag voor het jaar 2016 € 24 mln. 
hoger geraamd dan het bedrag dat voor 2015 in de boeken staat? Waarom telkens die grote 
mutaties? 
 
Voor het antwoord op deze vraag verwijs ik naar het antwoord op vraag 177. 
 
103  
Wat was de inhoudelijke achtergrond van de jurisprudentie van het Europese Hof van Justitie? 
 
Antwoord 
In het arrest van het Hof van Justitie van de EU is aangegeven dat een belastingplichtige die naast 
economische activiteiten ook niet-economische activiteiten verricht, geen aftrek heeft van btw die is
