te halen hebben we het totale potentieel aan hernieuwbare energie projecten nodig. Er zijn door 
middel van de Opslag Duurzame Energie voldoende middelen gereserveerd om deze uitrol mogelijk te 
maken. Het instellen van schotten in de SDE+ is daarom niet nodig en ook onwenselijk aangezien de 
systematiek van de SDE+ gericht is op concurrentie tussen technieken en projecten. Daarnaast kan 
het instellen van schotten er ook toe leiden dat er in een jaar budget niet kan worden beschikt omdat 
er geen wind of zonprojecten meer zijn. Hiermee wordt de uitrol van hernieuwbare energie onnodig 
vertraagd.  
 
134 
Welke bedrijven zullen onder het wetsvoorstel over vitale infrastructuur en het verwerven van 
overwegende zeggenschap in deze bedrijven gaan vallen? 
 
Antwoord 
De wet zal de minister van Economische Zaken bevoegd maken ter bescherming van het publiek 
belang bedrijven aan te wijzen die direct of indirect feitelijke macht kunnen uitoefenen over een 
elektronisch communicatienetwerk of dienst waarvan misbruik of uitval kan leiden tot een bedreiging 
van het publiek belang. Voor de aangewezen bedrijven zal een bepaald wettelijk regime gelden op 
grond waarvan onder meer een verklaring van geen bezwaar van de minister van Economische Zaken 
vereist zal zijn bij de benoeming van bestuurders en commissarissen. Vooralsnog bestaat alleen het 
voornemen om KPN aan te wijzen. 
 
135  
Kan een overzicht worden gegeven van de totale bedragen die aan PIANOo/TenderNed ter beschikking 
worden gesteld en waaruit duidelijk wordt welk deel voor TenderNed is en welk deel voor de overige 
onderdelen van PIANOo? 
 
Antwoord 
Voor TenderNed is op de begroting voor personeelskosten in 2016 een budget van € 1,090 mln. 
gereserveerd (artikel 40). Daarnaast is een bedrag van € 5,985 mln. beschikbaar voor materiële 
kosten, kosten voor gebruikersbegeleiding en communicatie, beheer, ontwikkeling en servicedesk en 
voor de verdere doorontwikkeling van TenderNed door DICTU (artikel 11). Het voor TenderNed 
beschikbaar gestelde budget is daarmee vrijwel gelijk aan het budget voor 2015. 
 
Voor PIANOo zijn op de EZ-begroting in 2016 geen middelen beschikbaar gesteld. Reden hiervoor is 
dat naar aanleiding van de evaluatie van PIANOo (Kamerstuk 30501, nr. 35) momenteel een 
organisatorische herpositionering van PIANOo wordt onderzocht. Hierdoor is de exacte hoogte van de 
kosten voor 2016 nog niet duidelijk. Dat neemt niet weg dat PIANOo haar huidige werkzaamheden 
volgend uit wettelijke taken ook volgend jaar zal voortzetten. Om die reden is besloten de kosten voor 
PIANOo mee te nemen in het kader van de voorjaarsnota 2016. Wanneer er meer duidelijkheid is over 
de toekomstige positionering van PIANOo zal ik uw Kamer hierover nader informeren. 
 
136  
Wanneer verwacht u dat meer dan 50% van de huishoudens over een DAB+ ontvanger beschikt en de 
analoge FM afgeschakeld kan worden? Heeft u al een alternatieve bestemming voor de dan 
vrijvallende frequentieruimte? 
 
Antwoord 
In het kader van het verlengings- en digitaliseringsbeleid voor de Nederlandse etherradio zoals dat 
vanaf 2011 in gang is gezet, is aangegeven dat bij een penetratiegraad van 50% DAB+ radio’s er een
