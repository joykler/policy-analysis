288 
Als het ROAD niet doorgaat, kunt u het verleende voorschot dan terugvorderen? 
Antwoord 
Het voorschot kan alleen worden teruggevorderd als er geen daadwerkelijk gemaakte kosten 
tegenover staan. 
 
289  
Kunt u aangeven op welke wijze gemeentes gecompenseerd worden voor de misgelopen huren, WOZ 
inkomsten en overige gemeentelijke belastingen indien uitgekochte woningen niet meer als 
woonfunctie gebruikt mogen worden en al dan niet tijdelijk leeg komen te staan? 
 
Antwoord 
Eventuele hogere WOZ-inkomsten bij gemeenten door verkabeling worden niet afgeroomd en 
mogelijke misgelopen kosten door de uitkoopregeling worden niet gecompenseerd. 
 
290  
Klopt het dat gemeentes de uitkoopregeling voor mensen die onder hoogspanningsmasten wonen 
kunnen blokkeren? 
 
Antwoord 
De regeling treedt in werking per 1 januari 2017 en wordt momenteel nader uitgewerkt. Er worden 
bestuursakkoorden gesloten tussen gemeenten en het Rijk waarin afspraken worden opgenomen 
onder meer over de procesgang, exacte taakverdeling tussen de verschillende actoren, de toedeling 
van de kosten en bestemming van de woningen. 
 
291  
Kunt u aangeven hoe u gemeentes zo ver wil krijgen om de woonfunctie te verwijderen en mee te 
werken aan de uitkoopregeling? 
 
Antwoord 
Voor het antwoord op deze vraag verwijs ik naar het antwoord op vraag 290. 
 
292  
Bent u bereid om mee te denken over het relatief gelijker verdelen van kosten van verkabeling voor 
kleine gemeentes? 
 
Antwoord 
De kosten per gemeente worden met name bepaald door de specifieke kosten en keuzes voor de 
lokale verkabelingsopgave en niet door de grootte van de gemeente. Daarom is alleen de grootte van 
een gemeente geen goede maatstaf. De kosten zijn onder meer afhankelijk van de lokale keuze voor 
het tracé in route en lengte, de inrichting van het woongebied en lokale landschapskenmerken. Deze 
situaties zijn bovendien niet door toedoen van één partij ontstaan. Bewoners, gemeenten, het Rijk en 
de systeembeheerders hebben hierover in het verleden keuzes gemaakt. Dit heeft ertoe geleid dat in 
de loop van de tijd situaties zijn ontstaan waar woningen en hoogspanningsverbindingen dicht bij 
elkaar staan. Daarom zoeken de bovengenoemde partijen samen naar een oplossing en is het redelijk 
dat zij samen de kosten dragen. Momenteel wordt verkabeling van bestaande hoogspannings-
95
