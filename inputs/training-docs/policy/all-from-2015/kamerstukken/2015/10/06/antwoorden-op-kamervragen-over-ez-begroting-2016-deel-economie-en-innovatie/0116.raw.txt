Antwoord 
Verdere beperking Groningenproductie (in mrd. euro's) 
     
budgettaire effect (vpb+nbm) op transactiebasis 2016 2017 2018 2019 2020 
            
30 miljard m3 -0,5 -0,5 -0,5 -0,5 -0,5 
25 miljard m3 -1,40  -1,40  -1,40  -1,40  -1,40  
20 miljard m3 -2,25 -2,25 -2,25 -2,25 -2,25 
 
368 
De motie van de leden Leegte/Ozturk (Kamerstuk 32849, nr. 31) zou een vergelijkend onderzoek 
moeten opleveren tussen Nederlandse en Duitse rechtsregel bij mijnbouwactiviteiten, wanneer 
verwacht u het onderzoek te kunnen delen met de Kamer? 
 
Antwoord 
Voor het doen van een rechtsvergelijkend onderzoek naar de vergoeding van schade als gevolg van 
mijnbouwactiviteiten, in het bijzonder de steenkolenwinning in Limburg, zijn offertes gevraagd aan 
daarvoor in aanmerking komende instellingen. Op grond daarvan is recentelijk de opdracht verleend 
aan het Utrecht Centre for Accountability Law (UCALL) van het Departement Rechtsgeleerdheid van de 
Universiteit Utrecht. Deze onderzoeksinstelling verwacht het onderzoek begin volgend jaar te kunnen 
afronden en mij de resultaten medio februari te presenteren. Daarna zal ik de resultaten van het 
onderzoek delen met de Kamer.  
 
369  
Kunt u uiteenzetten hoe motie 34000, nr. 16 over het in Europees verband streven naar een 
substantiële vermindering van energieafhankelijkheid binnen tien jaar in de begroting is uitgewerkt? 
 
Antwoord  
In mijn brief van 13 juli 2015 (Kamerstuk 34000-XIII, nr. 153) heb ik uiteengezet hoe het kabinet 
invulling geeft aan de motie Pechtold c.s. (Kamerstuk 34000, nr. 16) en in Europees verband actief 
streeft naar een substantiële vermindering van de energieafhankelijkheid. Het kabinet acht een goed 
werkende Europese interne markt voor energie het belangrijkste middel om de transitie naar een CO -
2
arme economie te faciliteren en tegelijkertijd de leveringszekerheid te borgen. Nederland ziet de 
Energie Unie als belangrijke Europese strategie om deze doelen te realiseren. Voor de inzet van het 
kabinet voor de Energie Unie verwijs ik naar de brief van 8 april jl. van de minister van Buitenlandse 
Zaken (Kamerstuk 22112, nr. 1952). Vooralsnog heeft de Energie Unie niet geleid tot specifieke 
kostenposten op de EZ-begroting. 
 
370 
Waarom geeft u geen invulling aan de motie Van Veldhoven en Jan Vos door de kolenbelasting pas in 
te trekken op het moment dat de twee kolencentrales dichtgaan per 1 juli 2017? 
 
Antwoord 
In het Energieakkoord is afgesproken dat de vrijstelling van de kolenbelasting voor elektriciteits-
productie opnieuw zou worden ingevoerd per 1 januari 2016. Ook de motie Jan Vos en Van Veldhoven 
(Kamerstuk 30196, nr. 281) gaat uit van invoering van de vrijstelling op die datum. Ik geef verder
