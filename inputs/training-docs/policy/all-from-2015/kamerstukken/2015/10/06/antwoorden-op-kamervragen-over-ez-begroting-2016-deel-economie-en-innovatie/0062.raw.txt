Antwoord 
Naar aanleiding van de rapportage van de Algemene Rekenkamer is een verbeterplan opgesteld om 
onder andere. het aanbestedingsbeleid van RVO.NL te verbeteren. De in het verbeterplan vastgelegde 
maatregelen zijn opgesteld in overleg met de Auditdienst Rijk. De verbeteringen zijn inmiddels 
geïmplementeerd of worden geïmplementeerd. 
 
 
175 
Welke extra werkzaamheden gaat de RVO.NL uitvoeren in het kader van de WBSO? 
 
Antwoord 
Voor het antwoord op deze vraag verwijs ik naar het antwoord op vraag 360.  
 
176  
Hoeveel octrooien zijn bij Octrooicentrum Nederland aangevraagd en verleend in 2014? 
 
Antwoord 
In 2014 zijn bij Octrooicentrum Nederland 2.582 octrooiaanvragen ingediend en 1.722 octrooien 
verleend. 
 
177 
Waarom is de raming voor de TKI’s voor 2016 naar beneden bijgesteld? 
 
Antwoord 
De verlaging van de raming van de TKI-toeslag voor 2016 van € 101 mln. in de begroting 2015 naar 
€ 75 mln. In de begroting 2016 is voor ca. € 10 mln. het gevolg de budgettaire verwerking van het 
amendement Van Veen / Vos, dat in totaal € 20 mln. TKI-middelen heeft herbestemd voor de MIT, IPC 
en SBIR. Daarnaast is in het kader van de Voorjaarsbesluitvorming 2015 de kasraming van de TKI-
toeslag met cumulatief € 35 mln. meerjarig neerwaarts bijgesteld, waarvan € 10 mln. in 2016. 
Tenslotte is nog eens € 5 mln. ingezet ter dekking van de het gat dat bestond in de dekking van de 
uitvoeringskosten van RVO.NL voor de WBSO (zie ook het antwoord op de vragen 355, 359 en 361).  
 
178  
Wanneer wordt de Rijksdienst voor Ondernemend Nederland (RVO.NL) geëvalueerd? 
 
Antwoord 
De periodieke doorlichting, zoals is vastgelegd in de Regeling agentschappen, moet tenminste eens in 
de vijf jaar worden verricht, dus voor RVO.NL uiterlijk eind 2018. 
 
179 
Is 17 miljoen euro een gerechtvaardigd bedrag om TNO mee te compenseren? 
 
180 
Wat zijn de precieze financiële gevolgen voor TNO door de jurisprudentie?
