Antwoord  
In mijn beantwoording betrek ik ook vraag 6 en sluit aan op vraag 85. Het kabinet heeft informatie 
over de inzet van (financiële) instrumenten op deze beleidsterreinen in de context van de 
Tussenbalans Groene Groei in juni aan de Tweede Kamer gestuurd. Het accent ligt daarbij op slimme 
marktprikkels, stimulerende wet en regelgeving, innovatie, vergroening via hulp, handel en 
investering en samenwerking en partnerschappen (de zogenaamde pijlers van het groene groei 
beleid). Hierbij gaat het in beperkte mate om financiële instrumenten die specifiek voor groene groei 
worden ingezet. 
  
Het ministerie van Economische Zaken heeft op verzoek van uw Kamer (motie Van Tongeren 
34000-XIII-40) onderzocht wat het duurzaamheidsaandeel in de innovatie-instrumenten is. Deze 
berekening is opgenomen als bijlage bij de aanbiedingsbrief bij de tussenbalans. De afgelopen jaren 
heeft, gemeten naar budget, een groot deel (circa 70%) van de innovatie-subsidies bijgedragen aan 
facetten van duurzaamheid.  
Het budget van de Topsector Energie richt zich vrijwel volledig op onderzoek naar vergroening van 
energie en energiebesparing. Bij energieopwekking wordt ingezet op ondersteuning van nieuwe 
technologie door de DEI ) regeling (Demonstratie energie-innovatie) Ook bij de andere topsectoren is 
duurzaamheid een belangrijk thema. 
 
91  
Kunt u aangeven wat er verbindend is aan de Rijkscoördinatieregeling? 
 
Antwoord 
De Rijkscoördinatieregeling (RCR) is in 2009 in het leven geroepen om tijdig voldoende energie-
infrastructuur en productiecapaciteit te realiseren op een zorgvuldige manier met aandacht voor 
maatschappelijk draagvlak. 
Bij energie-infrastructuurprojecten van nationaal belang is vaak sprake van een grote impact op de 
omgeving. Daarom zijn provincies, meerdere gemeenten en vele andere stakeholders bij de 
besluitvorming betrokken. Daarbij coördineert het Rijk de vaststelling van het Rijksinpassingsplan en 
de benodigde publiekrechtelijke en privaatrechtelijke vergunningen. Met de RCR worden procedures 
gestroomlijnd en realisatie van projecten versneld. Het Rijk neemt met de RCR in beginsel geen 
bevoegdheden van andere overheden over. 
Door het toepassen van de RCR wordt integraal naar de besluitvorming gekeken en worden alle 
belangen gewogen.  
Dit is zowel voor het bevoegd gezag, de initiatiefnemer als de andere belanghebbenden een voordeel: 
snelle besluitvorming, zonder in te boeten op de zorgvuldigheid.  
 
92  
Klopt het dat aan de mkb innovatiestimulering topsectoren-regeling (MIT) nu ook internationale 
samenwerking wordt toegevoegd? Hoe verhoudt zich dat tot de Eurostars-regeling? 
 
Antwoord 
Nee, internationale samenwerking is niet als afzonderlijke subsidiabele activiteit toegevoegd aan de 
mkb innovatiestimulering topsectoren-regeling (MIT), en er is momenteel geen voornemen om dat te 
gaan doen. 
 
 
 
37
