Antwoord 
In eerdere begrotingen is voor 2012 bij het aantal productieboringen in dat jaar de categorie ‘overige’ 
boringen (o.a. boringen voor gasopslag) opgeteld. Dit is later gecorrigeerd door de 10 ‘overige’ 
boringen van het totaal af te trekken. Een gedetailleerd overzicht van alle boringen en categorieën is 
terug te vinden in het jaarverslag ‘Delfstoffen en Aardwarmte in Nederland’ (Kamerstuk 34 000-XIII, 
nr. 145).  
 
305  
Hoe kan de waarde van de euro/dollarkoers (onder voetnoot 4) anders zijn dan die in de 
Rijksbegroting 2012? Werd er toen niet gewerkt met raming door CBS/CPB? 
 
Antwoord 
De raming van de euro/dollar koers die gehanteerd wordt in de EZ begroting 2016 is gebaseerd op het 
meest recente scenario van het CPB uit de Macro Economische Verkenning (MEV). In de EZ-begroting 
2016 zijn cijfers uit het de MEV van september 2015 gehanteerd, terwijl in de Rijksbegroting 2012 
cijfers zijn gehanteerd uit de MEV van september 2012. 
 
306  
Kan er meer uitleg komen over de afwijkende waarden onder 5; in hoeverre is de correctiefactor 
afwijkend gebleken? 
 
Antwoord 
De beursprijs van TTF-gas is het rekenkundig gemiddelde van de referentieprijzen van op de ICE 
Endex verhandelde month-ahead contracten die gedurende een jaar in de laatste maand voor aanvang 
van de maand van levering tot stand zijn gekomen.  
De beursprijs van TTF-gas in 2012 is dus het rekenkundige gemiddelde van alle referentieprijzen voor 
month-ahead contracten in de periode die loopt van 30 november 2011 tot en met 29 november 
2012. Deze prijs wordt uitgedrukt in Euro/MWh. Om deze prijs om te rekenen naar Eurocent per m³ 
dient een correctiefactor te worden toegepast. Bij het berekenen van de beursprijs van TTF-gas voor 
2011 en 2012 in de EZ begroting 2014 is een onjuiste correctiefactor toegepast waardoor de 
gepresenteerde waarden circa 3% te hoog waren. 
 
307  
Waarom is het pas in de begroting van 2016 duidelijk geworden dat er over 2011 en 2012 een 
onjuiste correctiefactor is gebruikt? En wat zijn hier de effecten van? 
 
Antwoord 
De gemiddelde beursprijs van TTF-gas wordt als een kengetal gebruikt in de begroting en is een 
vereenvoudiging van prijsgegevens op de beurs. Omdat de afwijking beperkt is (<3%), is deze niet 
eerder opgemerkt. Behalve dat de waarden in deze tabel in eerdere begrotingen niet geheel juist zijn 
gepresenteerd zijn er geen andere effecten. Voor de raming van de gasbaten wordt met meerdere 
prijsgegevens gewerkt.  
 
308 
Kan er een lijstje komen van de beursprijs van TTF -gas van 2000 tot en met 2011?
