Antwoord 
Het projectbudget van het ICT-programma GAMMA bedraagt € 10,3 mln. voor de hele looptijd met 
einddatum 2018. De verwachting is dat het project binnen het begrote bedrag blijft. 
 
346  
Waardoor wordt de forse stijging van personeelslasten ten opzichte van de 1e suppletoire begroting 
2015 bij DICTU veroorzaakt? 
 
Antwoord 
Er vindt een verambtelijking plaats van 80 fte per jaar voor 2016 en 2017. Belangrijke overwegingen 
daarbij zijn het borgen van ICT-kennis in de eigen organisatie en de personele kosten. Dit leidt vanaf 
2016 tot een stijging van de kosten van eigen personeel. DICTU verwacht ook in 2016 een uitbreiding 
van de opdrachtenportefeuille, waarvoor extra capaciteit benodigd is. 
 
347  
Hoe kan de gemiddelde prijs per fte externe inhuur bij DICTU € 138.310 zijn, terwijl het om 355 fte 
gaat en het totale budget voor externe inhuur € 2.6 mln. is? 
 
348  
Wat zijn de overige personele kosten bij DICTU en waarom zijn deze zo hoog? 
 
Antwoord 347, 348 
Werkzaamheden die door externe partijen worden verricht, worden bij DICTU verantwoord op de 
posten ‘externe inhuur’ en ‘overige personele kosten’. Werkzaamheden die DICTU uitbesteedt in het 
kader van het uitvoeren van ICT-projecten vallen onder de post ‘overige personele kosten’. Op de post 
‘externe inhuur’ komen uitgaven ten behoeve van advisering van opdrachtgevers over 
automatiseringsvraagstukken en advisering van het management bij aankoop en ontwikkeling van 
automatisering, software, en dergelijke. De totale begroting op genoemde posten is € 49,1 mln. 
(€ 138.310 per fte bij 355 fte). 
 
349  
Wat veroorzaakt het verschil tussen de gemiddelde kosten van externe inhuur per fte tussen de 
RVO.NL en DICTU? 
 
Antwoord 
DICTU huurt specifieke ICT-expertise in die vanuit doelmatigheidsoverwegingen niet standaard 
aanwezig is bij DICTU, deze expertise is in de markt schaars. RVO.NL maakt vooral gebruik van 
uitzendkrachten, waarvan de gemiddelde kosten lager zijn. 
 
350  
Wat is het totaalbedrag aan subsidies of leningen die de Rijksdienst voor Ondernemend Nederland 
(RVO.NL) verstrekt? 
 
Antwoord 
Naar schatting zal RVO.NL in 2016 (voor EZ, andere departementen en andere overheden) € 5 mld. - 
€ 7 mld. aan nationale subsidies verstrekken, € 1 mld. aan EU-subsidies en € 75 mln. - € 100 mln. 
aan leningen (exclusief Dutch Good Growth Fund en Fonds Energiebesparing Huursector). 
111
