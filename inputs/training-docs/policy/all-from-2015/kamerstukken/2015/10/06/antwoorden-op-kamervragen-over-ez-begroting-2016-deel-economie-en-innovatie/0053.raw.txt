Bovengenoemde bedragen van EZ zijn exclusief de bijdragen die MARIN kan ontvangen dankzij de 
subsidieregeling TKI-toeslag. Het bedrag dat MARIN jaarlijks kan ontvangen van een TKI is afhankelijk 
van privaat commitment en marktontwikkelingen en wordt voor 2015 geschat op € 3 mln. 
 
Alles overziend ontvangt MARIN vanuit de overheid meer dan de € 3,7 mln. per jaar die in de MSA 
(een afspraak tussen MARIN en het bedrijfsleven) is afgesproken. 
 
146  
Deelt u de mening dat de MARIN Stakeholders Association een vorm van commitment van private 
partijen is? Zo ja, hoe verhoudt het korten van de bijdrage voor MARIN zich dan tot het uitgangspunt 
van uw brief ‘Visie op toegepast onderzoek uit 2013’, waarin wordt gesteld dat bij “toekomstige 
financiering rekening wordt gehouden met privaat commitment? 
 
Antwoord 
De leden van de MSA (Marin Stakeholders Association = 12 maritieme bedrijven en de gemeente 
Wageningen) staan sinds 2003 garant voor een lening aan MARIN ter waarde van € 8,75 mln. 
Deze garantstelling bewijst dat het bedrijfsleven grote waarde hecht aan de continuïteit van het 
onderzoek dat MARIN uitvoert. MARIN beschikt dus over een groot draagvlak bij het bedrijfsleven. 
 
In mijn brief d.d. 05-07-2013 (Visie op het toegepast onderzoek) heb ik u geïnformeerd dat de 
toekomstige financiering van de instituten verhoudingsgewijs minder gebaseerd zal zijn op vaste 
rijksbijdragen vooraf. Deze vaste rijksbijdrage daalt van 2011 tot 2016 met gemiddeld zo’n 20 %. In 
plaats daarvan volgt de financiering meer dan voorheen de maatschappelijke en bedrijfsmatige vraag, 
het privaat commitment en de prestaties die worden geleverd. Dat levert extra privaat geld op en 
extra overheidsfinanciering via de TKI-toeslag. Die kan naar verwachting voor de helft neerslaan bij 
programma’s waarbij TO2 instituten zijn betrokken. Daarmee worden instituten gestimuleerd om zich 
te richten op domeinen waar de grootste economische en maatschappelijke impact kan worden 
behaald. 
 
147  
Is het juist dat het MARIN in verhouding met vergelijkbare toegepast onderzoeksorganisaties voor 
andere sectoren al veel minder overheidsfinanciering ontvangt (minder dan 10 procent van haar 
omzet)? Kan u aangeven hoe groot dit percentage is bij de andere kennisinstituten (TO2)? Wat is de 
achtergrond van deze verschillen? Waarom is de overheidsinvestering voor de luchtvaart wel op een 
acceptabel niveau, maar voor de maritieme sector niet? 
 
Antwoord 
Instituten voor toegepast onderzoek, zoals MARIN, ontvangen financiering van publieke en private 
partijen. De verhouding tussen deze twee financieringsbronnen is sterk afhankelijk van de markt 
waarin het instituut opereert. In een markt met veel maatschappelijke uitdagingen (bijvoorbeeld 
voedselvoorziening en energie) of overheidsverplichtingen (luchtvaart) zal de overheid veel 
kennisvragen hebben. De bijbehorende instituten zullen dus relatief veel overheidsfinanciering 
ontvangen. In een markt met veel en/of grote bedrijven (zoals scheepvaart en offshore) zullen de 
desbetreffende instituten relatief veel commerciële opdrachten uitvoeren en naar verhouding weinig 
overheidsfinanciering ontvangen. Voor de maritieme sector verrichten, naast MARIN, ook andere 
instellingen het nodige onderzoek, bijvoorbeeld universiteiten en TNO. 
 
Het kabinet gaat in 2017 de instituten op de kwaliteit en economische en maatschappelijke impact 
beoordelen via visitaties en een evaluatie. Met deze evaluatie én een afweging van de verschillende
