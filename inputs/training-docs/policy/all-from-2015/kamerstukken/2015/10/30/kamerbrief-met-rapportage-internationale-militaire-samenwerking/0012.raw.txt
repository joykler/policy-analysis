incentives om het voor lidstaten aantrekkelijker te maken om samen te werken. 
 
 
In november dit jaar zal het EDA de potentiële mogelijkheden presenteren. 
 
Nederland is van mening dat incentives niet altijd een financiële stimulans hoeven 
te bevatten. Het belichten van goede voorbeelden, zoals het European Air 
 
Transport Command (EATC) model, waarbij het pooling and sharing concept door 
een aantal lidstaten succesvol wordt toegepast, kan ook effectief zijn als 
stimulans.  
 
De Europese Raad heeft in december 2013 ook het startschot gegeven voor een 
Preparatory Action (PA) om GVDB-gerelateerd onderzoek te bevorderen. De PA 
die momenteel wordt voorbereid moet vanaf 2017, bij wijze van proef, GVDB-
gerelateerd onderzoek financieren en moet het voor lidstaten aantrekkelijker 
maken om te investeren in onderzoek en technologieontwikkeling (research & 
development).  
 
Nederland heeft via verschillende door het EDA en de Commissie georganiseerde 
bijeenkomsten een bijdrage geleverd aan de discussie over de reikwijdte (scope), 
modaliteiten en bestuur (governance) van de PA. Ook is Nederland 
vertegenwoordigd in de Group of Personalities (GoP), waaraan TNO-
bestuursvoorzitter Paul de Krom deelneemt. De GoP geeft richting aan de 
vervolgstappen voor de PA om het verder te ontwikkelen tot een volwaardig 
onderzoeksprogramma binnen het volgende meerjarig financieel kader (2021-
2027). 
 
Tijdens de Europese Raad van 25 en 26 juni jl. hebben regeringsleiders opnieuw 
gesproken over veiligheid en defensie, zoals in 2013 was overeengekomen. Zij 
herhaalden de noodzaak voor het verder werken aan een effectief, zichtbaar en 
resultaatgericht GVDB, de verdere ontwikkeling van zowel civiele als militaire 
capaciteiten en de versterking van de Europese defensiemarkt en -industrie. Zij 
concludeerden verder dat een toereikend niveau van nationale defensie-uitgaven 
noodzakelijk is en dat de middelen zo effectief mogelijk moeten worden ingezet. 
De regeringsleiders kwamen ook overeen dat meer aandacht moet worden 
besteed aan systematische Europese defensiesamenwerking, mobilisering van 
EU-instrumenten om hybride dreigingen tegen te gaan, versterking van 
partnerschappen met organisaties als de VN, Navo, OVSE en Afrikaanse Unie en 
van steun aan derde landen om hen beter in staat te stellen zelf crises te 
managen en te voorkomen. Ook besloot de ER in juni het onderwerp veiligheid 
en defensie nauwlettend te blijven volgen.  
 
EU-voorzitterschap Nederland 
De conclusies van de Europese Raad van juni dit jaar, in combinatie met de 
conclusies van de RBZ van 18 mei, geven voldoende richting voor de verdere 
ontwikkeling van het GVDB. Tijdens het Nederlandse EU-voorzitterschap wil ik de 
uitvoering van de gemaakte afspraken dan ook zo goed mogelijk ondersteunen.  
 
In de eerste helft van 2016 zal Nederland voor de twaalfde keer het 
voorzitterschap van de EU op zich nemen. Hoge Vertegenwoordiger (HV) 
mevrouw Mogherini zal in grote mate de agenda bepalen. Waar mogelijk zal 
Nederland HV Mogherini ondersteunen in het uitwerken van de nieuwe EU 
Buitenland- en Veiligheidsstrategie (Global Strategy on Foreign and Security 
Policy). De nieuwe strategie zie ik ook als het startpunt voor het verder 
ontwikkelen van het GVDB.  
 Pagina 12 van 32
