Noorwegen  
 
In 2015 hebben Nederland en Noorwegen gewerkt aan het vormgeven van een 
coördinatiegroep voor de samenwerking tussen beide landen. Op 29 oktober jl. 
hebben de Noorse minister en ik deze opzet bekrachtigd tijdens haar bezoek aan 
Nederland. Ook hebben wij een MoU ondertekend voor samenwerking op het 
gebied van het Strategic Mutual Assistance in Research & Technology initiatief 
(SMART). Hiermee kunnen de landen hun kennis en innovatie-inspanningen 
vergroten door te streven naar een complementaire kennisbasis. Nederland en 
Noorwegen zullen zich, samen met de betrokken kennisinstituten, richten op 
verschillende onderdelen van het kennisdomein en deze kennis vervolgens 
wederzijds beschikbaar stellen.  
 
In 2015 is tevens nauw samengewerkt in het kader van het VJTF test bed met 
Duitsland. Voorts is Noorwegen betrokken bij het Britse initiatief voor de Joint 
Expeditionary Force (JEF). Op het gebied van materieelsamenwerking worden de 
gesprekken voortgezet, onder meer ten aanzien van de F-35 en de vervanging 
van de huidige onderzeeboten in beide landen. 
 
Northern Group 
De Northern Group is dit jaar voor het eerst op CDS-niveau bijeengekomen. Dit 
forum, om ideeën uit te wisselen en onderwerpen te agenderen in EU en Navo-
verband, wordt op alle niveaus zeer gewaardeerd. Op 10-11 november a.s. 
komen de ministers wederom bij elkaar, waarbij zij een table top exercise zullen 
houden over hybride dreigingen (vanwege de begrotingsbehandeling Defensie in 
de Tweede Kamer zal ik daar ambtelijk worden vertegenwoordigd). De 
uitkomsten en geleerde lessen worden aan de EU en de Navo aangeboden om de 
beleidsvorming rondom hybride dreigingen te stimuleren. De succesvolle 
samenwerking met Zweden, waarbij een Zweedse staf en enablers aan boord van 
Zr.Ms. Johan de Witt – onder aansturing van een Zweedse Force Commander – 
deelnamen aan de EU-missie Atalanta, laat zien dat ook operationele 
samenwerking tussen de landen wordt nagestreefd. 
 
Verenigd Koninkrijk 
Op 30 november a.s. zal ik met de ministers van Denemarken, Estland, 
Noorwegen, Letland, Litouwen en het Verenigd Koninkrijk een Foundation 
Memorandum of Understanding over de JEF ondertekenen. Het betreft een 
expeditionaire eenheid voor snelle inzet, opgebouwd rond Britse eenheden, 
concepten en voorzieningen. Dit MoU bevat de afspraken over de inrichting van 
de JEF en hoe met de JEF wordt omgegaan in aanloop naar volledige operationele 
inzetbaarheid in 2018. De landen werken momenteel de samenwerking uit op de 
gebieden van onder andere informatiesystemen, informatie-uitwisseling, 
strategische communicatie en logistiek.  
 
Nederland zal in eerste instantie bijdragen aan deze pool van inzetbare middelen 
met de UK/NL Amphibious Force en het Joint Support Ship (JSS). Er wordt in het 
kader van de JEF gezamenlijk gekeken welke samenwerkingsmogelijkheden er 
nog meer zijn. In de toekomst zullen dan ook andere capaciteiten voor de JEF in 
aanmerking komen, zolang als er geen conflict ontstaat met andere 
verplichtingen. In december van dit jaar zullen de beleidsdirecteuren een tweede 
 Pagina 10 van 32
