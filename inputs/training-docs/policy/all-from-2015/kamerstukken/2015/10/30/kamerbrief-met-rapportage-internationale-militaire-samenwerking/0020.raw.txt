Daarnaast zijn er acht snel ontplooibare Navo-hoofdkwartieren voor landoperaties 
 
 
die worden gerekend tot de NATO Force Structure. Een daarvan is het Duits-
 
Nederlandse legerkorpshoofdkwartier in Münster (1GNC) waaraan Nederland een 
substantiële bijdrage levert. De snel ontplooibare hoofdkwartieren waarin 
 
Nederland op beperkte schaal is vertegenwoordigd, zijn die in het Verenigd 
Koninkrijk (ARRC), Italië (RDC-IT), Turkije (RDC-TU) en Frankrijk (RRC-FR). Ook 
is Nederland vertegenwoordigd in het hoofdkwartier onder Deense, Duitse en 
Poolse leiding in het Poolse Szczesin dat wordt omgevormd tot een snel inzetbaar 
hoofdkwartier (Multinational HQ North-East). De hoofdkwartieren waarin 
Nederland niet is vertegenwoordigd, zijn die in Spanje (RDC-SP) en Griekenland 
(RDC-GR). Snel inzetbare maritieme Navo-hoofdkwartieren bevinden zich in 
Italië, Spanje, Frankrijk, het Verenigd Koninkrijk en Portugal. Nederland is 
vertegenwoordigd in de drie laatstgenoemde hoofdkwartieren.  
 
Tevens levert Nederland bijdragen aan de AWACS-eenheid van de Navo in 
Geilenkirchen en de in oprichting zijnde NATO Allied Ground Surveillance Force in 
het Italiaanse Sigonella. 
 
Eerder dit jaar is besloten tot de oprichting van acht NATO Force Integration Units 
(NFIU’s) als onderdeel van de geruststellende maatregelen voor de oostelijke 
bondgenoten. De NFIU’s zullen onder meer de snelle ontplooiing van de VJTF 
kunnen faciliteren. Nederland zal zijn betrokken bij de NFIU’s in Polen en de drie 
Baltische staten. Andere NFIU’s worden gevestigd in Slowakije, Hongarije, 
Roemenië en Bulgarije. 
 
EU: 
De EU beschikt niet over eigen operationele hoofdkwartieren. Nederland levert 
proportionele bijdragen aan onder andere het Europees Defensie Agentschap 
(EDA), het EU Militair Comité, de EU Militaire Staf en het EU-operatiecentrum in 
Brussel. Voor de aansturing van militaire operaties van de EU zijn vijf 
operationele hoofdkwartieren beschikbaar die Duitsland, Frankrijk, Griekenland, 
Italië en het Verenigd Koninkrijk ter beschikking hebben gesteld. Nederland 
draagt hieraan bij als daar voor een concrete operatie aanleiding toe is. Hierop is 
ingegaan in de paragraaf over operaties van deze bijlage. 
 
Eurokorps: 
Een bijzondere positie heeft het Eurokorps, een gezamenlijk 
legerkorpshoofdkwartier van België, Duitsland, Frankrijk, Luxemburg en Spanje 
en vanaf 2016 ook Polen. De Frans-Duitse brigade vormt de kern van het 
Eurokorps en daarnaast kunnen de genoemde landen eenheden ter beschikking 
stellen indien daar behoefte aan is. Het Eurokorps maakt geen deel uit van de 
Navo of EU-structuren maar kan wel voor een bepaalde periode voor deze 
organisaties worden ingezet. Nederland levert geen structurele bijdrage aan het 
Eurokorps. Wel zal Nederland, zoals hierboven uiteengezet, een tijdelijke bijdrage 
leveren in de periode dat het Eurokorps fungeert als het Force Headquarters van 
de EU Battlegroup in de tweede helft van 2016. 
 
 Pagina 20 van 32
