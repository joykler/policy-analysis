De Kamer wordt door middel van art. 100-brieven geïnformeerd over bijdragen 
 
aan crisisbeheersingsoperaties. Verder ontvangt de Kamer op gezette tijden 
informatie over de voorgenomen bijdragen aan de operationele 
 
samenwerkingsverbanden van EU en Navo. Nog voor het einde van het jaar zal 
de Kamer een nieuw overzicht ontvangen waarin wordt ingegaan op de 
Nederlandse bijdragen tot en met 2019.  
 
Bijlage 1 bevat een overzicht van huidige Nederlandse bijdragen aan 
crisisbeheersingsoperaties en van de nu voorziene bijdragen aan Navo en EU. In 
deze bijlage wordt, zoals toegezegd, ook ingegaan op enkele 
samenwerkingsverbanden of internationale operaties waaraan Nederland geen of 
slechts een geringe bijdrage levert. 
 
Btw  
Op het terrein van de btw bij internationale samenwerking en in het bijzonder de 
Nederlandse positie daarin zijn geen bijzondere ontwikkelingen te melden. Het is 
een gegeven dat Nederland geen mogelijkheid heeft om af te wijken van de 
Europese regel dat de levering en het onderhoud van militaire luchtvaartuigen 
belast is met btw. Enkele lidstaten hebben die mogelijkheid (derogatie) wel 
omdat zij bij de inwerkingtreding van het Europese btw-stelsel hebben bedongen 
dat zij hun bestaande vrijstelling konden behouden. 
 
De Europese Commissie moet voorstellen doen om, waar dat nodig is voor een 
goede werking van de interne markt, te zorgen voor een gelijk btw-speelveld 
tussen lidstaten. Voor het verruimen dan wel afschaffen van de vele bestaande 
(lidstaatspecifieke) derogaties is echter geen unanimiteit in de Raad van Ministers 
te vinden. Het feit dat lidstaten bij de inwerkingtreding in 1978 van de Zesde 
richtlijn betreffende de harmonisatie van de wetgevingen der lidstaten inzake 
omzetbelasting of bij toetreding tot de EU uitzonderingen op de btw-richtlijn 
hebben bedongen, betekent op dit moment automatisch dat op het 
desbetreffende terrein geen sprake is van een gelijke behandeling van alle 
lidstaten. Dit doet zich bijvoorbeeld voor bij de levering en het onderhoud van 
militaire luchtvaartuigen. Overigens heeft ook Nederland enkele uitzonderingen 
bedongen waaraan zal worden vastgehouden. Een verruimde toepassing van die 
uitzonderingen is voor veel lidstaten ook geen reële optie omdat de budgettaire 
gevolgen daarvan voor die lidstaten niet goed inpasbaar zijn.  
  
Positief nieuws is er voor het Europees Defensie Agentschap (EDA). Op grond van 
Europese en nationale regelgeving kan het EDA in aanmerking komen voor een 
btw-vrijstelling. Verder overlegt Defensie met de Belastingdienst en het ministerie 
van Financiën over de fiscale en douaneaspecten van de F-35, het onderhoud van 
de Nederlandse vliegtuigen en het onderhoud van vliegtuigen uit andere landen 
dat in Nederland zal plaatsvinden. Het doel van dit overleg is om zekerheid te 
verkrijgen over de douane- en btw-gevolgen en dus werkbare afspraken te 
maken over de correcte toepassing van de regelgeving. 
 
Munitiesamenwerking 
Samenwerking op het gebied van munitie is mogelijk ten aanzien van certificatie, 
inkoop, logistiek, gebruik en afstoting. Bij het certificeren van munitie gaat het 
om het toetsen of de desbetreffende partij munitie voldoet aan de 
veiligheidseisen. De wijze waarop dat moet gebeuren is vastgelegd in regelgeving 
 Pagina 16 van 32
