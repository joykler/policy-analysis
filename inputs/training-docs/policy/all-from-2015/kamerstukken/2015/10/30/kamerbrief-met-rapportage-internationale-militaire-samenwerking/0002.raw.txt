andere gelegenheden heb ik met de Kamer gesproken over de mogelijkheden 
 
 
voor verdieping en uitbreiding van de rapportage IMS. De toezeggingen die ik bij 
 
die gelegenheden heb gedaan, zijn in deze rapportage zoveel mogelijk verwerkt. 
 
 
Op verzoek van het lid Eijsink zal ik dieper ingaan op de doelstellingen, de criteria 
en de aansturing met betrekking tot internationale samenwerking. Op enkele 
punten wordt het beleid ten aanzien van IMS nader uitgewerkt ten opzichte van 
2
de Nota IMS die de Kamer in mei 2012 heeft ontvangen . Zoals besproken in het 
algemeen overleg over IMS van 11 februari jl. zal ik in het bijzonder ingaan op de 
samenwerking met België, Duitsland, Noorwegen en het Verenigd Koninkrijk, en 
waar mogelijk op de planning van projecten. In bijlage 1 worden de bijdragen 
vermeld die Nederland levert aan operaties en operationele 
samenwerkingsverbanden, alsmede de operaties en verbanden waaraan 
Nederland niet bijdraagt. Daarnaast informeer ik u over ontwikkelingen op het 
terrein van munitie en btw. Zoals gebruikelijk bevat de rapportage een bijlage 
met een stand van zaken van de belangrijkste binationale en multinationale 
samenwerkingsprojecten (bijlage 2). 
 
Tijdens de begrotingsbehandeling van november 2014 heb ik toegezegd, op 
verzoek van het lid Segers, dat ik in deze rapportage nader zou ingaan op het 
soevereiniteitsvraagstuk in relatie tot verdergaande internationale militaire 
samenwerking, de uitgangspunten daarvoor, het aangepaste toetsingskader en 
de artikel 100-procedure. Vervolgens heeft het kabinet in mei jl. aan de 
Adviesraad Internationale Vraagstukken (AIV) advies gevraagd over nauw 
gerelateerde onderwerpen, te weten militaire snelle reactiemachten en 
3
democratische legitimiteit . De AIV heeft dit advies nr. 96 ‘Inzet van snelle 
reactiemachten’ op 28 oktober jl. uitgebracht. De Kamer zal vanzelfsprekend een 
kabinetsreactie op het advies ontvangen. Gezien de samenhang tussen de 
genoemde onderwerpen zal die kabinetsreactie tevens ingaan op de door het lid 
Segers gestelde vragen. 
 
Belang van militaire samenwerking 
Internationale militaire samenwerking is cruciaal voor de veiligheid van 
Nederland. Dit belang is toegelicht in de Internationale Veiligheidsstrategie (IVS) 
4 5
van juni 2013 , de Beleidsbrief Internationale Veiligheid van november 2014 en 
6
in de nota ‘In het belang van Nederland’ van september 2013 .  
 
De IVS gaat in op de noodzaak van een geografische focus op de ring van 
instabiliteit rond Europa, het gebied dat loopt van de oostflank van de Navo via 
het Midden-Oosten tot Midden en West-Afrika. De IVS wijst daarbij op de 
noodzaak van meer Europese verantwoordelijkheid voor de eigen defensie, als 
gevolg van het afnemende relatieve gewicht van individuele Europese landen. 
Ook is het voor Europa van belang een relevante partner te blijven voor de 
Verenigde Staten en de rest van de wereld. Een sterke EU draagt bij aan een 
stabiel internationaal stelsel en een sterke Navo, aldus de IVS. Dit vereist een 
intensivering van de samenwerking met en tussen de Europese partners.  
                                                
2
 Kamerstuk 33 279, nr. 3 
3
 Kamerstuk 29 521, nr. 294 
4
 Kamerstuk 33 694, nr. 1 
5
 Kamerstuk 33 694, nr. 6 
6
 Kamerstuk 33 763, nr. 1 
 Pagina 2 van 3
