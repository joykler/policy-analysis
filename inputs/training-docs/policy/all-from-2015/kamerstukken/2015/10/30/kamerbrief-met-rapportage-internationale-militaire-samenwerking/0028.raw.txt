Materieel: aanschaf en instandhouding wapensystemen en ondersteuning van 
 
bestaande wapensysteemprogramma’s. Het betreft het verder uitbouwen van 
operationele en materiële samenwerkingsmogelijkheden op het gebied van de F-
 
35, raketverdediging, onbemande vliegtuigen, helikopters en cyber. (CZSK, CLAS, 
CLSK, DMO) 
 
Anti-drugsoperaties: de Commandant Zeemacht in de Cariben (CZMCARIB) is een 
van de zes ondercommandanten van de Amerikaanse Joint Inter Agency Task 
Force South (JIATFS) bij anti-drugsoperaties in het Caribische gebied. CZMCARIB 
is daarbij niet alleen een leverancier van capaciteiten, maar voert ook operaties 
uit. Voor de uitwisseling van inlichtingen heeft Nederland een vertegenwoordiger 
geplaatst bij JIATFS. De Verenigde Staten maken gebruik van Curaçao en Aruba 
als steunpunten voor (onbewapende) drugsbestrijdingsvluchten. (CZSK, CLSK) 
 
F-35: Australië, Nederland, het Verenigd Koninkrijk en de Verenigde Staten 
voeren gezamenlijk de operationele testfase van de F-35 uit. Nederland stelt 
daarvoor de twee F-35 testtoestellen beschikbaar. (CLSK, DMO) 
 
Overige Navo en EU-partners; andere partners 
Met diverse Navo en EU-partners en met andere partners zoals Australië, 
Indonesië en Israël bestaan – buiten de multilaterale kaders – ook bilaterale 
samenwerkingsverbanden op uiteenlopende gebieden die per partner verschillen. 
Het kan gaan om bijvoorbeeld kennisuitwisseling, operationele samenwerking, 
gezamenlijk oefenen, opleiding en training en materieelsamenwerking.  
 
Partners voor specifieke thema’s 
Buiten de meer strategische en gelieerde partners zijn er veel, vaak tijdelijke, 
bilaterale relaties met landen rondom specifieke thema’s. Voorbeelden bij 
operaties zijn Afghanistan en de Verenigde Arabische Emiraten (logistiek); 
diverse landen in Afrika met het oog op bevordering van ontwikkeling en 
stabiliteit, waaronder Burundi in het kader van SSD-programma’s; partnerlanden 
in antipiraterij-operaties zoals Malta, de Verenigde Arabische Emiraten, Egypte, 
Singapore, Kenia en Zuid-Afrika; partners voor oefenen, opleiding en training, 
bijvoorbeeld onderzoek naar jungletrainingsmogelijkheden in Gabon en Peru, en 
trainingsfaciliteiten voor special forces in Israël; en samenwerking met landen in 
verband met instandhouding, verkoop en afstoting van materieel, bijvoorbeeld 
Peru, Estland, Finland, Jordanië en Marokko. 
 
Samenwerkingsgebieden in de Navo 
Binnen de langlopende reguliere en veelomvattende samenwerking in Navo-
verband heeft Nederland in 2015 samen met Duitsland en Noorwegen in het 
kader van de NATO Response Force invulling gegeven aan de test bed functie 
voor de Very High Readiness Joint Task Force (VJTF). De VJTF kwam voort uit het 
tijdens de Navo-top in Wales aangenomen Readiness Action Plan. Dit test bed 
heeft SACEUR nuttige informatie opgeleverd voor de verdere ontwikkeling van het 
VJTF-concept zodat de Navo antwoord kan blijven geven op hedendaagse en 
toekomstige bedreigingen voor het bondgenootschap. In de komende jaren zal 
Nederland deel blijven nemen aan de NRF.  
 
 Pagina 28 van 32
