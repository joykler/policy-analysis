taak van de Nederlanders per 1 juli 2016 overnemen, onder voorbehoud van 
 
 
politieke besluitvorming. Beide landen zullen tijdens de periodes dat ze geen F-
 
16’s leveren de force protection van het andere detachement verzorgen, 
waardoor sprake is van een permanente binationale aanwezigheid. (CLSK) 
 
 
Opleiding & training: de drie landen maken steeds meer wederzijds gebruik van 
bestaande opleidings- en oefenfaciliteiten, zoals op het gebied van civiel-militaire 
samenwerking (CIMIC), explosievenopruiming (EOD), verdediging tegen 
chemische, biologische, radiologische en nucleaire stoffen (CBRN), vuursteun, 
genie, logistiek, informatie-operaties en Counter-IED. Waar mogelijk worden 
doctrines en syllabi gesynchroniseerd om tot gezamenlijke opleidingen te komen. 
Noemenswaardig is dat de Belgisch-Nederlandse Mijnenbestrijdingsschool 
(EGUERMIN) in Oostende dit jaar 50 jaar bestaat. Bij de gezamenlijke paraschool 
in het Belgische Schaffen zijn inmiddels de basisopleiding automatische opening 
en die voor jumpmaster geïntegreerd. (CZSK, CLAS, CLSK) 
 
Tactische oefeningen en schietseries: sinds begin 2014 maken Nederlandse en 
Belgische landmachteenheden gezamenlijk gebruik van het schiet- en 
oefenterrein in het Duitse Bergen-Hohne. De doelstelling is om vanaf 2016 
structureel gebruik te maken van een geïntegreerde trainingsagenda. De 
ontwikkeling van een Benelux-centrum voor simulaties van landoptreden in 
Amersfoort is in onderzoek. (CLAS) 
 
Special Forces: verdergaande samenwerking op het gebied van gereedstelling en 
inzet, zoals in 2013 tijdens de operatie Atalanta. Het streven is regelmatig een 
geïntegreerde bijdrage te leveren aan de snel inzetbare eenheden van EU en 
Navo. (CZSK, CLAS) 
 
Uitwisseling officieren: de uitwisseling van Belgisch-Nederlandse officieren bij de 
nationale staven, de staven van operationele commando’s en bij eenheden is 
succesvol gebleken en zal worden voortgezet. (CZSK, CLAS, CLSK) 
 
Militaire gezondheidszorg: gezamenlijke training en oefening van medische 
evacuaties per helikopter en per vliegtuig (Luxemburg Air Rescue). Op basis van 
operationele testen blijkt een gezamenlijk concept voor medische zorg aan boord 
van schepen zinvol. De ontwikkeling van gezamenlijke opleidingen voor 
geneeskundig personeel is begonnen. (CZSK, CLAS, CLSK) 
 
Verkenningen (ISTAR): het betreft een gezamenlijke opleidingskalender en 
opleidingen, en onderzoek naar gezamenlijke verwerving van tactische 
onbemande toestellen. Een project om gezamenlijk mini UAV’s (onbemande 
vliegtuigen) aan te schaffen bevindt zich in de fase dat op korte termijn de pre-
serie zal worden aangeschaft door de drie landen om de producten te testen. 
(CLAS) 
 
Officiersopleidingen: de samenwerking bij hogere stafcursussen wordt voortgezet. 
De Nederlandse deelneming aan de bestaande Belgische masteropleiding is in 
detail uitgewerkt en een studie naar de verdere integratie van vervolg- en 
masteropleidingen is gaande. (CDC) 
 
Wapenbeheersing: in 2013 is de combined Benelux Arms Control Agency (BACA) 
begonnen met de werkzaamheden. Het Memorandum of Understanding over de 
 Pagina 22 van 32
