aanschaf van de MALE UAV. Bijlage 4.2 van de ontwerpbegroting 2016 (Financieel 
 
 
overzicht wapensystemen) bevat hierover meer informatie. Defensie zal de 
 
mogelijkheden voor samenwerking intensief onderzoeken.  
 
 
Speerpunten met enkele strategische partners 
Bijlage 2 bevat informatie over de voornaamste samenwerkingsvormen met de 
zes strategische partners. In deze paragraaf wordt nader ingegaan op de 
speerpunten in de samenwerking met België, Duitsland, Noorwegen en het 
Verenigd Koninkrijk. 
 
België 
De intensieve samenwerking op marinegebied in de Belgisch-Nederlandse 
Samenwerking (Benesam) is internationaal toonaangevend. Deze samenwerking 
is in de loop van enkele decennia tot een hoog niveau ontwikkeld en zal uiteraard 
worden voortgezet. Op operationeel gebied werken de twee landen samen bij de 
bestrijding van ISIS door hun afwisselende inzet van F-16’s en het leveren van 
force protection voor het F-16 detachement van de partner, onder voorbehoud 
van politieke besluitvorming. 
 
De ministers van Defensie van de Benelux-landen hebben in april 2012 een 
verklaring getekend om krijgsmachtbreed de mogelijkheden voor intensieve 
samenwerking te onderzoeken. Dit heeft geleid tot de uitwerking van een reeks 
van projecten waar bijlage 2 nader op ingaat. Voor de nabije toekomst richten de 
Benelux-landen zich op de uitvoering van het verdrag over de integratie van de 
luchtruimbewaking dat op 4 maart jl. is getekend. Het streven is deze 
samenwerking eind 2016 te laten ingaan, mits de drie parlementen met het 
verdrag instemmen. 
 
Zowel België als Nederland heeft zich het afgelopen jaar gebogen over de 
langetermijnplannen voor de eigen krijgsmacht. In Nederland was Defensie, zoals 
bekend, bezig met de uitwerking van de kabinetsreactie op de motie-Van der 
Staaij. In België gaat het om de verwerking van een bezuinigingstaakstelling in 
het regeerakkoord van oktober 2014 voor de periode tot en met 2019, gekoppeld 
aan de opstelling van een Programmawet voor de investeringen op de langere 
termijn. Bij deze investeringen wordt ook gekeken naar de vervanging van de M-
fregatten en de mijnenjagers. De vervanging van de Belgische F-16’s is 
vastgelegd in het regeerakkoord.  
 
België en Nederland zien goede mogelijkheden voor samenwerking bij de 
aanschaf van marinematerieel. Meer concreet overleg is aan de orde zodra beide 
landen hun wensen en mogelijkheden hebben geformuleerd.  
 
Duitsland 
Duitsland is net als Nederland een groot voorstander van militaire samenwerking. 
In 2015 hebben Duitsland, Nederland en Noorwegen samen de landcomponent 
van de interim-VJTF geleverd. Om de samenwerking in Navo-verband te 
stimuleren heeft Duitsland bij de Navo-top in Wales het Framework Nations-
initiatief gelanceerd. Dit komt er kort gezegd op neer dat een groter land 
samenwerkt met een of meer kleinere landen bij de ontwikkeling van specifieke 
capaciteiten. Enkele reeds bestaande samenwerkingsvormen tussen Duitsland en 
Nederland passen hier goed bij. Inmiddels heeft Duitsland aan Navo-partners ook 
voorgesteld het Framework Nations-concept toe te passen bij de gereedstelling 
 Pagina 8 van 32
