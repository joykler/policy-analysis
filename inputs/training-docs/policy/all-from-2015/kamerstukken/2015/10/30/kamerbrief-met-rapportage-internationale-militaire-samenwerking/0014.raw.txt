Nederland levert in beginsel elk jaar eenheden aan de NRF. In 2015 leverde 
 
Nederland samen met Duitsland en Noorwegen de landcomponent van de interim-
VJTF. Met een deel van de interim-VJTF eenheden werd ook het test bed 
 
uitgevoerd. In 2016 blijven de eenheden die in 2015 de rol van interim-VJTF 
vervulden beschikbaar om de VJTF in voorkomend geval te versterken. Verder 
levert Nederland in 2016 een amfibische taakgroep aan de NRF.  
 
Nederland zal ook na 2016 blijven bijdragen aan de NRF. Voorts levert Nederland 
samen met de andere Navo-landen een bijdrage aan de geruststellende 
maatregelen voor de oostelijke bondgenoten. Nederland neemt bijvoorbeeld 
geregeld deel aan oefeningen op het grondgebied van deze landen en stelt ook 
personeel beschikbaar voor enkele van de NATO Force Integration Units (NFIU’s) 
die aldaar kunnen helpen bij de snelle ontplooiing van de VJTF. Naar verwachting 
zal de Navo de geruststellende maatregelen de komende jaren voorzetten.  
 
Het verbeteren van de gereedheid en inzetbaarheid van de Navo-strijdkrachten 
heeft gevolgen voor de Nederlandse krijgsmacht. Eenheden worden voor langere 
perioden gecommitteerd aan de NRF. Verder vragen de korte reactietijden om 
versterking van ondersteunende capaciteiten, alsmede grotere beschikbare 
voorraden, meer transportcapaciteit en een grotere logistieke zelfstandigheid. Het 
extra geld dat vanaf 2016 beschikbaar komt, wordt hoofdzakelijk aangewend om 
de basisgereedheid van de krijgsmacht te verhogen, mede gelet op de hogere 
eisen die daaraan in Navo-verband in de nieuwe veiligheidscontext worden 
gesteld. 
 
De verslechterde veiligheidssituatie in Europa heeft duidelijk gemaakt dat er 
naast het RAP ook langetermijnaanpassingen nodig zijn. In de aanloop naar de 
Top in Warschau worden daarom plannen gemaakt voor mogelijke militaire, 
politieke en institutionele veranderingen:  
- bij de militaire aanpassing is het RAP is een eerste belangrijke stap, maar 
voor een blijvende geloofwaardige afschrikking zijn vervolgstappen nodig. 
De gereedheid en inzetbaarheid van de Navo-strijdkrachten moet verder 
worden versterkt. Verder moet het bondgenootschap beter in staat zijn te 
reageren op hybride tactieken en cyberdreigingen.  
- op politiek gebied moet de Navo overwegen de relatie met Rusland op 
een andere wijze vorm te geven. Het is duidelijk dat Rusland nauwelijks 
nog kan worden beschouwd als partner. Tegelijkertijd is het van belang 
dat de Navo contacten met Rusland handhaaft om ongelukken en 
misverstanden te voorkomen. Voorts is een intensievere samenwerking 
tussen de Navo en andere internationale organisaties van groter belang 
geworden, in het bijzonder de EU. De dreigingen op de flanken van het 
verdragsgebied vergen een gecoördineerde inzet van Navo- en EU-
instrumenten.  
- de institutionele aanpassing ondersteunt de politieke en militaire 
aanpassing van de Navo. De besluitvormingsprocedures moeten worden 
aangepast om een zeer snelle inzet van de VJTF mogelijk te maken. 
Verder zijn institutionele veranderingen nodig voor verbeterde Navo-EU 
samenwerking.  
 
Tot slot wordt in de Navo gewerkt aan gezamenlijke capaciteitenontwikkeling. De 
Navo-landen werken samen in zogenoemde NATO Smart Defence projecten om 
 Pagina 14 van 32
