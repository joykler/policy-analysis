Langdurige zorg en ondersteuning Ons kenmerk 
871661-144251-IZ 
In Nederland is de transitie van zorg en welzijn naar de gemeenten net gemaakt. 
 
Voor de BES-eilanden is hier momenteel nog geen sprake van. Een aanvaardbaar 
Europees Nederlands niveau kenmerkt zich wat de langdurige zorg betreft in de 
aanwezigheid van intramurale voorzieningen voor de zwaardere zorg voor 
(dementerende) ouderen en gehandicapten en (extramurale) dagbesteding op de 
eilanden, passend in de Europees Nederlandse gedachte dat mensen beter zo lang 
als mogelijk thuis zijn in hun eigen omgeving. Bovendien wordt ingezet op de 
aanwezigheid van wijkgerichte zorg in de vorm van medische thuiszorg en 
maaltijdvoorziening.  
 
Ondersteuning en welzijn is ook aanwezig in de vorm van mantelzorg en 
vrijwilligerswerk. Rond huiselijk geweld en de opvang voor vrouwen en kinderen 
en de voorlichting daarover worden momenteel plannen uitgewerkt samen met de 
eilanden.  
 
Verslavingszorg en GGZ 
Ten aanzien van de verslavingszorg en chronische psychiatrie is een verbeterslag 
gemaakt. De verslavingsproblematiek (alcohol en drugs) op de eilanden is groot. 
De staatssecretaris heeft gedurende zijn werkbezoek de woontraining bezocht en 
was aangenaam verrast over de resultaten van het project dat pas sinds 2012 
loopt. Bij de training staat de individuele hulpvraag centraal, gericht op praktische 
en sociale vaardigheden en het weer opbouwen van contacten met familie. 
  
Jeugdzorg  
Jeugd en Gezinsvoogdij Caribisch Nederland (JGCN) is belast met de uitvoering 
van de jeugdzorg, de uitvoering van kinderbeschermingmaatregelen en 
jeugdreclassering. Vanaf de staatkundige vernieuwing in 2010 wordt met 
toepassing van een kwaliteitsmanagementsysteem, scholing en training van het 
personeel, verbetering van werkprocessen, introductie van nieuwe 
hulpverleningsmethodieken en periodiek toezicht door de IJZ stapsgewijs gewerkt 
aan verbetering van de kwaliteit van de jeugdzorg in Caribisch Nederland. Er 
wordt nadrukkelijk ingezet op ketensamenwerking.  
  
Op ieder eiland is een Centrum voor Jeugd en Gezin aanwezig, waar de focus op 
preventie en opvoedondersteuning ligt. 
 
Toezicht 
Sinds 10 oktober 2010 heeft de Inspectie voor de Gezondheidszorg (IGZ) het 
toezicht op de gezondheidszorg op Bonaire, Sint Eustatius en Saba (BES-eilanden) 
overgenomen van de voormalige Antilliaanse inspectie. Door geregelde monitoring 
van de organisatie en de kwaliteit van geleverde zorg op de BES-eilanden draagt 
de (IGZ) naast het uitoefenen van wettelijk toezicht ook bij aan de stapsgewijze 
verbetering van de zorg.  
 
De IGZ heeft het verpleeghuis in Saba onder verscherpt toezicht gesteld. Het 
bestuur heeft hard gewerkt aan een aanzienlijke verbetering van de kwaliteit van 
zorg. Voordien heeft de IGZ het ziekenhuis te Sint Eustatius een jaar onder 
verscherpt toezicht gesteld welke is opgeheven na verbetering van de gebreken.  
 
Pagina 6 van 8
