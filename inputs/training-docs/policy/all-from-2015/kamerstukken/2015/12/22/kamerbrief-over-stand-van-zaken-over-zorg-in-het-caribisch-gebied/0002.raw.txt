Curatieve zorg  Ons kenmerk 
871661-144251-IZ 
Er is de afgelopen jaren flink geïnvesteerd in de kwaliteit van de zorg en 
 
voorzieningen op de eilanden. Voor de komende periode is de bij- en nascholing 
van de huisartsen een belangrijk speerpunt. De eerstelijnszorg is vanaf 2010 
onvoldoende mee-ontwikkeld en dreigt een remmende invloed te hebben op de 
verbeteringen die in de curatieve zorg de afgelopen vijf jaar zijn doorgevoerd.  
 
Sinds 1 januari 2015 is het ‘Besluit uitoefenen medisch beroep BES’ van kracht. 
De bevoegdheidsbesluiten voor arts, tandarts, verloskundige en of apotheker op 
Bonaire, Sint Eustatius en Saba stellen Nederlandse/Europese opleidingseisen. Het 
streven is om iedereen in 2020 op het niveau van die bevoegdheidsbesluiten te 
hebben. In 2016 wordt een nieuwe uitvoeringsrichtlijn bij het ‘Besluit uitoefenen 
medisch beroep BES’ van kracht en zal de ontheffingverlening van het verbod op 
medische beroepsarbeid in Caribisch Nederland verder worden 
geprofessionaliseerd. Dit is noodzakelijk omdat in Caribisch Nederland geen wet 
BIG conform Europees Nederland bestaat. 
 
Voor de huisartsen zal een intensief bijscholingsprogramma worden aangeboden 
met een looptijd van vier jaar. Op basis van het met goed gevolg doorlopen 
hebben van het aangeboden scholingsplan, kan een Verklaring van 
Vakbekwaamheid worden aangevraagd, welke verlenging van de ontheffing om 
een medisch beroep uit te mogen oefenen na 2020 ook mogelijk maakt voor 
artsen, die onder de overgangsregeling vallen.  
Daarnaast wordt bezien of, en zo ja op welke wijze er ook een scholingstraject 
voor tandartsen en verloskundigen zal worden opgestart.  
 
Gekoppeld aan het scholingplan zal het Zorgverzekeringkantoor met de huisartsen 
een contract sluiten op basis van de zorggroepenaanpak. Dit om in Caribisch 
Nederland veel voorkomende ziektebeelden als diabetes, hypertensie en chronisch 
hartfalen beter aan de voorkant te kunnen aanpakken. Slecht ingestelde diabetes 
veroorzaakt naast veel amputaties ook een toenemend beroep op de nierdialyse 
faciliteiten. 
 
Op Bonaire is binnen de tweedelijnszorg de nierdialyse met een aantal stoelen 
uitgebreid en wordt komend jaar door een aanvulling op de aanspraken van de 
verzekering ook thuisdialyse mogelijk.  
 
De GGZ wordt uitgebreid met een Psychiatrische Afdeling Algemeen Ziekenhuis 
(PAAZ) en het GGZ team werkt met een gecertificeerd fact-team. De ambulante 
aanpak is daardoor dermate succesvol dat het aantal opnameplaatsen voor de 
GGZ drastisch is verlaagd. Er wordt thans een residentiële voorziening van 17 
bedden opgezet voor de jeugd-GGZ, welke ook geschikt zal worden als 
veiligheidshuis en voor de behandeling van ernstige jeugdzorgcasus, waarvan 
momenteel circa acht kinderen in Europees Nederland worden behandeld. Door 
deze ontschotte aanpak kan betere kwaliteit van zorg voor de kinderen dichter bij 
huis geregeld worden. 
 
De ontwikkeling van Fundashion Mariadal (FM) tot een goed lopend basis 
ziekenhuis heeft de afgelopen vijf jaar geleid tot een afname van de uitzendingen. 
Het doel is om 80% van het curatieve zorgaanbod op Bonaire zelf te behandelen; 
dat is nog niet bereikt maar we zijn al wel op de goede weg. Het laboratorium van 
Pagina 2 van 8 
FM heeft met deze ontwikkelingen gelijke tred gehouden en is door uitbreiding van
