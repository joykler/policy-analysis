het zorgaanbod binnen het ziekenhuis de afgelopen vijf jaar uitgegroeid tot een Ons kenmerk 
871661-144251-IZ 
rationeel laboratorium met 7 x 24 uurs dekking. Daarnaast bestaat op Bonaire nog 
 
een laboratorium (Bonlab) waarvan via Bonaire Holding NV het Openbaar Lichaam 
grootaandeelhouder is. Vanuit kostentechnisch oogpunt is het niet zinvol om twee 
laboratoria in de lucht te houden op een bevolking van ongeveer 18.000 inwoners. 
Helaas is de fusie onlangs op het laatste moment mislukt. Dit is jammer, maar 
neemt niet weg dat ik niet voornemens ben om op Bonaire op de langere termijn 
twee voorzieningen in stand te houden.   
 
De schaalgrootte van de eilanden maakt bundeling van zorgaanbod en 
ontschotten van faciliteiten (samenwerking) noodzakelijk. Voor een deel wordt 
immers beschikbaarheid van aanbod gefinancierd en voor een deel wordt door 
bundeling de kwaliteit vergroot (aantallen) en worden de kosten beperkt. 
Het is onvermijdelijk dat daardoor per eiland en per zorgveld slechts één instelling 
bestaat. Dit is geen zorgmonopolisme maar voorkoming van versnippering met 
alle gevolgen van dien. Dit is een van de redenen dat de zorgverzekering als 
financierende partij een publieke verzekering is.  
 
Zorgverzekering  
Om te borgen dat de zorg voor iedereen in Caribisch Nederland toegankelijk is, is 
per 1 januari 2011 het ‘Besluit zorgverzekering BES’ in werking getreden. Dit 
besluit regelt dat er een zorgverzekering is, voor iedereen die legaal op de BES-
eilanden verblijft. Ieder jaar worden de wijzigingen in de methodiek, zoals die ook 
op Nederland van toepassing is, meegenomen. Indien er wezenlijke veranderingen 
in de aanspraken plaatsvinden, wordt dit vooraf voorgelegd aan het Openbaar 
bestuur. 
 
Dit is ook gebeurd met de wijziging die per 1 januari 2015 van kracht is 
geworden. Hiermee zijn de regelingen voor fysiotherapie en tandheelkundige zorg 
volledig gelijk geworden aan de regelingen in Europees Nederland. Voor 
fysiotherapie betekent dit dat vanaf 2015 verzekerden de eerste twintig 
behandelingen niet meer vergoed krijgen.  
 
Er zijn thans geen mogelijkheden tot aanvullende verzekeringen op de BES-
eilanden. Daar rust zeker geen wettelijke belemmering op, maar het aangeboden 
basispakket geeft voldoende dekking, waardoor er tot nu toe geen particuliere 
verzekeraars geïnteresseerd zijn. Het opzetten en uitvoeren van een aanvullende 
verzekering is geen taak van de Rijksoverheid. Mijns inziens is de zorg die 
collectief verzekerd zou moeten zijn, in het basispakket opgenomen.  
 
Medische uitzendingen 
Indien zorg op het eigen eiland niet mogelijk is, vinden er uitzendingen plaats 
naar ziekenhuizen in andere landen. Hierbij is het uitgangspunt dat behandeling 
zo dicht mogelijk in de buurt van het eigen eiland wordt gerealiseerd. Hierbij dient 
kwaliteit te worden afgewogen tegen kosten. Om alle aanspraken te realiseren zijn 
er met zorgaanbieders in de directe omgeving van de eilanden contracten 
gesloten. Hiermee is een sluitend aanbod gerealiseerd.  
 
Om kwaliteitsredenen is er voor gekozen om een beperkt aantal ziekenhuizen in 
andere landen te contracteren, zodat ook communicatie en kennisuitwisseling 
tussen de verwijzende en behandelende artsen mogelijk wordt. Tegelijkertijd is dit 
Pagina 3 van 8
