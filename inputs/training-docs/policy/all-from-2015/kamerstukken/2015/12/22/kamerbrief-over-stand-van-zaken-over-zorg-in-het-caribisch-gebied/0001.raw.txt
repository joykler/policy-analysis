> Retouradres Postbus 20350 2500 EJ  Den Haag 
 
Bezoekadres: 
De voorzitter van de Tweede Kamer 
Parnassusplein 5 
der Staten-Generaal 
2511 VX  Den Haag 
T 070 340 79 11 
Postbus 20018  
F 070 340 78 34 
2500 EA Den Haag 
www.rijksoverheid.nl 
 
 
 
Ons kenmerk 
 
871661-144251-IZ 
  
Uw kenmerk 
 
2015Z21418 
 
 
Datum 22 december 2015 Bijlagen 
1 
Betreft Commissiebrief Tweede Kamer inzake Verzoek om stand-van-zaken-brief 
 
over zorg in het Caribisch gebied 
Correspondentie uitsluitend 
 richten aan het retouradres 
met vermelding van de datum 
 
en het kenmerk van deze 
  
brief. 
Geachte voorzitter, 
 
Hierbij doe ik u naar aanleiding van uw verzoek onder nummer 2015Z21418 een 
stand-van-zakenbrief over zorg in het Caribisch gebied toekomen.  
In deze brief ga ik in op de belangrijkste ontwikkelingen op het gebied van 
curatieve zorg, langdurige zorg, ondersteuning en jeugdzorg.  
 
Op verzoek van de Tweede Kamer is de Commissie Goedgedrag (Werkgroep Zorg 
Caribisch Nederland) ingesteld. In deze commissie hebben bestuurders en 
zorgprofessionals afkomstig van de drie eilanden zitting gehad. De opdracht aan 
de commissie Goedgedrag was om voor de lange(re) termijn een plan op te 
stellen voor de zorg in Caribisch Nederland. In februari 2014 heb ik u het advies 
van de Commissie Goedgedrag (TK 31 568, nr. 135) toegestuurd.  
 
Op basis van dit advies zal de zorg in de periode 2014-2020 in Caribisch 
Nederland verder worden verbeterd richting een voor Europees Nederland 
aanvaardbaar niveau, rekening houdend met de culturele, geografische en andere 
verschillen tussen het Europese en het Caribische deel van Nederland. Het gaat 
hierbij om een goed functionerend, duurzaam stelsel van zorg, dat voor alle 
rechthebbenden in gelijke mate toegankelijk is. 
 
Voor de domeinen langdurige zorg, ondersteuning en jeugdzorg is er naar 
aanleiding van het advies van de Werkgroep Zorg in Caribisch Nederland 
(Commissie Goedgedrag) (TK 31 568, nr. 135) een inventarisatie per eiland 
gemaakt van de reeds bestaande voorzieningen. Daarnaast heeft de 
staatssecretaris van VWS afgelopen oktober een werkbezoek aan de eilanden 
gebracht om met name op de genoemde domeinen te zien wat er gerealiseerd is 
binnen de zorg en waar de prioriteiten moeten liggen voor de nabije toekomst. 
Voor meer informatie over dit bezoek verwijs ik u naar het reisverslag dat recent 
naar uw Kamer is gestuurd. 
 
In bijlage 1 is een schematisch overzicht opgenomen van de stand van zaken met 
betrekking tot de zorg, welzijn en jeugdzorg in Caribisch Nederland.  
 
Pagina 1 van 8
