Directie Financieel 
 
Economische Zaken 
 
 
 
 
 
Ons kenmerk 
 
FEZ / 15174678 
 
 
 
Toelichting 
 
Artikel 12 Een sterk innovatievermogen 
 
Toeslag Topconsortia voor Kennis en Innovatie (TKI-toeslag) 
De verwachting is dat in 2015 voor de TKI-toeslagregeling € 12 mln meer 
verplichtingen worden aangevraagd dan in de Najaarsnota is geraamd. Bij 
Najaarsnota 2015 is, op basis van de verwachtingen in oktober, het 
verplichtingenbudget reeds met € 29 mln verhoogd van € 82 mln naar € 111 mln.  
Op basis van het beeld begin december wordt verwacht dat nog circa € 12 mln 
verplichtingenbudget moet worden toegevoegd om de hogere benutting te kunnen 
accommoderen. De uitfinanciering van deze verplichtingen vindt plaats gedurende 
6 à 7 jaar en wordt ingepast in het beschikbare kasbudget. 
 
Topsectoren overig: project BE-Basic 
Dit betreft de uitfinanciering van een verplichting in het kader van het oude FES-
project BE-Basic (gelieerd aan de topsector chemie). Oorspronkelijk is voor dit 
project circa € 60 mln beschikbaar gesteld. Het geraamde kasritme op de 
begroting hield echter geen gelijke tred met de tragere liquiditeitsbehoefte 
(kasuitfinanciering) van dit project. Daarom valt de uitfinanciering in 2015 € 8,2 
mln hoger uit dan het eerder geraamde budget in 2015 voor dit project. Het gaat 
derhalve om een beleidsarme (autonome) begrotingsmutatie. Ik informeer u over 
deze mutatie om de omvang van de niet eerder aangekondigde mutaties in de 
Slotwet zo beperkt mogelijk te houden. 
 
Artikel 13 Een excellent ondernemingsklimaat 
 
Nieuw Handelsregister: bijdrage Veiligheid en Justitie 
Vanuit het Ministerie van Veiligheid en Justitie wordt € 0,4 mln budget 
overgeheveld als afrekening voor het meergebruik van het Nieuw Handelsregister 
gedurende de pilotfase in de jaren 2012 en 2013. 
 
Kamers van Koophandel: groeiprogramma 
EZ stelt een aanvullende bijdrage van € 1,6 mln beschikbaar aan de Kamer van 
Koophandel voor het Groeiprogramma. Het gaat hierbij om een publiek-privaat 
meerjarenprogramma met als doel het groeivermogen in het kleinbedrijf te 
vergroten. Dit wordt gedaan door ondernemers bewust te maken van groeikansen 
(inspireren), hen te activeren om gebruik te maken van coaching en opleiding en 
ondernemers te helpen bij de groeirealisatie door hen te faciliteren bij het vinden 
van de ideale match met een coach, mentor of opleiding. Belangrijkste onderdeel 
van het programma is realisatie van een digitaal platform als centrale plaats voor 
informatie, advies en een zoekfunctie voor ondernemers om de juiste coaches of 
mentoren te vinden.  
 
Bijdrage aan Logius 
Dit betreft de opdracht aan Logius voor 2016 voor het lopende programma 
standard business reporting (SBR) van € 1,3 mln (verplichtingen). SBR zorgt 
 
 Pagina 2 van 3
