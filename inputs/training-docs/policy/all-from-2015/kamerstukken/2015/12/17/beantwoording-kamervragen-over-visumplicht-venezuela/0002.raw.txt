"Directie Consulaire zaken
Antwoorden van de Minister van Buitenlandse Zaken en de Minister van
en Visumbeleid"
Minister van Binnenlandse Zaken en Koninkrijksrelaties op vragen van de
leden Ten Broeke en Bosman (VVD) over Visumplicht Venezuela.
Onze Referentie
BZ-2015.79676
Vraag 1
Bent u bekend met het bericht ‘Maatregelen tegen Venezolanen hebben politieke
1
gevolgen ’?
Antwoord
Ja.
Vraag 2
Klopt het dat de Arubaanse minister van Toerisme heeft gezegd dat de instroom
van Venezolanen op het eiland zou kunnen worden geremd middels het instellen
van een visumplicht, maar dat een dergelijke maatregel “zware politieke
gevolgen” zou kunnen hebben?
Antwoord
De Arubaanse autoriteiten bevestigen dat de Arubaanse minister van Toerisme
deze uitspraak heeft gedaan.
Vraag 3
Deelt u de opvatting van de Arubaanse minister dat het instellen van een
visumplicht enerzijds een effectieve oplossing zou kunnen zijn, maar anderzijds
negatieve gevolgen zou kunnen hebben? Zo ja, welke negatieve gevolgen zou een
dergelijk besluit dan voor Aruba of het Koninkrijk in het geheel kunnen hebben?
Welke indicaties zijn daarvoor?
Antwoord
Het instellen of afschaffen van visumplicht, voor welke nationaliteit dan ook, is
altijd van invloed op de bilaterale relatie met het betreffende land. De vele
bonafide reizigers die Aruba en Curaçao uit Venezuela ontvangen dragen in
aanzienlijke mate bij aan de lokale economie en zijn van groot belang voor zowel
het toerisme als de handel. Het invoeren van een visumplicht zou een obstakel
betekenen voor een reis naar het Caribisch deel van het Koninkrijk, maar is
tegelijkertijd geen garantie dat daarmee minder bonafide of minder
kapitaalkrachtige reizigers wegblijven. Om de instroom te reguleren hebben Aruba
en Curaçao maatregelen getroffen zoals striktere inreiscontroles en een
stringenter verwijderbeleid. Ook zijn afspraken gemaakt met
luchtvaartmaatschappijen over het terugnemen van personen die niet tot Aruba of
Curaçao worden toegelaten.
Vraag 4
Is de mogelijkheid van het instellen van een visumplicht voor Venezolanen reeds
overwogen in één van de overleggen tussen Nederland, Aruba en Curaçao? Zo
neen, bent u bereid die optie met die landen te bespreken?
1
Amigoe, 2 december 2015
Pagina 2 van 3
