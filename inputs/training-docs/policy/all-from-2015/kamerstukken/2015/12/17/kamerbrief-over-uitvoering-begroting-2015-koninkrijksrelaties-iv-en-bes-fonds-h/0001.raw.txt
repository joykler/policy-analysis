> Retouradres Postbus 20011 2500 EA  Den Haag 
Ministerie van Binnenlandse 
Aan de Voorzitter van de Tweede Kamer 
Zaken en Konikrijksrelaties 
der Staten-Generaal  
 
Postbus 20018 
Turfmarkt 147 
Den Haag 
2500 EA  Den Haag 
Postbus 20011 
2500 EA  Den Haag 
 
Kenmerk 
2015-0000753735 
 
Uw kenmerk 
 
 
  
Datum 17 december 2015 
Betreft Uitvoering begroting 2015 Koninkrijksrelaties (IV) en BES-fonds 
(H)  
  
 
  
Hierbij informeer ik uw Kamer, vooruitlopend op de Slotwet 2015, over enkele 
zaken die in de realisatie van de begroting 2015 (uitgaven) raken aan het 
artikelniveau in de begrotingen van Koninkrijksrelaties (IV) en BES-fonds (H).  
 
Wisselkoersproblematiek Beleidsartikel 1 Waarborgfunctie en Beleidsartikel 2 
Bevorderen autonomie Koninkrijkspartners (begroting Koninkrijksrelaties IV) 
De waarde van de euro ten opzichte van de dollar is de afgelopen maanden 
verder gedaald en leidt tot hogere uitgaven voor diverse regelingen binnen beide 
beleidsartikelen. Het betreft o.a. uitgaven voor de kustwacht, politie en voor 
personeel ter plaatse.  
De huidige verwachting is dat de uitgaven van het beleidsartikel Waarborgfunctie 
met ongeveer € 3 mln. toenemen en voor het beleidsartikel Bevorderen 
autonomie Koninkrijkspartners met € 1,2 mln. Ook wordt vanuit dit beleidsartikel 
het tekort op het BES-fonds aangevuld. De precieze omvang van de 
wisselkoersproblematiek is bij Slotwet bekend.  
 
Liquiditeitspositie Saba (begroting Koninkrijksrelaties IV, art 2  Bevorderen 
autonomie Koninkrijkspartners, regeling Samenwerkingsprogramma`s) 
Saba ontvangt een incidentele bijdrage van 1 mln. NAF ten behoeve van de 
liquiditeitspositie. Met de huidige wisselkoers is dat ruim € 0,5 mln.  
 
Kinderrechten (begroting Koninkrijksrelaties IV, art 2  Bevorderen autonomie 
Koninkrijkspartners, regeling Samenwerkingsprogramma`s) 
Bij Najaarsnota was vrije ruimte binnen de regeling Samenwerkingsprogramma’s 
ingezet voor wisselkoersproblematiek. Hierbij was abusievelijk geen rekening 
gehouden met de bijdrage voor borging van Kinderrechten in Caribisch Nederland 
(amendement van Laar & Segers). De gereserveerde  € 1 mln. komt nog dit jaar 
tot besteding. 
 
Vrije uitkering (begroting BES-fonds art 1.1 BES-fonds) 
Binnen het BES-fonds nemen de uitgaven voor de vrije uitkering toe als gevolg 
van de wisselkoersproblematiek. De huidige verwachting is een overuitputting van 
ongeveer € 4,5 mln. Het precieze tekort wordt bij Slotwet overgeheveld vanuit de 
begroting van Koninkrijksrelaties (IV). 
 
 
Pagina 1 van 2
