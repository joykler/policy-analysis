Kenmerk 
2015-0000753734 
Plan en beheerkosten en zakelijke lasten(begroting Wonen en Rijksdienst, art 6 
Uitvoering Rijksdienst) 
In januari wordt het boekjaar 2015 afgesloten voor wat betreft de plan en 
beheerkosten en zakelijke lasten. Dit leidt tot een overschrijding van het artikel 6 
uitvoering Rijksdienst. Bij Slotwet is de definitieve stand bekend. 
 
City deal metropoolregio Rotterdam – Den Haag (Gemeentefonds)  
De ministeries van Binnenlandse Zaken en Koninkrijksrelaties en Economische 
Zaken sloten in december 2015 een zogenaamde City Deal met de Metropoolregio 
Rotterdam — Den Haag (MRDH). Met deze City Deal beogen partijen tot een 
regionaal gedragen en gevalideerde Roadmap Next Economy voor de MRDH te 
komen. De roadmap beschrijft de acties en investeringen die nodig zijn voor een 
toekomstbestendige economie van de MRDH. Beide departementen hevelen elk € 
0,1 mln. over naar het gemeentefonds. 
 
Faciliteitenbesluit opvangcentra (Gemeentefonds) 
Enkele gemeenten ontvangen een aanvullende bijdrage op grond van het 
Faciliteitenbesluit opvangcentra. Het Ministerie van Veiligheid en Justitie hevelt 
hiertoe € 1,2 mln. over naar het gemeentefonds. 
 
Algemene uitkering (Provinciefonds) 
Ter voorkoming van een negatieve algemene uitkering is bij Noord-Brabant een 
extra verschuiving met de decentralisatie-uitkering Ontwikkel / OEM variabel 
aangebracht, zoals aangekondigd in de septembercirculaire 2015. Het betreft een 
reallocatie van €15,3 mln.   
 
De hiervoor genoemde onderwerpen hebben zich voorgedaan na de 
besluitvorming over de Najaarsnota 2015 en maken geen onderdeel uit van de 
ramingen zoals opgenomen in de Tweede Suppletoire begrotingen 2015. De 
begrotingswijzigingen die met de genoemde onderwerpen samenhangen zullen als 
onderdeel van de realisatie van de begroting 2015, in de Slotwet 2015 worden 
verwerkt. 
 
 De minister van Binnenlandse Zaken en Koninkrijksrelaties, 
 
 
 
 
dr. R.H.A. Plasterk 
 
De minister voor Wonen en Rijksdienst, 
 
 
 
 
 
drs. S.A. Blok 
 
 
Pagina 2 van 2
