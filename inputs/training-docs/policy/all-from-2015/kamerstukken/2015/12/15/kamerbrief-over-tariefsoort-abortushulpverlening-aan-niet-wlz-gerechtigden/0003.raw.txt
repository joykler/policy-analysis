Ons kenmerk 
Prestatieomschrijving Tarief in Tarief in 
874324-144516-PG 
euro’s euro’s 
 
NZa VWS 
Tweede trimester zwangerschapsafbreking € 778,17 € 778,15 
met narcose 
Tweede trimester zwangerschapsafbreking € 1.008,22 € 1.007,98 
met Prostaglandinebehandeling 
Tweede trimester zwangerschapsafbreking € 1.124,53 € 1.124,50 
met Prostaglandinebehandeling en narcose 
 
Zoals gezegd heeft de wijziging op zichzelf geen invloed op de hoogte van het 
tarief. Voor 2016 zullen de tarieven naar aanleiding van een kostenonderzoek wel 
naar beneden worden bijgesteld. Reden daarvoor is dat uit het onderzoek van 
onderzoeksbureau Significant is gebleken  dat voor behandelingen met het middel  
prostaglandine een te hoge toeslag werd gehanteerd. Deze bijstelling staat 
derhalve los van de keuze voor een vast of maximumtarief. Het  rapport van 
Significant zal, zoals alle  rapporten waarvoor VWS een organisatie opdracht heeft 
gegeven onder de Algemene Rijksinkoopvoorwaarden, binnenkort openbaar 
2
gemaakt worden op de daarvoor bestemde website . De nieuwe tarieven zullen op 
1 januari 2016 gaan gelden. 
 
De leden van de SP-fractie vragen waarom het vaste tarief niet meer past. Zij 
vragen nogmaals te onderbouwen waarom voor deze verandering van een vast 
tarief naar een maximumtarief wordt gekozen en wat er nu gaat veranderen ten 
opzichte van de huidige situatie. Ook willen deze leden weten of deze voorgestelde 
wijziging het werken voor de abortuskliniek nu simpeler of ingewikkelder maakt. 
Zij vragen daarbij in te gaan op de administratieve regeldruk die hiermee wellicht 
gepaard gaat. 
In de huidige situatie worden jaarlijks de tarieven voor prestaties in de 
abortushulpverlening voor niet Wzl-verzekerden vastgesteld door de NZa. Deze 
tarieven zijn vaste tarieven als bedoeld in artikel 50, eerste lid, onderdeel b, van 
de Wet marktordening gezondheidszorg (Wmg). Klinieken die een lager tarief 
willen dan het tarief zoals opgenomen in de beleidsregel voor abortusklinieken van 
de NZa (NZa beleidsregel BR/CU-2135) kunnen een tariefaanvraag indienen bij de 
NZa. De NZa kan dan een lager vast tarief voor die individuele kliniek vaststellen. 
Van deze mogelijkheid wordt in de praktijk vrijwel geen gebruik gemaakt, omdat 
het een procedure is die gepaard gaat met hoge administratieve lasten voor de 
abortusklinieken (en overigens ook voor de NZa). Bij een maximumtarief kan, kort 
gezegd, een zorgaanbieder een tarief in rekening brengen zolang dit maar onder 
het maximum ligt. Een zorgaanbieder is daardoor in staat om maatwerk te leveren 
wanneer de situatie daar om vraagt. Aangezien hiervoor geen aparte aanvraag bij 
de NZa vereist is – waar dit bij een vast tarief dus wel moet – dalen de 
administratieve lasten voor de abortusklinieken. Een andere reden om te kiezen 
voor wijziging van een vast tarief naar een maximumtarief, is dat hiermee wordt 
                                                
2
 https://www.rijksoverheid.nl/ministeries/ministerie-van-volksgezondheid-
welzijn-en-sport/inhoud/rapporten-ministerie-van-vws/overige-rapporten 
Pagina 3 van 8
