aangesloten bij de wijze van bekostiging die gebruikelijk is in de curatieve zorg. Ons kenmerk 
874324-144516-PG 
Vaste tarieven worden hier vrijwel niet meer gebruikt. 
 
De leden van de SP-fractie verzoeken daarnaast aan te geven wat de mogelijke 
positieve dan wel negatieve effecten zijn van de voorgestelde wijziging voor zowel 
de abortushulpverlener als de niet-Wlz-gerechtigde die een abortus wil.  
De abortusklinieken en de NZa zijn voorstander van het wijzigen van het vaste 
tarief in een maximum tarief, omdat dit he0n meer flexibiliteit biedt. De 
abortusklinieken kunnen  dan een lager tarief in rekening brengen wanneer dat 
beter aansluit op de eigen bedrijfsvoering. Ook maakt de flexibiliteit het mogelijk 
dat een abortuskliniek toch een vrouw een behandeling kan geven tegen een lager 
tarief, ook indien de vrouw niet in staat is het volledige bedrag te betalen. Een 
ander effect van de wijziging van de tarifering is – zoals reeds aangegeven - de 
daling van de administratieve lasten voor zowel de abortusklinieken als de NZa. Ik 
zie geen aanleiding negatieve effecten te verwachten.  
De leden van de SP-fractie vragen vervolgens om een onderbouwing van de reden 
waarom de minister naast een maximumtarief niet ook voorstelt een 
minimumtarief vast te stellen.  
Er is geen aanleiding om een minimumtarief in te voeren. Het ligt niet voor de 
hand dat abortusklinieken tarieven gaan hanteren die niet kostendekkend zijn. 
Vervolgens vragen deze leden of het in de voorgestelde nieuwe systematiek 
denkbaar is dat er ‘gestunt’ gaat worden met de prijzen van abortussen of dat de 
kwaliteit van de abortushulpverlening hieronder lijdt doordat de tarieven te laag 
worden vastgesteld of te ver naar beneden zakken? 
De klinieken hebben sinds enkele jaren meer verantwoordelijkheid gekregen voor 
hun eigen financiën. Ze zijn er verantwoordelijk voor dat ze financieel gezond 
omgaan met de mogelijkheid van flexibiliteit. Door de wijziging van het vast tarief 
in het maximumtarief worden qua tarifering de abortusklinieken gelijkgetrokken 
met andere sectoren in de curatieve zorg. Ik zie geen reden om te menen dat de 
abortusklinieken in zouden boeten op kwaliteit vanwege de invoering van meer 
flexibiliteit in het tarief of dat zij gaan ‘stunten’ met prijzen. Een dergelijke 
ontwikkeling valt niet waar te nemen in andere sectoren waar maximum of vrije 
tarieven gelden.  
Vervolgens vragen de leden van de SP-fractie of deze wijziging een eerste stap is 
in de richting van een soort DBC-systematiek. Indien dit zo is, willen zij weten 
welke motivatie hieraan ten grondslag ligt. Zij vragen toe te lichten of dit 
inderdaad de bedoeling is en waarom hiervoor gekozen wordt. De wijziging van 
het vast tarief in een maximumtarief is niet bedoeld als eerste stap in de richting 
van een DCB-systematiek.  
De leden van de SP-fractie vragen voorts of aangegeven kan worden hoe groot de 
financiële buffers van de abortusklinieken op dit moment zijn. Ook vragen deze 
leden waarvoor deze buffers gebruikt (gaan) worden. Met het instellen van een 
maximumtarief in plaats van een vast tarief wordt het moeilijker financiële buffers 
op te bouwen, zo vermoeden deze leden. Zij vragen hierop in te gaan. 
Iedere zorgaanbieder is verantwoordelijk voor zijn eigen financiën. Dit geldt ook 
voor de abortusklinieken. Zij zijn positief over het voornemen het vaste tarief te 
wijzigingen in een maximumtarief. De abortusklinieken hebben de mogelijkheid 
financiële buffers op te bouwen. De hoogte van de buffer verschilt per kliniek. Er is 
geen reden te verwachten dat deze mogelijkheid beduidend vermindert. Een deel 
van de buffers komt uit de gesubsidieerde abortuszorg. De buffers kunnen 
geherinvesteerd worden in de zorg of gebruikt worden om financiële tegenvallers 
op te vangen.  
Pagina 4 van 8
