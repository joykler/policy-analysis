> Retouradres Postbus 20350 2500 EJ  Den Haag 
 
Bezoekadres: 
De Voorzitter van de Tweede Kamer 
Parnassusplein 5 
der Staten-Generaal 
2511 VX  Den Haag 
T 070 340 79 11 
Postbus 20018  
F 070 340 78 34 
2500 EA Den Haag 
www.rijksoverheid.nl 
 
 
 
Ons kenmerk 
 
874324-144516-PG 
  
Uw kenmerk 
 
29 247  
 
 
Datum 15 december 2015 Bijlagen 
- 
Betreft Verslag Schriftelijk Overleg (VSO) inzake VSO  inzake Voorhangbrief 
 
wijziging tariefsoort abortushulpverlening aan niet-WLZ-gerechtigden (29214, nr. 
Correspondentie uitsluitend 
71) richten aan het retouradres 
met vermelding van de datum 
 
en het kenmerk van deze 
 
brief. 
 
Geachte voorzitter, 
 
Op 29 oktober 2015 stuurde ik een brief waarin ik mededeelde dat ik van plan ben 
de opdracht aan de NZa te geven om een maximumtarief vast te stellen voor de 
abortushulpverlening aan niet-Wlz-verzekerden (Kamerstukken II, 2015-16, 29 
214, nr. 71). De wijziging van het huidige vaste tarief in een maximumtarief is 
nodig omdat het huidige vaste tarief niet meer past binnen de nieuwe 
bekostigingssystematiek voor de abortushulpverlening. Naar aanleiding van deze 
aankondiging heeft een aantal fracties vragen gesteld. Deze vragen beantwoord ik 
in deze brief. Alvorens dat te doen, geeft ik eerst wat meer toelichting op de 
redenen voor de wijziging van het vaste tarief in het maximum tarief.  
Klinieken hebben de laatste jaren meer verantwoordelijkheid gekregen voor hun 
eigen financiën. Met de wijziging van een vast tarief naar een maximumtarief 
wordt beoogd de abortusklinieken meer flexibiliteit te geven in de tarieven die ze 
aan niet-Wlz-verzekerden vragen. Voor abortusklinieken werkt het vaste tarief 
soms belemmerend. Op grond van de Wet marktordening gezondheidszorg zijn zij 
namelijk verplicht om bij het hanteren van een prijs het vaste tarief in rekening te 
brengen. Gebeurt dit niet, dan begaan zij een economisch delict. Abortusklinieken 
willen de mogelijkheid om op flexibele wijze een lager tarief toe te kunnen passen. 
Dit kan bijvoorbeeld spelen als de financiële draagkracht van een vrouw erg laag 
is.  
Naar aanleiding van de brief vragen de leden van de PvdA-fractie of het in de 
huidige situatie zo is dat alle abortusklinieken financieel gezond zijn en deze 
verandering aankunnen? Zo ja, waar blijkt dat uit? Zo nee, waarom wordt de 
tariefwijziging dan nu doorgevoerd, zo vragen zij. De wijziging van een vast tarief 
in een maximumtarief maakt het mogelijk om een lager tarief te gebruiken. De 
klinieken staan achter deze mogelijkheid van meer flexibiliteit in de tarieven voor 
niet-wzl-verzekerden. Of een kliniek gebruik maakt van de mogelijkheid van een 
lager tarief is een vrije keuze. Zij kunnen er ook voor kiezen het maximumtarief te 
hanteren. Deze wijziging  heeft op zichzelf geen gevolgen voor de financiële 
gezondheid van de abortusklinieken.  
 
Pagina 1 van 8
