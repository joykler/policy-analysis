meer verantwoordelijkheid voor hun financiën. De klinieken kunnen enige reserve Ons kenmerk 
874324-144516-PG 
opbouwen en een gezondere bedrijfsvoering realiseren. Dit betekent ook dat 
 
tekorten niet meer door VWS zullen worden aangevuld (Tweede Kamer, 2011-12, 
33 000 XVI, nr. 169). De wijziging voor niet-Wlz-verzekerden om het vast tarief 
om te zetten in een maximumtarief past bij de verantwoordelijkheid van de 
klinieken voor hun financiën. De klinieken zijn voorstander van een flexibel tarief, 
zodat ze in voorkomende gevallen af kunnen wijken van het nu gehanteerde vaste 
tarief. De wijziging van het vaste tarief in een maximumtarief heeft niet tot doel 
dat er meer middelen beschikbaar komen voor counseling en controles. 
De leden van de ChristenUnie-fractie vragen ten slotte of ik de mening deel dat 
gesprekken bij voorkeur in een neutrale omgeving zouden moeten plaatsvinden 
om zorgvuldige counseling en besluitvorming te garanderen. Een niet-neutrale 
omgeving (zoals een abortuskliniek) zou volgens deze leden de besluitvorming 
kunnen beïnvloeden. Zij vragen of hiervoor niet meer aandacht zou moeten zijn. 
Voor mij staan de kwaliteit, de veiligheid en de zorgvuldigheid van de abortuszorg 
voorop. Zorgvuldige counseling en besluitvorming is daarin essentieel. Uit het 
rapport ‘Verantwoorde zorg in abortusklinieken, met ruimte voor verbetering’, van 
de IGZ, blijkt dat de voorlichting, counseling en nazorg goed geregeld is (p. 15). 
Het Nederlands Genootschap van Abortusartsen (NGvA) heeft in 2011 de ‘Richtlijn 
begeleiding van vrouwen die een zwangerschapsafbreking overwegen’ 
gepubliceerd. Hierin staan normen en aanbevelingen voor professionele 
begeleiding van vrouwen, zodat zij een weloverwogen besluit kunnen nemen over 
het al dan niet afbreken van de zwangerschap. Belangrijke aspecten daarin zijn 
onder meer het toetsen van de vrijwilligheid en het voorlichten over 
behandelmethodes. Ik zie geen aanleiding om te veronderstellen dat de 
counseling en de besluitvorming nu niet neutraal zouden zijn, noch om te 
veronderstellen dat hiervoor meer aandacht nodig is. 
 
De leden van de SGP-fractie vragen of de wijziging van de financiering alleen van 
toepassing is op klinieken, of ook op ziekenhuizen. Zij geven aan graag een 
overzicht te ontvangen van hoe de financiering van abortus nu geregeld is, en 
welke financieringstromen er na de beoogde aanwijzing zullen zijn. 
De tarieven zijn alleen van toepassing op abortusklinieken. Voor Wlz-verzekerden 
is de financiering geregeld op grond van de Kaderwet VWS subsidies, namelijk in 
de Subsidieregeling abortusklinieken. Niet-Wlz-verzekerden betalen de 
abortuszorg zelf rechtstreeks aan de abortuskliniek. Voor deze groep is er geen 
financieringstroom. Behandelingen in ziekenhuizen worden vergoed op grond van 
de Zorgverzekeringswet als medisch specialistische zorg. Hiervoor is een medische 
indicatie nodig. De aanwijzing brengt geen verandering in deze 
financieringssystematiek. 
De leden van de SGP-fractie geven aan graag een nadere toelichting te ontvangen 
op de stelling dat het huidige vaste tarief niet meer past binnen de nieuwe 
bekostigingssystematiek voor de abortushulpverlening. 
Zoals vermeld in reactie op de vragen van de SP-fractie heeft de NZa aangegeven 
dat een maximumtarief voor abortushulpverlening beter aansluit bij de wijze van 
bekostiging in de curatieve zorg, waar vaste tarieven vrijwel niet meer worden 
gebruikt. De wijziging van een vast tarief in een maximumtarief maakt voorts 
meer flexibiliteit mogelijk. Hierdoor kunnen de abortusklinieken betreffende 
tarieven laten aansluiten op hun eigen bedrijfsvoering. Omdat voor verlaging van 
het tarief geen aanvraag nodig is bij de NZa worden bovendien de administratieve 
lasten verlaagd. 
Pagina 7 van 8
