voor verantwoordelijk dat de kosten van aan hen verleende medische zorg worden Ons kenmerk 
874324-144516-PG 
betaald. Indien zij niet in staat blijken de rekening te betalen, kunnen 
 
zorgaanbieders onder omstandigheden een beroep doen op een in de Zvw 
opgenomen bijdrageregeling, die geldt voor zowel Zvw- als Wlz-zorg. De 
ontheffing die gemoedsbezwaren hebben op grond van artikel 64 van de Wet 
financiering sociale verzekeringen (Wfsv) wijkt in de Wlz niet af van de AWBZ. 
Gemoedsbezwaarden hoeven zich niet zelf in te schrijven. Ook de uitzondering 
voor militairen die via Defensie zijn verzekerd, wordt in de Wlz op dezelfde wijze 
geregeld als in de AWBZ. De Wlz is niet van toepassing op Caribisch Nederland 
(Bonaire, St. Eustatius en Saba, tezamen ook wel de BES-eilanden genoemd). 
Caribisch Nederland heeft namelijk een eigen zorgverzekering die zowel de 
curatieve als de langdurige zorg omvat en is toegespitst op de specifieke situatie 
van de eilanden. Dit is geregeld in het Besluit zorgverzekering BES. Een Wlz-
gerechtigde is een Wlz-verzekerde die recht heeft op Wlz-zorg. Niet iedere Wlz 
verzekerde heeft ook recht op Wlz-zorg. Voor Wlz-zorg heeft een Wlz-verzekerde 
een indicatiestelling van het CIK nodig. Met niet Wlz-gerechtigde wordt in de 
voorhangbrief niet Wlz-verzekerde bedoeld. 
De leden van de ChristenUnie-fractie vragen voorts of de minister inzicht kan 
geven in het aantal gedeclareerde verrichtingen over 2014 van niet-Wlz-
verzekerden? Voor welk bedrag werd in dat jaar totaal gedeclareerd? 
Niet-Wlz-verzekerden betalen zelf rechtstreeks aan de abortusklinieken voor de 
abortushulpverlening. Het aantal behandelingen van vrouwen die niet in 
aanmerking komen voor de subsidieregeling (tegenwoordig niet Wlz-verzekerden) 
besloeg in 2013 ongeveer 12% van het totaal aantal behandelingen. Over 2014 
zijn geen volledige onderzoeksgegevens bekend. 
Deze leden willen voorts weten of zij het goed begrepen hebben dat er voor de 
Wlz-verzekerden niets wijzigt en of ik niet voornemens ben ook voor deze groep 
iets te wijzigen. De leden hebben goed begrepen dat de wijziging van een vast 
tarief in een maximum tarief alleen betrekking heeft op de niet-Wlz-verzekerden. 
Voor de Wlz-verzekerden is de financiering van de abortuszorg op grond van de 
Kaderwet VWS-subsidies geregeld, en wel  in de Subsidieregeling 
abortusklinieken. Behandelingen in ziekenhuizen worden vergoed op grond van de 
Zorgverzekeringswet als medisch specialistische zorg. 
De leden van de ChristenUnie-fractie vragen voorts naar het effect op het aantal 
verrichtingen door wijziging van de tariefsoort? Welk effect wordt verwacht op het 
totale budget aan hulpverlening bij het afbreken van zwangerschap? Krijgen de 
abortusklinieken middels deze wijziging per saldo meer of minder financiële 
middelen bij gelijk aantal verrichtingen? 
De maximumtarieven zullen op dezelfde wijze worden berekend als de huidige 
vaste tarieven. Er is geen verplichting om een lager tarief te gebruiken. Zij kunnen 
– rekening houdend met hun eigen financiële verantwoordelijkheid voor de 
bedrijfsvoering - ervoor kiezen om gebruik te maken van de mogelijkheid een 
lager tarief te gebruiken of om dit niet te doen. Ik verwacht dat de invoering van 
de maximumtarieven vrijwel geen effect zal hebben op het aantal behandelingen 
en het totale budget aan hulpverlening.   
Deze leden willen daarnaast weten wat ik hoop te bewerkstelligen als 
abortusklinieken zelf meer verantwoordelijkheid krijgen over hun eigen middelen? 
Ligt er ook een zorginhoudelijk argument ten grondslag aan deze wijziging? Is het 
de verwachting dat er meer middelen beschikbaar zullen zijn voor counseling en 
controles, zo vragen zij? 
Zoals ook aangegeven bij de beantwoording van de vragen van de SP-fractie, is 
Pagina 6 van 8 
de subsidieregeling aangepast. De abortusklinieken hebben sinds enkele jaren
