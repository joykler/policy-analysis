De leden van deze fractie vragen zich daarnaast af of het uiteindelijk de bedoeling Ons kenmerk 
874324-144516-PG 
is dat de abortusklinieken hun eigen broek gaan ophouden. Zij vragen waarom dit 
 
de weg is waar ik voor kies. 
Sinds enkele jaren dragen de abortusklinieken meer verantwoordelijkheid voor 
hun eigen financiën. De subsidieregeling is enkele jaren geleden aangepast om 
het mogelijk te maken dat klinieken enige reserve op kunnen bouwen die kan 
worden geherinvesteerd in de zorg. Ook maken buffers het mogelijk financiële 
tegenvallers op te vangen. Op die manier kunnen de klinieken een gezondere 
bedrijfsvoering realiseren. De verantwoordelijkheid van de abortusklinieken strekt 
zich ook uit tot de abortushulpverlening aan niet-Wlz-verzekerden. Het 
maximumtarief komt tegemoet aan de wens van de abortusklinieken om meer 
flexibiliteit te hebben in het tarief voor niet-Wlz-verzekerden. Tegen deze 
achtergrond meen ik dat het maximumtarief en de flexibiliteit die daarmee 
gepaard gaat beter past in de nieuwe bekostigingssystematiek voor 
abortushulpverlening dan een vast tarief.  
De leden van de SP-fractie willen voorts weten of er geïnventariseerd is wat de 
abortusklinieken zelf van het voorliggende voornemen vinden en wat hun reacties 
waren. Genoemde leden vragen daarom om deze reacties uitgebreid (inclusief 
eventueel genoemde voordelen en bezwaren) weer te geven en van commentaar 
te voorzien. Zijn er daarnaast ook andere partijen die op het voorstel hebben 
gereageerd, zo vragen zij. 
De mogelijkheid van meer flexibiliteit komt tegemoet aan de behoefte die 
klinieken hebben geuit. Er zijn geen bezwaren geuit door de klinieken, noch door 
anderen. Ook de NZa is positief over het maximumtarief, onder meer vanwege de 
verlaging van de administratieve lasten.  
Tevens vragen deze leden wanneer een voorstel van de Nederlandse 
Zorgautoriteit wordt verwacht.  
Nadat ik de aanwijzing heb gegeven aan de NZa, zal de NZa de maximumtarieven 
voor 2016 vaststellen. 
 
De leden van de ChristenUnie-fractie vragen uiteen te zetten wat het verschil is 
tussen niet-Wlz-gerechtigden en niet-Wlz-verzekerden en waarom deze 
terminologie door elkaar gebruikt wordt in de brief. Zij vragen wie tot de groep 
niet-Wlz-verzekerden (gerechtigden) behoort en wie tot de groep wel-Wlz-
verzekerden. Voorts vragen zij hoe groot de groep niet-Wlz-verzekerden is. 
De leden van de SGP-fractie stellen soortgelijke vragen. Zo willen zij graag horen 
wie er onder de doelgroep ‘niet Wlz-verzekerden’, valt. Zijn dit bijvoorbeeld 
mensen die vanuit het buitenland komen, en hier een abortus ondergaan, of 
vallen hier nog andere mensen onder? Voorts vragen zij – evenals de leden van de 
ChristenUnie - of er een inhoudelijk verschil is tussen niet-Wlz-gerechtigden en 
niet-Wlz-verzekerden, of is dit een andere aanduiding van hetzelfde begrip, zo 
vragen zij. 
De kring van Wlz-verzekerden bestaat uit iedereen die in Nederland woont of 
buiten Nederland woont, maar in Nederland werkt en aan de loonbelasting 
onderworpen is. Iemand die daartoe behoort, is automatisch verzekerd voor de 
Wlz, ongeacht of die verzekerde dat wil of niet. Hierop gelden enkele 
uitzonderingen, zoals buitenlandse diplomaten en ambtenaren, en personeel van 
volkenrechtelijke organisaties. Andersom zijn er personen die in het buitenland 
wonen en toch onder de Nederlandse wetgeving vallen, zoals Nederlandse 
ambtenaren in het buitenland en tijdelijk buiten Nederland studerenden. Verder 
zijn vreemdelingen die illegaal of zonder verblijfsvergunning legaal in Nederland 
Pagina 5 van 8 
verblijven uitgesloten van de Wlz-verzekering. Zij zijn er in eerste instantie zelf
