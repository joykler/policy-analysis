voor een bacheloropleiding die in het daarop volgende studiejaar start, recht heeft op 
deelname aan door de instelling met betrekking tot die opleiding te organiseren 
studiekeuzeactiviteiten, waarna een studiekeuzeadvies wordt uitgebracht. Het 
instellingsbestuur kan deelname verplicht stellen. Wanneer dan zonder geldige reden 
niet aan de studieactiviteiten wordt deelgenomen, kan het instellingsbestuur besluiten 
de inschrijving van de (aspirant) student te weigeren. Indien een (aspirant) student zich 
na 1 mei voor een bacheloropleiding aanmeldt, kan het instellingsbestuur de inschrijving 
weigeren of de aspirant student verplichten deel te nemen aan de studiekeuze-
activiteiten waarna een studiekeuzeadvies volgt. Is dat studiekeuzeadvies negatief, dan 
kan het instellingsbestuur de inschrijving weigeren.  
Voor de (aspirant) student met een diploma van een buitenlandse vooropleiding geldt nu 
nog een uitzondering op voorgaande regeling. Voor deze betrokkene geldt ook dat hij 
zich uiterlijk op 1 mei aanmeldt, maar hij heeft geen recht op studiekeuzeactiviteiten en 
hij kan daartoe ook niet verplicht worden. Meldt deze aspirant student zich na 1 mei 
aan, dan kan hem de toegang niet worden geweigerd. Hij kan ook niet worden verplicht 
om aan studiekeuzeactiviteiten mee te doen.  
In de Wet Kwaliteit in verscheidenheid hoger onderwijs is dus de keuze gemaakt om de 
aspirant student met een buitenlandse vooropleiding anders te behandelen dan die met 
een Nederlandse vooropleiding. Enerzijds omdat de (aspirant) student met een 
buitenlandse vooropleiding alvorens naar Nederland te komen zich in de regel goed laat 
informeren over opleidingen waardoor hij een weloverwogen keuze maakt voor een 
opleiding en omdat er voor deze (aspirant) studenten vaak al aparte toelatings-
procedures worden gehanteerd door de hogeronderwijsinstellingen. Anderzijds werd het 
niet redelijk geacht van deze aspirant studenten te eisen dat zij naar Nederland komen 
om studiekeuzeactiviteiten bij te wonen en tegelijkertijd van de instellingen niet kan 
worden gevraagd dat zij voor studenten uit allerlei landen een werkbare alternatieve 
studiekeuzeactiviteit hebben.  
In de praktijk blijken deze veronderstellingen en uitgangspunten niet altijd juist te zijn. 
In Nederland wonen ook studenten met een buitenlandse vooropleiding en in het 
buitenland wonen studenten met een Nederlandse vooropleiding. Bij instellingen in de 
grensstreken lopen deze verschillen nog extra door elkaar waardoor voor een 
verschillende behandeling vaak de logica ontbreekt. Ervan uitgaande dat deelname aan 
studiekeuzeactiviteiten in het belang is van elke student, geven de nieuwe inzichten 
aanleiding om met deze wetswijziging te regelen dat (aspirant) studenten met een 
diploma van een buitenlandse vooropleiding onder hetzelfde regime vallen als de 
(aspirant) student met een Nederlands diploma. 
De afstand hoeft daarbij geen rol te spelen. De wet bepaalt nu al dat het 
instellingsbestuur in de nadere regels ter uitvoering van de regels met betrekking tot de 
studiekeuzeactiviteiten voor aspirant studenten afkomstig uit de openbare lichamen 
Bonaire, Sint Eustatius en Saba onderscheidenlijk Aruba, Cura√ßao en Sint Maarten 
zodanige voorzieningen treft dat zij kunnen deelnemen aan de studiekeuzeactiviteiten 
zonder dat hun fysieke aanwezigheid op de instelling vereist is. Deze benadering geldt 
nu voor alle (aspirant)studenten. De instelling dient voorzieningen in het leven te roepen 
voor het geval dat de fysieke aanwezigheid van studenten bij de studiekeuzeactiviteiten 
tot overwegende bezwaren leidt.  
Differentiatie is daarbij mogelijk, zowel naar aard als naar groepen (aspirant) studenten. 
Veel universiteiten en hogescholen hanteren op dit moment een digitale vragenlijst als 
(onderdeel van) de studiekeuzeactiviteit(en). Die kan overal ter wereld worden ingevuld, 
eventueel aangevuld met een passende andere studiekeuzeactiviteit zoals een 
telefoongesprek. Voor kandidaten met een Nederlandse vooropleiding en kandidaten met 
een buitenlandse vooropleiding zal voortaan dus hetzelfde regime gelden. Dit betekent 
dat de kandidaat met een buitenlandse vooropleiding ook recht op een 
studiekeuzeactiviteit krijgt bij aanmelding op uiterlijk 1 mei en verplicht kan worden de 
16 
ID6751.K-1
