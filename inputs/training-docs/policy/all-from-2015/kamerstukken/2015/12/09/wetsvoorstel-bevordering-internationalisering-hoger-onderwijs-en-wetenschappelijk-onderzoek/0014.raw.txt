getuigschrift van de Nederlandse instelling als hij of zij de gevolgde opleiding met goed 
gevolg heeft afgerond, ook al is deze opleiding deels in het buitenland gevolgd. In dit 
wetsvoorstel wordt ook voor de double of multiple degree een bijzonder 
collegegeldregime voor gezamenlijke programma’s geregeld.  
 
d. Als een of meer Nederlandse instellingen een gezamenlijk programma verzorgen met 
een of meer buitenlandse instellingen is het sluiten van een overeenkomst verplicht. In 
de overeenkomst moet een aantal zaken worden geregeld, waaronder het collegegeld, 
de inschrijving en de wijze van graadverlening. Het is aan de instellingen om te bepalen 
wat ze nog meer willen regelen. Gedacht kan worden aan eisen van reciprociteit. De 
overeenkomst is vereist omdat de student zo meer duidelijkheid wordt geboden en 
omdat de instellingsaccountant moet kunnen toetsen of de vaststelling van een 
collegegeld lager dan het wettelijk collegegeld (zie hierna onder g) rechtmatig is. Dit 
wordt ook geregeld in het controleprotocol. 
 
e. Waar het de verantwoordelijkheid voor de naleving van de wettelijke voorschriften 
betreft zijn de geldende bepalingen geactualiseerd. Voor de naleving van de 
belangrijkste wettelijke voorschriften bestaat tussen Nederlandse instellingen een 
gezamenlijke verantwoordelijkheid. De na de Wet versterking besturing tot stand 
gekomen hoger onderwijsvarianten zoals de “tracks” (artikel 7.9b; Wet Ruim baan voor 
talent), het versnelde traject (artikel 7.8a; Wet kwaliteit in verscheidenheid hoger 
onderwijs) en het Ad-programma (artikel 7.10b; Wet kwaliteit in verscheidenheid hoger 
onderwijs), zijn in deze nieuwe bepaling meegenomen.  
 
f. Er wordt een bijzondere regeling geboden voor de inschrijving van studenten. Het 
komt erop neer dat de Nederlandse instelling de student die deelneemt aan een joint 
programme met een of meer buitenlandse instellingen, kan verplichten zich gedurende 
de gehele periode van de internationale gezamenlijke opleiding, afstudeerrichting, of Ad-
programma in te schrijven aan de desbetreffende Nederlandse instelling. Deze nieuwe 
bevoegdheid voor de instelling strekt ertoe de administratieve lasten van in- en 
uitschrijven te beperken. De tussentijdse statuswijzigingen zijn voor de 
onderwijsadministratie onnodig belastend. Een doorlopende inschrijving voor studenten 
die een joint programme volgen wordt ook bepleit in de tussenrapportage project 
stimulering joint degrees 2012 van de VSNU (bijlage bij Kamerstukken II 2013/14, 33 
824, nr. 1) omdat studenten daarmee toegang hebben tot alle onderwijsvoorzieningen 
en omdat daarmee de druk op ondersteunende diensten vanwege uitzonderingen 
minimaal is.  
 
g. Er is een bijzonder collegegeldregime vastgesteld. Op dit moment werkt het voor 
zowel de joint degree als de double/multiple degree met name belemmerend en remt 
het de internationalisering af dat het in Nederland wettelijk niet is toegestaan met 
«gesloten beurzen» te werken. Als een student zich bij een Nederlandse instelling 
inschrijft voor een opleiding is hij of zij altijd collegegeld verschuldigd, ook als er sprake 
is van een gezamenlijk programma. Als de student voor het volgen van (een deel van) 
een opleiding in Nederland collegegeld verschuldigd is en ook voor het volgen van 
onderwijs in het land waar de samenwerkende instelling is gevestigd, kan het volgen van 
een gezamenlijk programma een kostbare aangelegenheid worden. Dat kan voor de 
student aanleiding zijn het programma niet te volgen. Het is internationaal zeer 
gebruikelijk om uitwisseling met gesloten beurzen te laten plaatsvinden, waarbij geen 
collegegeldverplichting bestaat bij de buitenlandse “partnerinstelling”, waar de student 
zich inschrijft nadat hij zich heeft ingeschreven bij de instelling in zijn eigen land. 
Daarom wordt voorgesteld de WHW zodanig te wijzigen dat speciaal voor deze 
opleidingsvorm (joint programmes) een bijzonder collegegeldregime wordt 
14 
ID6751.K-1
