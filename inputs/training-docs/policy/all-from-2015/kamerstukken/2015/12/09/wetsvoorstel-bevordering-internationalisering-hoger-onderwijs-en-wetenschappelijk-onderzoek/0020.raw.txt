aan universiteiten. Er is een vijfjaarlijkse audit van de kwaliteit van de PhD opleiding en 
Associate professors kunnen optreden als promotor. 
In Frankrijk mogen alleen hoogleraren (full professors) als promotor optreden, waarbij 
er een uitzondering is voor zogeheten “Maître de conférence HdR”. Dit zijn onderzoekers 
in een vergelijkbare positie als de universitaire hoofddocent, met een “habilitatie” om op 
te treden als promotiebegeleider. De habilitatie was vroeger een “tweede proefschrift” 
(Thèse d’Etat) en is tegenwoordig gebaseerd op een Mémoire waarin de kandidaat haar 
of zijn academisch traject presenteert, inclusief publicaties en onderzoeksprogramma. 
In Oostenrijk verschilt het per universiteit of wetenschappelijke stafleden - in posities 
equivalent aan een positie van universitaire hoofddocent– promotor of eerste begeleider 
kunnen zijn. In de meeste universiteiten is een habiliation een vereiste. Sommige 
universiteiten zijn overgestapt naar een tenure-tracksysteem, waarbij de tenure-
beoordeling van belang is.  
In Zwitserland kunnen universiteiten afwijkende regels hebben per kanton, maar zijn de 
verschillen klein. Voor de Universiteit van Lausanne geldt dat de hoogleraar 
verantwoordelijk is voor de kwaliteit van het proefschrift. Er is een proefschriftcommissie 
met ten minste een andere hoogleraar van de faculteit als lid en een externe 
wetenschapper. Associate professors en de zogeheten MER (maître d’enseignement et 
de recherche) kunnen ook optreden als promotor. 
 
De vergelijking levert op hoofdlijnen het volgende beeld op.  
In alle onderzochte landen ligt, evenals in Nederland, de verantwoordelijkheid voor de 
organisatie van de promotie bij de universiteit of een universitair orgaan. De universiteit 
of het daartoe aangestelde orgaan beslist wie op kan treden als promotor. In veel landen 
kunnen ook niet-hoogleraren optreden als promotor, mits deze persoon voldoet aan een 
aantal eisen, zoals vastgelegd in het reglement van de universiteit, faculteit of 
onderzoeksschool. Zo moet de promotor bijvoorbeeld lid zijn van de wetenschappelijke 
staf, zelf een doctorsgraad en voldoende onderzoekservaring hebben. Concluderend kan 
worden gezegd dat deze landen een universitair onderzoekssysteem met een 
vergelijkbare geschiedenis en ontwikkeling hebben als het Nederlandse systeem. Gelet 
op de concurrentiepositie van Nederland met deze landen op het gebied van 
aantrekkelijkheid voor onderzoekers binnen en buiten de Europese Research Area is het 
van belang dat ook in het Nederlandse universitaire onderzoekssysteem een level 
playing field voor onderzoekers bestaat. Dat wil zeggen dat niet alleen anderen dan 
hoogleraren als promotor kunnen optreden, maar dat ook de kwaliteit van een promotie 
binnen het stelsel wordt gewaarborgd. In Nederland is die waarborgfunctie toegewezen 
aan het college voor promoties. 
 
Uit het voorgaande blijkt dat de Nederlandse wetgeving ten opzichte van het buitenland 
zeer terughoudend is met het toekennen van het promotierecht. Daardoor kunnen 
Nederlandse onderzoekers soms op een relatieve achterstand ten opzichte van 
buitenlandse onderzoekers van gelijkwaardig niveau verkeren, louter dus vanwege het 
niet kunnen optreden als eindverantwoordelijke voor een promotie. De buitenlandse 
onderzoekers met promotor-ervaring kunnen namelijk een voorsprong hebben bij het 
solliciteren naar hoogleraarsfuncties, doordat zij aantoonbare zelfstandigheid en 
eindverantwoordelijkheid in de begeleiding van promovendi kunnen aanvoeren. Anders 
dan in het buitenland, wordt in Nederland het dissertatie-onderzoek toegeschreven aan 
de promotor (hoogleraar) en niet aan de daadwerkelijke begeleider. Ook wordt het in de 
zware competitie voor internationale middelen voor onderzoek, zoals bijvoorbeeld van 
de European Research Council, steeds belangrijker om eindverantwoordelijkheid voor 
een promotieproject te kunnen aantonen bij de afweging om beurzen te verlenen. 
Nederlandse onderzoekers kunnen dus nadeel ervaren in deze competitie voor 
financiering van hun onderzoek, als hun betrokkenheid bij het promoveren beperkt blijft 
20 
ID6751.K-1
