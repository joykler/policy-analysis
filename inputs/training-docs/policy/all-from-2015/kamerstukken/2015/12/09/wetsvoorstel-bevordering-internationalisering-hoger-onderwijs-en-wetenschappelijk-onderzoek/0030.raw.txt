In artikel 7.32 is de mogelijkheid opgenomen om studenten per de eerste van de maand 
voorafgaand aan het tijdstip van feitelijke inschrijving in te schrijven. Hiermee wordt 
tegemoet gekomen aan de administratieve processen bij hoger onderwijsinstellingen. Bij 
ministeriÃ«le regeling zal de hiervoor bedoelde bevoegdheid kunnen worden beperkt in 
verband met de peildatum die geldt voor de telling van ingeschreven studenten ten 
behoeve van de bekostiging. Dit om mogelijke inschrijvingsfraude tegen te gaan.  
 
Artikel I, onderdeel N (artikel 7.46) 
 
Dit betreft een technische aanpassing in verband met de wijziging van artikel 7.3c 
(aanpassing verwijzing). 
 
Artikel I, onderdeel O (artikel 7.48) 
 
In beginsel mogen instellingen studenten niet vrijstellen van het betalen van collegegeld. 
Dat is ondoelmatig. Deze wijziging beoogt te regelen dat het lager vaststellen van het 
collegegeld in geval van gezamenlijk onderwijs niet als ondoelmatig wordt 
gekwalificeerd. 
 
Artikel I, onderdeel P (artikel 7.51d) 
 
Deze wijziging beoogt het mogelijk te maken dat instelling de middelen van het 
Profileringsfonds ook mogen aanwenden om beurzen voor onderwijs in het buitenland te 
verstrekken. In het algemeen deel van de toelichting is op de wenselijkheid daarvan in 
gegaan. 
 
Artikel I, onderdelen Q, R, S en T (artikel 9.33; artikel 9.33a; artikel 10.20; artikel 
10.20a) 
 
Het betreft hier technische aanpassingen, te weten, het verbeteren van onjuiste 
verwijzingen. 
 
Artikel II Wijziging van de Wet Kwaliteit in verscheidenheid hoger onderwijs 
 
Voorgesteld wordt om artikel I, onderdeel AX, van de Wet Kwaliteit in verscheidenheid 
hoger onderwijs op twee onderdelen te wijzigen. In het eerste lid van artikel 7.53 wordt 
na de tweede volzin een derde volzin toegevoegd en in het zesde lid, vervalt de tweede 
volzin.  
Onderdeel AX is nog niet in werking getreden, omdat er -voordat de centrale gewogen 
lotingsprocedure kan worden afgeschaft - door de instellingen nog maatregelen in de 
sfeer van de uitvoerbaarheid moeten worden getroffen. Het nieuwe selectieregime is 
voorzien voor het studiejaar 2017-2018.  
In artikel 7.53, eerste lid, wordt instellingsbesturen de mogelijkheid gegeven om per 
opleiding een maximum aantal studenten vast te stellen dat voor de eerste maal kan 
worden ingeschreven voor de propedeutische fase van de desbetreffende opleiding. 
Sinds de wijziging van de WHW in verband met de introductie van de bachelor-
masterstructuur in 2000, is de propedeutische fase echter niet meer verplicht. Het is 
evident niet de bedoeling dat slechts opleidingen die een propedeutische fase kennen 
een numerus fixus zouden kunnen instellen. Het is dan ook wenselijk deze kennelijke 
vergissing te herstellen. 
De andere wijziging betreft het volgende. Bestaande opleidingen kunnen in het kader 
van een numerus fixus tot 1 december het maximum aantal studenten doorgeven, 
terwijl nieuwe opleidingen tot 1 april de tijd krijgen. Laatstbedoelde termijn conflicteert 
30 
ID6751.K-1
