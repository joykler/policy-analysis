opleiding aan een buitenlandse instelling kan daarom niet worden beschouwd als een 
tweede inschrijving op grond waarvan vrijstelling van het wettelijk collegegeld geldt.  
In geval van een joint programme is de instelling overigens bevoegd (en dus niet 
verplicht) een lager of geen collegegeld te vragen. Ook dat is een verschil met de 
regeling van artikel 7.48. Het voorgaande neemt niet weg dat de regering zorgvuldig en 
tijdig zal bezien of de bekostigingsvoorschriften van het Uitvoeringsbesluit WHW 2008 
nog wel correct aansluiten op de gewijzigde wettekst. 
 
Daarnaast heeft DUO een aantal (andere) wetstechnische adviezen gegeven. Deze zijn 
verwerkt in hetzij de artikelsgewijze toelichting hetzij in het wetsvoorstel zelf. 
 
De Auditdienst van het Rijk (ADR) is gevraagd het wetsvoorstel te toetsen op financiële 
rechtmatigheid. De ADR ziet vanuit financieel opzicht geen problemen voor de 
handhaafbaarheid van het wetsvoorstel. 
 
8.4 Privacy Impact assessment 
 
Er is een Privacy Impact Assessment Rijksdienst (PIA) uitgevoerd ten 
aanzien van wetsvoorstel. Dat assessment heeft de volgende 
informatie opgeleverd. Het wetsvoorstel betreft onder meer het gebruik van een 
bestaand databestand van DUO en de instellingen voor een aanvullend doel (uitbreiding 
studiekeuzeactiviteiten voor studenten met een buitenlandse vooropleiding). 
De gegevens van de studenten die onder de wetswijziging komen te vallen worden op dit 
moment al bijgehouden door DUO. In de informatiesystemen van DUO staan de 
volgende gegevens geregistreerd: 
- het aantal studenten dat ingeschreven is in een opleiding; 
- of een student collegegeld heeft betaald; 
- of aan een student een graad is verleend. 
Met deze gegevens kan DUO bepalen of een student aanspraak maakt op wettelijk 
collegegeld en of de instelling bekostiging ontvangt. Deze gegevens zijn dus 
beleidsmatig en technisch direct van belang en onontbeerlijk voor het bereiken van de 
beleidsdoelstelling. 
Studenten zijn ermee bekend dat bij inschrijving in het bekostigde hoger onderwijs hun 
inschrijving en diploma bij DUO worden geregistreerd. Studenten schrijven zich in via 
een geautomatiseerd systeem, Studielink, waar direct duidelijk is waarom hun gegevens 
gevraagd worden, namelijk inschrijving voor een opleiding in het hoger onderwijs. Er 
worden als gevolg van dit besluit geen bijzondere (gevoelige) persoonsgegevens 
verwerkt. 
 
8.5 Financiële gevolgen 
 
Er zijn geen gevolgen voor de rijksbegroting. Met het Holland Scholarship programma 
dat per september 2015 is gestart, zijn middelen beschikbaar gesteld voor studenten die 
buiten Nederland hoger onderwijs wensen te volgen. 
 
Artikelen 
 
Artikel I, onderdeel A (artikel 2.9) 
 
Als gevolg van de wet Kwaliteit in verscheidenheid hoger onderwijs is artikel 7.50 
gewijzigd. Dat artikel betreft de inschrijvingsafhankelijke financiële bijdragen van 
studenten. De verwijzing in artikel 2.9, eerste lid, naar dat gewijzigde artikel 7.50 is bij 
26 
ID6751.K-1
