In het tweede lid is geregeld dat een student die een gezamenlijk programma met een 
of meer buitenlandse instellingen wil volgen, verplicht kan worden zich onafgebroken bij 
de Nederlandse instelling of instellingen in te schrijven. Het is aan de instelling om dit te 
bepalen. De tussentijdse statuswijzigingen (in- en uitschrijving van de student) kunnen 
voor de onderwijsadministratie te belastend zijn. Er kunnen echter redenen zijn niet te 
kiezen voor onafgebroken inschrijving van de student aan de Nederlandse instelling. De 
instelling dient over de inschrijving in een overeenkomst afspraken te maken met 
buitenlandse instellingen. Zie artikel 7.3c, vijfde lid.  
Met artikel 7.3e wordt dus zowel tegemoet gekomen aan de student als aan de 
betrokken instellingen. 
 
Artikel 7.3f 
In dit artikel is geregeld dat instellingen in geval van samenwerking met een 
buitenlandse instelling bevoegd zijn het collegegeld op nihil te stellen dan wel lager vast 
te stellen dan het bedrag van het wettelijk collegegeld. In het algemeen deel van de 
toelichting is hier reeds op ingegaan.  
 
Artikel I, onderdeel E (artikel 7.10a) 
 
Artikel 7.10a betreft uitsluitend de graden Bachelor en Master en dus niet de graden 
Associate degree (dat is geregeld in artikel 7.10b) of Doctor (dat is geregeld in artikel 
7.18). Omwille van de vindbaarheid van de toepasselijke wettelijke voorschriften is het 
kopje boven artikel 7.10a daarom verduidelijkt. Het betreft hier een technische 
wijziging. 
 
Artikel I, onderdeel F (artikel 7.11) 
 
Ook voor de bevoegdheden van de examencommissie geldt dat ondubbelzinnig moet 
vaststaan dat de examencommissie bevoegd is in samenwerking met andere instellingen 
een gezamenlijk getuigschrift uit te reiken. 
Het tweede lid, onderdeel f, is aangepast in verband met de nieuwe regeling voor 
gezamenlijk onderwijs. Het betreft hier een technische aanpassing. 
 
Artikel I, onderdeel G (artikel 7.12b) 
 
Het betreft hier een technische wijziging (aanpassing verwijzing). 
 
Artikel I, onderdeel H (artikel 7.18) 
 
In het algemeen deel van de memorie van toelichting is aangegeven waarom het 
wenselijk is dat op grond van promotie ook de graad Doctor of Philosophy kan worden 
verleend. Artikel 7.18, eerste en zesde lid, zijn in verband hiermee aangepast. Deze 
aanpassingen bevorderen de internationalisering van het hoger onderwijs. Hierop is in 
het algemeen deel van de memorie van toelichting ingegaan. In het huidige tweede lid is 
in het verleden een redactionele fout geslopen (“die: a. aan wie”). Dat is gecorrigeerd. 
In het vierde lid is tot uitdrukking gebracht dat ook anderen dan hoogleraren als 
promotor kunnen worden aangewezen.  
 
Artikel I, onderdeel I (artikel 7.19a) 
 
Om mogelijke verwarring met de inhoud van de artikelen 7.10a en 7.10b weg te nemen 
is het kopje van artikel 7.19a gepreciseerd. Artikel 7.19a gaat niet over (verlening van) 
28 
ID6751.K-1
