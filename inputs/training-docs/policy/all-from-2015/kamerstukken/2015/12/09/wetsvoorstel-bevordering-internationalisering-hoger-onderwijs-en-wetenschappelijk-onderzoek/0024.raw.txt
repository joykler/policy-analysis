Een universiteit vraagt om een nadere toelichting op de gezamenlijke graadverlening 
met name of deze inclusief of exclusief de toevoegingen (of Arts, of Science, of Laws) is 
geregeld.  
In het wetsvoorstel is een en ander als volgt geregeld. Binnen Nederland moet bij een 
joint degree één getuigschrift en één (gelijknamige) graad worden verleend. Het gaat 
daarbij om de graden die in de WHW worden geregeld: Bachelor, Master, Ad, Doctor of – 
als gevolg van het wetsvoorstel – PhD. Indien een Nederlandse instelling samenwerkt 
met een buitenlandse instelling, is in het wetsvoorstel geregeld dat die instellingen in 
hun overeenkomst de wijze van graadverlening moeten regelen.  
De universiteit stelt dat de gelijkstelling van de graad Doctor aan de graad PhD 
impliceert dat de namen van de graad identiek moeten zijn om een joint degree af te 
geven.  
De regering ziet dat als volgt. In het kader van het Bologna-verdrag is de 
bachelor/master-structuur ingevoerd. Het merendeel van de landen in de EHEA hanteert 
de graden Bachelor en Master. Dat kan in geval van een joint degree met een 
buitenlandse instelling dus amper problemen opleveren. Bij een joint degree met een 
buitenlandse instelling kunnen vanwege verschillende nationale regelgevingen de 
benamingen van de nationale toevoegingen echter wel verschillen. Daarom wordt aan de 
toevoegingen aan de graden in dit wetsvoorstel niet de eis van gelijkluidendheid gesteld. 
Dat de regering in dit wetsvoorstel expliciet de graad Doctor gelijk stelt aan de graad 
PhD, is met het voorgaande niet in tegenspraak, omdat op dat niveau (betrokkene is 
gepromoveerd) internationaal slechts twee soorten graden bestaan: Doctor of PhD.   
 
Namens een hogeschool is ingebracht dat de gewijzigde regeling voor 
studiekeuzeactiviteiten tegemoet komt aan haar wensen. Deze hogeschool wil namelijk 
studenten met een buitenlandse vooropleiding bij studiekeuzeactiviteiten op dezelfde 
wijze behandelen als studenten met een Nederlandse vooropleiding. Dit strookt volgens 
deze hogeschool met de wijze waarop zij studenten decentraal selecteert bij opleidingen 
met een capaciteitsbeperking. Beide groepen studenten worden daarbij op dezelfde 
manier behandeld.  
 
Een andere hogeschool vraagt of niet in de wettelijk voorgeschreven overeenkomst het 
minimaal en maximaal door de student te behalen aantal te behalen European Credit 
Transfer System (ECTS)-punten geregeld dient te worden, om duidelijk te maken dat het 
gaat om een joint programme of track.  
De regering volgt dit voorstel niet. Immers, niet elke instelling zal dit in een 
overeenkomst willen regelen. Instellingen zijn vrij tal van zaken te regelen; in de wet 
worden alleen de meest elementaire zaken genoemd die in de overeenkomst geregeld 
dienen te worden. 
 
Een hoogleraar heeft aangegeven dat het wetsvoorstel tegemoet komt aan de wensen 
uit de praktijk. Ten aanzien van de wijziging inzake het ius promovendi is een andere 
hoogleraar een uitgesproken tegenstander. Het zou volgens hem onder meer niet 
waarschijnlijk zijn dat er in de praktijk veel behoefte bestaat om het promotierecht uit te 
breiden. 
De regering is ervan overtuigd dat die behoefte wel bestaat. Die wens is namelijk 
duidelijk onderschreven door De Jonge Akademie, zo bleek bij de totstandkoming van de 
Wetenschapsvisie. Voor verdere toelichting op dit onderdeel van het wetsvoorstel 
verwijst de regering naar de memorie van toelichting.  
 
Tenslotte zijn er nog twee reacties van burgers. Een burger merkt op dat onderwijs, 
zeker bachelor onderwijs, gewoon in het Nederlands moet worden gegeven.  
24 
ID6751.K-1
