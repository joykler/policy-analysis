In de beleidsreactie bij deze evaluatie is aangegeven dat zowel joint degrees als double 
en multiple degrees – nationaal en internationaal - een duidelijke meerwaarde in ons 
onderwijs(bestel) hebben. Samenwerking tussen instellingen kan immers leiden tot meer 
profilering en een hogere onderwijskwaliteit. Europa wil zich door intensieve onderlinge 
samenwerking profileren als aantrekkelijke bestemming voor internationale studenten. 
Zo kan Europa de concurrentie aan met Azië, Amerika of Australië. In de genoemde 
visiebrief geeft de regering aan ruimte te zien voor verbetering, indien meer opleidingen 
vaste partnerinstellingen uitkiezen en daarmee hoogwaardige uitwisselingsprogramma’s 
opzetten. In die gevallen is internationale mobiliteit ook beter onderdeel te maken van 
het curriculum. Dit kan zowel in de vorm van joint en double degrees als in de vorm van 
maatwerk-uitwisseling. Deze twee opties zijn complementair. In de gezamenlijke visie 
internationaal van de Vereniging Hogescholen en VSNU (bijlage bij Kamerstukken II 
2013/14, 22 452, nr. 41) vragen zij aandacht voor het belang van aanpassing van wet- 
en regelgeving ter bevordering van internationalisering. De regering wil ook meer joint 
degrees stimuleren, zowel tussen Nederlandse instellingen als tussen Nederlandse en 
buitenlandse instellingen. De regering sprak in de beleidsreactie daarom het voornemen 
uit om de obstakels die in de evaluatie naar voren kwamen, weg te nemen.  
Wat met name mogelijk gemaakt zou moeten worden is dat een Nederlandse instelling 
afspraken kan maken met de betrokken buitenlandse instelling over de hoogte van het 
te heffen collegegeld. Daardoor ontstaat er ruimte voor reciprociteit en het voorkomen 
van dubbele lasten voor de student. Dit aspect wordt geregeld in dit wetsvoorstel.  
Voorts zou de procedure om te komen tot een joint degree eenvoudiger gemaakt 
moeten worden en zou de procedure om van een single naar een joint degree-opleiding 
met buitenlandse instellingen te komen, moeten worden verkort. In laatstbedoeld geval 
zou de doelmatigheidstoets vervallen en zou de NVAO een lichtere toets nieuwe 
opleiding moeten hanteren.  
De in juli 2014 gewijzigde Beleidsregel doelmatigheid hoger onderwijs (Stct. 2014, nr. 
19374) bevat een bijzondere bepaling voor het voornemen om een bestaande wo-
masteropleiding met een bestaande buitenlandse wo-masteropleiding samen te voegen 
tot een joint degree-opleiding met een langere studieduur dan de bestaande 
Nederlandse wo-masteropleiding. Indien de NVAO oordeelt dat deze samenvoeging niet 
leidt tot een nieuwe opleiding, is een aparte doelmatigheidstoets niet meer nodig. Als de 
NVAO het verzoek om een joint degree te mogen vormen heeft getoetst aan de hand 
van het protocol bestaande joint degree-opleidingen, moet de instelling nog wel aan de 
minister instemming vragen om de opleiding voor een eventueel verlengde studieduur 
bekostigd te krijgen. De beoordeling door de NVAO vindt plaats aan de hand van het 
Protocol Cursusduur Masters.  
Voor de accreditatie van joint programmes van een (of meer) Nederlandse instelling(en) 
met een (of meer) buitenlandse hogeronderwijsinstelling(en) geldt dat deze procedure 
eenvoudiger zal worden door de in mei 2015 in Yerevan door de ministers van de EHEA 
(European Higher Education Area) aanvaarde European Approach for Quality Assurance 
of Joint Programmes. Voortaan volstaat één beoordelingsprocedure volgens het 
afgesproken Europese kader. Verdere vereenvoudiging van de accreditatieprocedures 
voor joint programmes heeft dus de bijzondere aandacht van de regering.  
1
Uit de eindrapportage VSNU joint degrees (maart 2015) blijkt dat het aantal studenten 
dat een joint bachelor- of masterprogramma volgt, per universiteit sterk uiteenloopt: er 
zijn universiteiten met alleen joint-programma's met relatief veel deelnemers (40 of 
meer), en er zijn universiteiten waarbij de groepen per programma niet groter zijn dan 
vijf deelnemers.  
                                                
1
 Er zijn geen cijfers bekend van het aantal joint programmes bij hogescholen. De 
eindrapportage VSNU betreft enkel universiteiten.  
12 
ID6751.K-1
