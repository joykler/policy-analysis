Brancheorganisatie Granen, de Brancheorganisatie Suiker en de Brancheorganisatie Aardappelen en 
overige producten. De drie hierboven genoemde BO’s in de akkerbouwsectoren zijn de eerste erkende 
BO’s die formele aanvragen tot verbindend verklaring hebben ingediend. Op grond van de Europese 
Gemeenschappelijke integrale marktordeningsverordening beslist de Minister pas over de deze 
aanvragen nadat alle relevante belanghebbenden zijn geraadpleegd via een internetconsultatie. Deze 
start binnenkort.  
De verwachting is dat de OVONED, PLUIMNED en SBK en mogelijk ook de POV zullen volgen met 
aanvragen voor het verbindend laten verklaren van voorschriften en financiële bijdragen met 
betrekking tot onderzoek en innovatie. Na formele indiening zal ook voor elk van deze aanvragen de 
verplichte raadplegingsprocedure starten. 
 
13. Geurts (CDA) 
Wil de staatssecretaris met voorstellen komen voor vereenvoudiging mestwetgeving? 
 
Momenteel bereid ik de evaluatie van de mestwetgeving voor. In ben voornemens om in deze 
evaluatie ook aandacht te hebben voor de regelgeving. In de aanloop naar het 6e actieprogramma zal 
ik –mede naar aanleiding van de resultaten van de evaluatie- bezien welke vereenvoudigings-
voorstellen mogelijk zijn. 
 
14. Geurts (CDA) 
Lasten voor agrariërs moeten omlaag: die zijn toegenomen door verhogen van de energiebelasting en 
de assurantiebelasting. 
 
De energielasten voor agrariërs worden in 2016 inderdaad procentueel verhoogd, net als voor de 
andere sectoren, als bijdrage aan de fiscale dekking van de wegvallende kolenbelasting. De 
glastuinbouw kent een verlaagd tarief in de eerste en de twee schijf voor aardgas. Het grootste deel 
van het energieverbruik in de glastuinbouw valt binnen deze twee schijven. De verlaagde tarieven 
worden met een zelfde percentage verhoogd als de reguliere gastarieven. In absolute zin is de 
verhoging in deze schijven daarom beperkter. 
Indien het Belastingplan 2016 wordt aangenomen heeft dit tot gevolg dat agrarische bedrijven 
uiteraard ook profiteren van de “algemene” fiscale lasten-verlichtende maatregelen die worden 
voorgesteld.  
De effecten van de schuif van belasting op elektriciteit naar gas, zullen aan de orde komen bij de 
reactie van het kabinet op de motie Omtzigt. Deze motie is aangenomen bij de behandeling van het 
Belastingplan 2016.  
 
Het kabinet ziet op dit moment onvoldoende redenen om de weersverzekeringen een lagere 
assurantiebelasting op te leggen ten opzichte van andere verzekeringen. Daarbij worden 
weersverzekeringen ook al gesubsidieerd. Dit is ook gemeld bij de behandeling van het belastingplan 
2016 in uw Kamer. 
 
15. Geurts (CDA) 
Kunt u een einde maken aan het verzetten van de zomer- en wintertijd? 
 
Binnen de Europese Unie bestaat een richtlijn die er op ziet dat er één gezamenlijke afspraak voor 
omschakeling van zomer-/wintertijd is zodat aangrenzende landen gelijktijdig omschakelen. Gezien de 
vele (handels)contacten met andere lidstaten heeft Nederland er geen belang bij om hiervan af te 
wijken. 
 
16. Geurts (CDA) 
Waar komt het geld dat in de Najaarsnota wordt toegevoegd aan de NVWA vandaan? 
4
