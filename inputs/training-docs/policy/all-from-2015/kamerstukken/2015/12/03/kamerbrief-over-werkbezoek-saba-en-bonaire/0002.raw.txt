bewustwording bij de ouders, dat zij om hulp mogen vragen en dat zij vervolgens 
 
hulp kunnen ontvangen. Ook vindt er een maatschappelijke discussie plaats over 
opvoeden en preventie van kindermishandeling. Daarnaast is een verdere 
professionalisering van de jeugdzorg nodig.  
 
Met betrekking tot de ouderen- en gehandicaptenzorg heb ik het verpleeghuis op 
Saba en Bonaire bezocht. Daarnaast heb ik de grootste dagbesteding voor 
ouderen op Bonaire “Cocari” en een kleinere dagopvang  “Villa Antonia” bezocht. 
Op Saba heb ik ‘The Home’ bezocht, het verpleeghuis wat nu ook dagbesteding 
gaat aanbieden voor voorlopig een 15-tal bewoners uit de wijk. Zij zullen vervoerd 
worden per bus wat door het Openbaar Lichaam beschikbaar is gesteld. Een mooie 
samenwerking. 
 
Verder heb ik een bezoek gebracht aan FKPD (Fundashon pa Kwido di Personanan 
Desabilita), de enige intramurale voorziening voor mensen met een verstandelijke 
beperking binnen de eilanden. Deze stichting is in 1979 opgericht door een groep 
betrokken ouders van mensen met een verstandelijke beperking en is nu 
uitgegroeid tot een professionele organisatie waar 73 cliënten zorg, woontraining 
en dagbesteding krijgen.  
 
Binnen de langdurige zorg en ondersteuning is er eenzelfde behoefte (als in 
Europees Nederland) om ouderen en kwetsbare mensen zo lang als mogelijk in 
hun eigen omgeving te behandelen en ondersteunen. Veel families vangen 
zorgbehoevenden zelf op.  
 
De verslavingszorg en chronische psychiatrie heeft een verbeterslag gemaakt. De 
verslavingsproblematiek (alcohol en drugs) op de eilanden is groot. Ik heb de 
woontraining bezocht en was aangenaam verrast over de resultaten van het 
project dat pas sinds 2012 loopt. Bij de training staat de individuele hulpvraag 
centraal, gericht op praktische en sociale vaardigheden en het weer opbouwen van 
contacten met familie. Gemiddeld duurt de woontraining 1 tot 3 jaar met als doel 
daarna door te stromen naar zelfstandig wonen.  
 
Tijdens de gesprekken met de bestuurders vroegen zij aandacht voor verbetering 
van de sociaal economische positie van de bevolking, de samenwerking met VWS 
en de coördinatie van het jeugdbeleid. De Openbare Lichamen geven aan behoefte 
te hebben aan ondersteuning. Ook is er behoefte aan een gedegen 
kennisinfrastructuur. Ik heb aangegeven dat er binnen Nederlandse gemeenten 
voldoende kennis bestaat die ook prima door de eilandbesturen kan worden benut. 
Tevens heb ik afgesproken de kennisuitwisseling tussen zorgaanbieders van 
Nederland en de BES-eilanden verder te bevorderen. Contact met dergelijke 
gemeenten kan voor de eilanden veel winst opleveren. Volgens het Openbaar 
Lichaam kan de communicatie tussen zorgaanbieders nog worden verbeterd op 
Bonaire. Ik heb het Openbaar bestuur geadviseerd om een sociale kaart op te 
stellen van de betrokken instellingen en in kaart te brengen hoe de 
communicatiestromen lopen en verbeterd kunnen worden. 
 
Ook het thema huiselijk geweld en kindermishandeling is met bestuurders 
besproken. Op de korte termijn kunnen we een slag maken met de aanpak van 
huiselijk geweld en kindermishandeling. Op dit moment is er nog geen meldpunt 
en geen opvang. Er ligt een opdracht vanuit mijn departement aan het JGCN om 
hier een opzet voor te maken, nadrukkelijk in samenwerking met de Openbare 
Lichamen van de eilanden en andere relevante stakeholders. Hiervoor zijn binnen 
 
Pagina 2 van 3
