37. Dik-Faber (CU)  
Door TTIP wordt de prijs de enige drijvende kracht achter productie en komen milieu en dierenwelzijn, 
maar ook het verdienmodel voor boeren verder onder druk te staan. Vindt u ook dat landbouw 
uitgesloten moet worden van TTIP als we echt verder willen gaan op het pad van verduurzaming? 
 
De Minister van Buitenlandse Handel en Ontwikkelingssamenwerking is eerstverantwoordelijk voor de 
inzet van Nederland in de onderhandelingen van de EU met de VS over het vrijhandelsakkoord. 
Het kabinet is voorstander van een breed en gebalanceerd handelsakkoord tussen de EU en de VS met 
de juiste randvoorwaarden. Nederland heeft een rode lijn getrokken dat TTIP onze sociale- en 
milieustandaarden, alsmede onze hoge standaard van voedselveiligheid niet mag verlagen. Dit geldt 
ook voor dierenwelzijn. Bij dit alles acht het kabinet een gelijk speelveld van groot belang. De Minister 
van Buitenlandse Handel en Ontwikkelingssamenwerking is eerstverantwoordelijk voor dit dossier. 
 
38. Dik-Faber (CU)  
Ontwikkelen van alternatieve eiwitbronnen wordt gefrustreerd door de Europese Novel Food 
verordening. Hoe gaat de staatssecretaris veelal kleine producenten helpen aan deze wetgeving te 
voldoen? 
 
In dit geval betreft het de toelating van nieuwe eiwitten voor menselijke consumptie en dit valt onder 
de Novel Food Verordening. Dit is EU-wetgeving en de toepassing hiervan valt onder de 
verantwoordelijkheid van de minister van VWS. Overigens zijn de onlangs overeengekomen 
wijzigingen in de Novel Food Verordening op hoofdlijnen een versoepeling en verbetering van de 
toelatingsprocedure. 
 
39. Dik-Faber (CU)  
Er was een doelstelling om voedselverspilling met 20% te verminderen, die we niet gaan halen. 
Europa gaat voor 50% reductie in 2030. Als u een trendbreuk wilt bewerkstelligen, wat is dan de 
nieuwe doelstelling voor 2020 waarop we u kunnen afrekenen? 
  
In september 2015 heeft de algemene vergadering van de Verenigde Naties, als onderdeel van de 
2030 doelstellingen voor duurzame ontwikkeling (post-2015 ontwikkelingsagenda), een doelstelling 
aangenomen voor halvering van de voedselverspilling en –verliezen in 2030 (doelstelling 12.3). 
Nederland zet zich samen met het World Resource Institute (WRI) in voor realisatie van deze 
doelstelling door zich actief in te spannen voor de vorming van een nieuwe coalitie, ‘Champions 12.3’ 
genaamd. Deze coalitie was één van de actiepunten van de conferentie No More Food To Waste van 
juni van dit jaar in Den Haag. ‘Champions 12.3’ is een high-level partnership, op vrijwillige basis, van 
toonaangevende overheden, bedrijven, onderzoeksinstellingen en maatschappelijke organisaties. Het 
is de bedoeling om de coalitie ‘Champions 12.3’ formeel te lanceren tijdens het World Economic Forum 
volgend jaar in Davos. 
Op 2 december jl. heeft de Europese Commissie in het actiepakket voor de Circulaire Economie zich 
gecommitteerd aan doelstelling 12.3 en plannen voor de vermindering van voedselverliezen en -
verspilling gepresenteerd, waaronder een monitorings en -rapportageverplichting voor lidstaten over 
de voortgang van de reductie van voedselverspilling. Nederland zal tijdens haar voorzitterschap de 
plannen van de Europese Commissie agenderen voor bespreking in de Raad en raadsconclusies. 
 
40. Dik-Faber (CU)  
ChristenUnie wil graag een Taskforce voor voedseloverschotten en voedselbanken. 
 
Sinds een aantal jaren bestaat er een structureel overleg tussen de Voedselbanken Nederland (VB) en 
de Alliantie Verduurzaming Voedsel (AVV). In 2014 hebben de VB en de AVV een 
samenwerkingsovereenkomst ondertekend waarin de Alliantie toezegde kennis en expertise 
10
