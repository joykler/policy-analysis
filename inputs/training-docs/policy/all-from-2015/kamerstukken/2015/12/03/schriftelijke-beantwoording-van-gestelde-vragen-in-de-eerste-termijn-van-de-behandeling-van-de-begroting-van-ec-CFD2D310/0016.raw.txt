Bolk Instituut, het projectidee ‘Verbeter zorg voor het kalf in de melkveehouderij’ in 2015 bij de call 
van de Topsectoren ingediend. De pilot naar het houden van het kalf bij de moeder is hier onderdeel 
van. Financiering van deze en andere pilots zal binnen het kader van en middelen voor de topsectoren 
moeten plaatsvinden. 
 
56. Thieme (PvdD)  
Is de staatsecretaris bereid om advies regionalisering kalverhouderij t.a.v. volksgezondheidsrisico’s op 
te volgen? 
 
De verantwoordelijkheid voor de oplossing van knelpunten bij kalverentransport ligt primair bij de 
sector. De kalversector is vorig jaar gevraagd om met een verduurzamings- en transitieagenda te 
komen. Verder verwijs ik u naar mijn antwoord op een eerdere vraag over de kalverhouderij. 
 
57. Thieme (PvdD) 
Wichmond: eigenaar hotelwebsite booking.com wil embryofabriek bouwen. Runderembryo’s worden 
dan overgevlogen naar Brazilië waar embryo’s worden geïmplanteerd. Wat vindt de staatsecretaris 
van de komst van deze embryofabriek. Klopt het dat zo’n fabriek op ethische gronden niet gestopt kan 
worden met wet op de dieraantallen als die wet er zou zijn? Niet alles wat kan, moet ook mogen. Is de 
staatsecretaris daarmee eens? 
 
Zoals reeds aan uw Kamer is geantwoord op schriftelijke vragen van uw Kamer (Kamerstuk 33979, nr. 
100) wil de initiatiefnemer het bedrijf in Wichmond gefaseerd ontwikkelen. De initiatiefnemer wil de 
koeien houden voor de melkproductie en tevens voor het produceren van embryo’s. De daarvoor 
benodigde handelingen aan de dieren zijn voorbehouden aan dierenartsen en aan 
embryotransplanteurs/-winners waarvoor registratie in het diergeneeskunderegister vereist is. 
Registratie is alleen mogelijk voor personen die over de juiste kwalificaties beschikken. Het toedienen 
van vruchtbaarheidshormonen, het kunstmatig insemineren om de dieren drachtig te laten worden en 
het nemen van embryo’s is in Europa toegestaan. Daarnaast zal de ondernemer over de vergunningen 
in het kader van het ruimtelijk ordeningsinstrumentarium moeten beschikken.  
De Europese regelgeving biedt niet de mogelijkheid om enkel uit ethische overwegingen een dergelijke 
onderneming te verbieden. 
 
58. Thieme (PvdD)  
Superzeugen met meer spenen: wat vindt de staatsecretaris van deze ontwikkeling? Stoppen of 
toestaan? 
 
De stuurgroep bigvitaliteit heeft als streven dat een zeug zelf haar biggen moet kunnen voeden. 
Fokkerijorganisaties fokken enerzijds op robuuste en gezonde biggen en anderzijds op meer spenen 
aan de zeug. Indien er meer biggen zijn dan de zeug zelf kan voeden wordt de big bij een 
pleegmoeder gelegd. Dit systeem is mede ingegeven door het in de gangbare varkenshouderij 
gehanteerde verdienmodel. Ik acht het van groot belang dat in het kader van het verduurzamen van 
de varkenshouderij rekening wordt gehouden met de maatschappelijke en ethische aanvaardbaarheid 
van een groeiend aantal biggen per zeug. 
 
59. Thieme (PvdD)  
Laboratoriumstallen (SPF) of high care stallen: is dat wat de staatsecretaris ziet als duurzame stal? 
 
Het ontwikkelen van nieuwe houderijconcepten is de verantwoordelijkheid van de sector. Zoals ook 
eerder aangegeven in antwoord op Kamervragen (TK 2013-2014, nr. 1109 en TK 2015-2016. nr. 242) 
moet de sector zich hierbij houden aan de vigerende regels die gelden voor dierenwelzijn, 
diergezondheid, antibiotica en milieu. Ik acht het van groot belang dat de sector bij nieuwe 
16
