79. Houwers, Houwers  
De Kaderrichtlijn Water: kan staatssecretaris duidelijk maken hoe we in het tijdpad zitten? Kan hij 
tussenrapportages sturen hoe we in de eisen en in de tijd zitten? 
 
Binnenkort stellen de minister van IenM en ik het Nationaal Waterplan 2016-2021 vast. Onderdeel 
daarvan zijn de Kaderrichtlijn Water Stroomgebiedbeheerplannen 2016-2021. Uw kamer ontvangt 
deze plannen nog deze maand. 
De minister van  IenM stuurt uw Kamer jaarlijks een voortgangsrapportage over de uitvoering van het 
waterbeheer, de zogenaamde Water in Beeld-rapportages. Vanaf volgend jaar onder de titel De Staat 
van ons Water. 
 
80. Houwers (Houwers)  
Wat vindt de Staatssecretaris van het agrarisch natuurbeleid? Hoe gaat hij het effectief regelen? 
 
Ik verwijs u naar de brief hierover die ik 30 november jl. naar uw Kamer heb gestuurd (Kamerstuk 33 
576, nr. 56). 
 
81. Houwers (Houwers)  
Niet meteen vervallen in regelgeving: luchtwassers worden gecontroleerd of ze wel aan staan. Moeten 
we niet kijken wat de werking is (dus meten buiten de stallen)? Het gaat toch om het effect op de 
omgeving?  
 
Het rendement van luchtwassers wordt vastgesteld via theoretische toetsing of via metingen, voordat 
deze worden opgenomen in bijlage 1 bij de Regeling ammoniak en veehouderij. 
Enige jaren geleden bleek dat veehouders wel investeerden in een luchtwasser, maar deze niet 
aanzetten. Dit heeft ertoe geleid dat elektronische monitoring is voorgeschreven, om zeker te weten 
dat de luchtwassers aan staan en dus leiden tot minder uitstoot van ammoniak, geur en fijn stof. 
22
