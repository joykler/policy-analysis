Het behalen van de natuurdoelen staat voor mij voorop en staan dan ook wat mij betreft niet ter 
discussie. Wel is het noodzakelijk dat de implementatie moet worden verbeterd door flexibilisering 
waarbij rekening wordt gehouden met de verschillende omstandigheden in de lidstaten. Ik streef er 
naar om de uitvoering van het natuurbeleid te optimaliseren binnen de bestaande richtlijnen. 
 
Het nu al uitspreken dat geen aanpassing noodzakelijk is, zou vooruit lopen op de conclusies van de 
Europese Commissie over de Fitness Check en het zou geen recht doen aan het evaluatieproces. Het 
eindrapport Fitness Check wordt in januari 2016 verwacht en het werkdocument met de conclusies 
van de Commissie in het tweede kwartaal van 2016. Tevens organiseert Nederland een internationale 
conferentie in het voorzitterschap over versterking van de implementatie met meer flexibiliteit. 
 
20. Graus (PVV) 
Waar blijft de fosfaatbank? Mest is het nieuwe goud.  
 
De heer Graus heeft het idee van een fosfaatbank voor de opslag van fosfaat die wordt gewonnen uit 
dierlijke mest, eerder geopperd. We delen de overtuiging dat fosfaat heel belangrijk is voor de 
landbouw en de voedselvoorziening. Toen is toegezegd dat dit idee in het achterhoofd zou worden 
gehouden. Ik zie op de korte termijn vooral mogelijkheden voor bedrijven die hier een business case 
in zien, maar zie nu nog geen taak voor de overheid. 
Het bedrijfsleven pakt het herwinnen van fosfaten heel actief op. Ik denk daarbij bijvoorbeeld aan het 
winnen van struviet bij waterzuiveringsinstallaties en aan de fosfaten die herwonnen worden na de 
verbranding van pluimveemest. 
 
21. Graus (PVV) 
Voedselveiligheid/Foppen. In Nederland worden boetes van enkele tientjes opgelegd waarin de VS  
gevangenisstraffen worden opgelegd. Graag een reactie. 
 
De minister van VWS en ik werken op dit moment aan het versterken van het toezichtskader voor de 
NVWA, waaronder het ophogen van de bestuurlijke boetes in de Wet dieren en de Warenwet. Ik 
verwijs u hiervoor naar het toezichtskader dat wij u 16 oktober jl. hebben toegezonden. 
In de Wet dieren wil ik de maximaal op te leggen bestuurlijke boete verhogen tot 10% van de 
jaaromzet. Deze boete kan worden opgelegd indien de hoogte van de voor de betreffende overtreding 
vastgestelde boete aanmerkelijk wordt overschreden door het met de overtreding te behalen 
economisch voordeel. De ingangsdatum is naar verwachting 1 juli 2016. Ik kom op korte termijn met 
een voorstel. 
Bij ernstige overtredingen, met grote gevolgen, wordt in de regel overgegaan tot strafrechtelijke 
vervolging door het Openbaar Ministerie. 
 
22. Graus (PVV) 
Waar blijft de beloofde 144-campagne? 
 
Een dergelijke campagne is primair de verantwoordelijkheid van de minister van V&J. De minister van 
Veiligheid & Justitie heeft aangegeven dat er een vervolgcampagne voor 144 zal komen. In overleg 
met de ketenpartners is besloten dat de vervolgcampagne niet in 2015 zal plaatsvinden. Bij deze 
beslissing speelt, naast het feit dat burgers het meldnummer goed lijken te kunnen vinden, ook een 
rol dat de samenwerkingsafspraken tussen de handhavingspartners op dit moment worden 
geÃ«valueerd. Deze evaluatie leidt mogelijk tot nieuwe afspraken tussen de ketenpartners.  
 
23. Graus (PVV)  
Kan de staatssecretaris er voor zorgen dat 180 dierenpolitieridders full-time aan de slag gaan in plaats 
van part-time?
