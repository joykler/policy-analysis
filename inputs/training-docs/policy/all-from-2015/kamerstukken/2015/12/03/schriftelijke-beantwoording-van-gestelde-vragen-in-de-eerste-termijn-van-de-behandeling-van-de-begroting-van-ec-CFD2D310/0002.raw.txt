5. Lodders (VVD) 
Voor 2016 is er geld vrijgemaakt voor de garantstelling voor inzet van geothermie. Kan de 
staatssecretaris aangeven hoeveel nieuwe projecten worden verwacht en hoe hij gaat stimuleren dat 
ook tuinders de weg naar dit fonds weten te vinden? 
 
De garantieregeling aardwarmte staat nog open t/m 31 maart 2016. Op basis van de huidige 
contacten met RVO en de ervaring uit de vorige openstelling, verwacht ik 3 tot 5 nieuwe projecten. 
Deze garantie op geologisch misboren is een voorwaarde van de banken voor financiering, daardoor 
weet elke initiatiefnemer van een aardwarmteproject de weg naar deze regeling te vinden. 
 
6. Lodders (VVD)  
Een andere grote kostenpost wordt het verplicht verdoven van vis op zee. Door middel van een 
apparaat moet de schol of de haring verdoofd of bedwelmd worden. Het gaat de visser weer extra 
manuren, kosten en lasten opleveren. Is de staatssecretaris van mening dat de prioriteit bij dit soort 
regelgeving moet liggen?  
 
Het onderzoek naar het bedwelmen van enkele platvissoorten aan boord van vissersvaartuigen is 
gaande. Een werkbare methode om deze soorten aan boord te bedwelmen is er nog niet. Dit 
onderzoek wordt naar verwachting eind 2016 afgerond. Ik zal uw Kamer daarover t.z.t. informeren. 
Een verplichting voor het aan boord bedwelmen van deze soorten is momenteel dus niet aan de orde. 
 
7. Lodders (VVD)  
De staatssecretaris heeft aangegeven in overleg te zijn over medegebruik van windmolenparken door 
de visserij en in 2017 met pilots te willen starten voor schepen tot maximaal 24 meter. Waarom duurt 
dit zo lang? Wat is de legitimatie dat andere lidstaten dit wel kunnen? En waarom de voorgestelde 
beperkingen? 
 
Ik vind het belangrijk dat, daar waar mogelijk, het principe van medegebruik op de Noordzee zo veel 
mogelijk toegepast wordt. Met een drukker wordende Noordzee is dat noodzaak en dit is ook de visie 
van het kabinet. Dat betekent ook doorvaart door windmolenparken. Er wordt op dit moment gewerkt 
aan de aanpassing van het Nationaal Water Plan, waar dit besluit in opgenomen moet worden. Ik 
verwacht dat de minister van IenM u hier op korte termijn over informeert, volgens de planning van 
de aanpassing van het Nationaal Waterplan. 
 
In de discussie wordt inderdaad onderscheid gemaakt tussen schepen onder en boven de 24 meter en 
wordt nu uitgegaan van doorvaart voor schepen onder de 24 meter. Deze maatvoering van 24 meter 
sluit aan bij een gebruikelijke grens die binnen de Internationale Maritieme Organisatie (IMO) wordt 
gehanteerd. Het is ook de maximum maat voor Eurokotters. 
 
Dit uitgangspunt is gebaseerd op basis van een risico analyse met vooral gegevens over de kleinere 
categorie schepen. Dat sluit een verdere openstelling in de toekomst niet uit. Indien blijkt dat er geen 
veiligheidsrisicoâ€™s zijn door doorvaart kan er in de toekomst ook ruimte worden geboden voor grotere 
schepen. 
 
8. Geurts (CDA) 
Wanneer gaat de staatssecretaris de stalkeuring in de varkenshouderij weer mogelijk maken? 
 
Zoals ook aangegeven in de stand van zaken beleidsbrief dierenwelzijn (Kamerstuk 28286, nr. 799) 
werkt de varkenssector mede ter verkrijging van toezichtmodaliteiten aan een nieuw 
kwaliteitssysteem transport en verzamelen van dieren. Onderdeel van het kwaliteitssysteem is het 
exporteren van varkens na stalkeuring in plaats van klepkeuring. Het kwaliteitssysteem wordt 
2
