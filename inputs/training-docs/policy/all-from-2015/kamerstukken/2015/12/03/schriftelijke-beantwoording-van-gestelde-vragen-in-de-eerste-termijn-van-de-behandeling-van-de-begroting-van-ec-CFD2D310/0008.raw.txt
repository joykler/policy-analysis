28. Koser Kaya (D66) 
Gevaarlijke stof in Amerikaanse frisdrank. Eerder Kamervragen over gesteld. De strekking van het 
antwoord was: het mag niet, maar we handhaven niet. Waarom niet? 
 
De NVWA prioriteert haar toezicht op basis van risico’s. Deze producten kennen in het algemeen een 
laag risico. Dat neemt niet weg dat incidenten en overtredingen zich kunnen voordoen. Dan treedt de 
NVWA direct op.   
 
29. Koser Kaya (D66)  
Vis behandeld met waterstofperoxide: NVWA meldt pas te gaan toezien in 2016. Waarom niet nu?  
 
Dit betreft primair het beleidsterrein van het ministerie van VWS. Uw Kamer heeft hier ook 
schriftelijke vragen over gesteld. Uw Kamer heeft gevraagd deze voor het Algemeen Overleg NVWA 
van 10 december a.s. te beantwoorden. 
 
30. Koser Kaya (D66)  
Vogel- en habitatrichtlijn: waarom heeft NL de brief aan Eurocommissaris Vella niet meegetekend? 
 
Voor het antwoord op deze vraag verwijs ik naar het antwoord de soortgelijke vraag van de PvDA -
fractie. 
 
31. Koser Kaya (D66)  
Waddengebied: In 2013 noodklok Algemene Rekenkamer over beheer. Zijn alle stappen gezet om het 
aantal beheerders te reduceren of een overkoepelende autoriteit in te stellen? 
 
De minister van IenM en mijn voorganger hebben u op 2 juli 2014 het plan van aanpak Verbetering 
Beheer Waddenzee, ook wel samenwerkingsagenda genoemd naar de Tweede Kamer gestuurd. Dit 
plan van het Regiecollege Waddengebied heeft als ambitie om in 2018 te werken als één beheerder 
met één integraal Beheer- en Inrichtingsplan. De voorstellen voor optimalisatie worden vanuit de 
huidige organisatiestructuren ter hand genomen. Hierdoor is het mogelijk om stapsgewijs toe te 
werken naar steeds hechtere samenwerkingsverbanden tussen de betrokken beheerorganisaties. Dit 
vanuit de gezamenlijke verantwoordelijkheid van de verschillende beheerders in het Waddengebied, 
met de intentie om op basis van de bestaande inzet meer te doen. Transparanter naar de bewoners en 
gebruikers van het gebied, efficiënter voor de beheerders en slagvaardiger naar (de doelen voor) het 
gebied.  
In 2016 zal een tussentijdse evaluatie worden uitgevoerd van de samenwerkingsagenda. Waarbij 
tevens zal worden bekeken of de aanbevelingen van de Algemene Rekenkamer in het rapport 
“Waddengebied: natuurbescherming, natuurbeheer en ruimtelijke inrichting” van 28 november 2013 
zijn opgevolgd. Hiermee wordt invulling gegeven aan de motie van de leden Smaling en Jacobi 
(Kamerstukken 33450, nr. 40, t.v.v. nr. 38 van 17 maart 2015). De minister van IenM en ik zullen u 
hierover eind 2016 informeren. 
 
32. Koser Kaya D66  
Waddengebied: vergunningen visserij: kan de staatssecretaris onderzoeken welke voordelen het zou 
bieden om in vergunningen onder de visserijwet ook ecologische criteria op te nemen? 
 
Vissers dienen zowel een vergunning te hebben op basis van de Visserijwet als een vergunning op 
basis van de Natuurbeschermingswet. Elke wet kent zijn eigen afwegingen. De Natuurbeschermings-
wet weegt de ecologische criteria voor de visserij. Ik zie dan ook geen reden om een dergelijk 
onderzoek te starten. 
  
8
