Waar dat nodig is, voorziet het wetsvoorstel natuurbescherming in aanvulling op de Europese 
regelgeving in beschermingsregels. Genoemd kunnen worden de regels ter bescherming van dieren en 
planten van soorten die niet onder het strikte beschermingsregime van de Vogelrichtlijn of de 
Habitatrichtlijn vallen, de bescherming van houtopstanden buiten de bebouwde kom en de algemene 
zorgplicht. 
 
71. Wassenberg (PvdD)  
Bijensterfte. Kamer heeft verzocht om Neonicotinoiden verbod op nationaal niveau. PvdD heeft plan 
hoe een verbod mogelijk is. Is de staatssecretaris van plan de wens van de Kamer uit te voeren? Zo 
ja, op welke termijn? En zo nee, waarom niet. Deelt hij de zorgen dat dodelijke stoffen voor bijen niet 
gebruikt mogen worden voor het beschermen van gewassen? 
 
Mijn voorganger heeft op verzoek van uw Kamer uitgebreid gereageerd op het actieplan van de Partij 
van de Dieren getiteld “Actieplan uitvoering aangenomen moties” (Kamerstukken II 2014/15, 27 858, 
nr. 303). 
 
72. Wassenberg (PvdD)  
Het monopoliseren van de voedselvoorziening door gentechgiganten is een groot probleem. Het 
kabinet heeft eerder erkend dat gevaren op de loer liggen bij grootschalige teelt van genetisch 
gemanipuleerde gewassen. Graag duidelijkheid over de uitvoering van de motie van de PvdD hierover, 
wacht al maanden op afwegingskader. Wanneer komt er duidelijkheid wanneer teelt gentechgewassen 
wordt verboden? 
 
Het is mij bekend dat de Partij voor de Dieren in maart 2015 twee moties heeft ingediend die zien op 
het verbieden van herbicideresistente gewassen en gewassen die zelf een bestrijdingsmiddel 
aanmaken en op het verbieden van gg-maïs 1507. De beide moties zijn aangehouden in afwachting 
van het afwegingskader voor besluitvorming over de teelt van gg-gewassen.  
Het kabinetsbeleid ten aanzien van gg-gewassen is “ja, mits veilig voor mens, dier en milieu’ en de 
Europese toelating is hierop eveneens gebaseerd. De nationale teeltbevoegdheid geeft lidstaten de 
mogelijkheid om de teelt van gg-gewassen te verbieden op andere gronden dan de veiligheid. Het 
Rathenau instituut is gevraagd om de in de kabinetsbrief van juni 2015 toegezegde consultatie op 
basis van wetenschappelijke kennis bij maatschappelijk actoren te houden. Er zijn inmiddels al 
interviews gehouden met relevante stakeholders. Op basis van deze consultatie zal ik u, zoals ook 
door mijn voorganger is toegezegd in het Algemeen overleg van 9 september 2015, begin 2016 een 
concept afwegingskader voor nationale besluitvorming over de teelt van gg-gewassen toezenden. 
 
73. Wassenberg (PvdD)  
Hoe wil staatssecretaris gehoor geven aan de wereldwijde doelstelling van 10% beschermde gebieden 
met betrekking tot de Noordzee? Gaat hij zorgen voor meer en grotere visserijvrije gebieden? Is hij 
bereid zich in te zetten om de samenhang tussen de beschermde gebieden te vergroten? Bijvoorbeeld 
door een natuurnetwerk in de Noordzee? 
 
Ik verwijs u in de brief van 30 november 2015 betreffende de beantwoording van overige vragen 
gesteld tijdens het Schriftelijk Overleg Landbouw- en Visserijraad (Kamerstuk 21501-32-887) naar het 
antwoord op de vraag van de PvdD over de Noordzee. 
 
74. Wassenberg (PvdD)  
Oplossing voor lege oceanen lijkt de staatssecretaris te willen vinden in de kweekvisserij. Kweekvissen 
is niet diervriendelijk, veel antibiotica wat leidt tot resistentie, gif tegen parasieten en daarmee risico 
voor biodiversiteit. Erkent de Staatssecretaris dat kweekvisserij geen duurzaam alternatief is voor 
20
