met dezelfde kwesties bezig zijn als wij: toegankelijkheid, inclusie, een plan van 
 
aanpak, bijvoorbeeld. In deze landen zijn er dus ook nog de nodige stappen te 
zetten in het kader van de implementatie van het Verdrag. 
 
De SP-fractie vraagt of de kwartiermaker voor het Platform Inclusie inmiddels aan 
het werk is en of er wordt gewerkt volgens het principe ‘nothing about us, without 
us’.  
 
Op korte termijn zal een kwartiermaker worden aangesteld voor de vormgeving 
van het voorgestelde platform. Dit gebeurt in nauw overleg met de 
vertegenwoordiging van mensen met een beperking zelf. De aanpak om te komen 
tot een Platform Inclusie is ook tot stand gekomen in nauw overleg met hen. Ook 
in het Platform Inclusie zelf zal op deze manier worden samengewerkt. 
 
De PvdA-fractie vraagt naar de visie en de aanpak en waarom er is gekozen voor 
pledges.  
 
Een pledge is een plechtige belofte waarin de doelen, activiteiten en het delen van 
de voortgang en ervaringen beschreven staan en wat de partners concreet zullen 
doen. Voordeel van het werken met pledges is dat er commitment ontstaat van d 
deelnemende partijen waardoor een en ander niet vrijblijvend is. 
 
De PvdA-fractie vraagt of mensen met een beperking zelf betrokken worden bij de 
uitvoering van het Verdrag en hoe ervoor wordt gezorgd dat ze betrokken worden, 
hoe ze landelijk en lokaal worden toegerust.  
 
De mensen met een beperking worden, zoals hierboven gesteld, betrokken bij de 
uitvoering van het Verdrag zelf. Dat is overigens ook een verplichting vanuit het 
Verdrag. Zij zijn ook betrokken bij de vormgeving van het proces, via de Alliantie 
implementatie VN-verdrag. Ook gemeenten moeten de uitvoering van het Verdrag 
doen in overleg met vertegenwoordigers van de doelgroep. Een goed voorbeeld is 
Utrecht: daar wordt door de gemeente gewerkt aan toegankelijkheid van de stad, 
in nauw overleg met mensen met een beperking. Voor landelijke patiënten- en 
gehandicaptenorganisaties geldt dat deze worden gestimuleerd via het Fonds PGO. 
In de Wmo 2015 is opgenomen dat ingezetenen, waaronder in ieder geval cliënten 
of hun vertegenwoordigers worden betrokken bij de uitvoering van de Wmo 2015.  
 
De D66-fractie constateert dat veel mensen nog niet bekend zijn met het Verdrag 
en vraagt of onderzocht kan worden hoe we een bewustwordingscampagne 
kunnen organiseren. Zij wijst op de hindernissen die mensen ondervinden en wat 
je kunt doen om behulpzaam te zijn. Ook de PvdA-fractie vraagt of er een 
bewustwordingscampagne komt, of hier geld wordt vrijgemaakt en wanneer een 
voorstel wordt gestuurd aan de Tweede Kamer.  
 
Er zal worden aangesloten bij de rijksbrede campagne ‘Zet een streep door 
discriminatie. BZK coördineert deze campagne,. Ik wil hierop aansluiten met een 
deelcampagne voor mensen met een handicap. Ik wil die campagne koppelen aan 
tijdstip ratificatie (mogelijk medio 2016). 
 
De PvdA-fractie vraagt naar het Finse plan van aanpak en of er bereidheid is om 
ook in Nederland te komen tot een thematisch plan waarin concrete maatregelen 
worden benoemd die nodig zijn om te komen tot een inclusieve samenleving.  
 
 
Pagina 4 van 30
