zorgaanbod van IVF. Het aanbieden van zorg kan niet onbeperkt. Steeds 
 
zal daarbij de afweging moeten worden gemaakt wat als verantwoorde 
zorg kan worden beschouwd. Dat geldt ook bij het tot stand brengen van 
zwangerschappen. Daarbij is van belang dat niet alleen gekeken wordt 
naar de wens van de ouders, maar ook naar de belangen van het 
toekomstige kind, en daar ruimte voor is. Het kan voorkomen dat mensen 
door hun handicap niet goed in staat zijn voor een kind te zorgen. 
Wanneer verantwoord ouderschap niet mogelijk is, zal het belang van het 
toekomstige kind een eerste overweging moeten zijn. Dit kan ook worden 
betrokken in de vraag wat als verantwoorde medische zorg moet worden 
gezien bij hulpverlening die gericht is op het tot stand brengen van 
zwangerschappen, zoals IVF. Om dat te verduidelijken heeft Nederland bij 
artikel 23 een interpretatieve verklaring afgelegd. 
 
Artikel 25  
Bij het aanbieden van zorg, moet met verschillende factoren rekening gehouden 
worden. Niet alleen van belang is de hulpvraag van de patiënt, maar ook wat als 
zinvolle en verantwoorde zorg kan worden gezien. Om dat te kunnen bepalen, zal 
ook goed naar de specifieke patiënt gekeken moeten worden. Het kan zijn dat 
door ziekte, aandoening of beperking bepaalde zorg niet geboden kan worden. 
 
Het gaat erom dat dan geen verboden onderscheid wordt gemaakt, ook al wordt 
het aanbod wel door de gezondheidstoestand van de patiënt bepaald. Om aan te 
geven dat een dergelijke afweging in lijn is met de verplichtingen die het verdrag 
oproept, is een interpretatieve verklaring noodzakelijk geacht. 
 
Artikel 29  
Art. 29 verplicht de stemvrijheid en het stemgeheim van personen met een 
handicap te waarborgen. Om dit mogelijk te maken moet onder meer 
ondersteuning zijn toegestaan bij het uitbrengen van de stem.  
 
Het artikel maakt echter geen onderscheid naar de aard van de handicap. Het is 
nodig om daar duidelijkheid over te scheppen, omdat anders het stemgeheim en 
de stemvrijheid van personen met een verstandelijke beperking niet kunnen 
worden gegarandeerd. 
 
De interpretatieve verklaring wil duidelijk maken dat de term “ondersteuning” in 
art. 29 moet worden opgevat als ondersteuning buiten het stemhokje, tenzij het 
fysiek noodzakelijke ondersteuning betreft.  Een en ander ter bescherming van het 
recht van personen met een handicap om in het geheim en zonder intimidatie hun 
stem uit te brengen en om hun vrije wilsuiting te waarborgen. 
 
Achtergrond 
Het stembureau is geen autoriteit die objectief kan vaststellen dat ondersteuning 
nodig is wegens  een verstandelijke beperking. Een dergelijke bevoegdheid zou 
leiden tot willekeur, rechtsonzekerheid en rechtsongelijkheid. Daarnaast zou 
assistentie in het stemhokje wegens een verstandelijke beperking bij deze groep 
juist het risico met zich brengen van beïnvloeding van de stem. Dit risico is in 
principe niet aan de orde bij hulp vanwege een lichamelijke beperking. Die 
ondersteuning heeft namelijk alleen betrekking op de handelingen als zodanig (het 
positie nemen in het stemhokje, het uitvouwen van het stembiljet, etc.) 
Dit laat overigens onverlet dat buiten het stemhokje in alle openheid toelichting 
kan worden gegeven (door een stembureaulid of door een verzorger of 
 
Pagina 12 van 30
