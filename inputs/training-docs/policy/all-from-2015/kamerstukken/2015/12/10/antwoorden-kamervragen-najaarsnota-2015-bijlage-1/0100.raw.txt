Vraag 95 
Hoe wordt de 27 miljoen euro van de EU-vergoeding die beschikbaar is voor de begroting Buha/OS 
in 2016 besteed? 
Vraag 109 
Waarom komt de helft van de Europese vergoeding voor de relocatie van vluchtelingen ten goede 
aan de begroting BHOS? 
Vraag 110 
Wanneer krijgt Nederland de Europese vergoeding voor relocatie? Is dit afhankelijk van de 
daadwerkelijk gerealiseerde relocaties? 
Vraag 111 
Kunt u een schatting geven van de totale kosten per jaar van de te herplaatsen asielzoekers uit de 
EU die naar Nederland worden gehaald? 
Antwoord op vraag 95, 109, 110 en 111 
In Europees verband is afgesproken dat over een periode van twee jaar (2016 en 2017) in totaal 
160.000 asielzoekers met een hoge kans op erkenning van het vluchtelingenstatus worden 
herplaatst van Griekenland en ItaliÃ« naar andere EU-lidstaten. De Europese vergoeding voor deze 
relocatie van vluchtelingen ontvangt VenJ zodra Nederland start met de relocatie. Omdat de 
eerstejaaropvang van vluchtelingen uit DAC-landen toegerekend kan worden aan ODA, is besloten 
om een deel van deze tegemoetkoming ten gunste te laten komen aan de begroting van BHOS. De 
aanwending van deze middelen zal in de loop van 2016 bezien worden. Uitgangspunt is dat deze 
middelen ten gunste komen van het asiel- en migratiebudget. Vanwege de hoge kans op erkenning 
is het aannemelijk dat de asielprocedure van deze vluchtelingen sneller zal verlopen dan 
gemiddeld.
