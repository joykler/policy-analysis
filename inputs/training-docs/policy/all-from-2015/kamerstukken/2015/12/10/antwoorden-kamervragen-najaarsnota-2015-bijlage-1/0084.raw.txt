Vraag 79 
Hoe komt het, in vergelijking met voorgaande jaren, dat er zo weinig mutaties optreden bij de 
belastingontvangsten? 
Antwoord op vraag 79 
De Najaarsnota 2015 biedt een update van de raming van de inkomsten over 2015 ten opzichte 
van de ramingstand 2015 bij de Miljoenennota 2016. De Najaarsnotaraming is voornamelijk 
gebaseerd op de gerealiseerde ontvangsten over 2015 tot en met de maand oktober. Deze 
realisaties geven slechts aanleiding tot enkele beperkte mutaties. Dat betekent dat de ontvangsten 
over 2015 zich ontwikkelen conform verwachting bij Miljoenennota 2016.
