Vraag 87 
Kunt u de wijzigingen in de overige netto-uitgaven ten opzichte van de miljoenennota 2016 nader 
toelichten met name de verschuiving in overig van - 0,2 miljard euro naar 0,7 miljard euro, een 
verschuiving van bijna 1 miljard euro. 
Antwoord op vraag 87 
In onderstaande tabel staan de ramingen voor 2015 ten tijde van de Miljoenennota 2016 en de 
Najaarsnota. De veranderingen in de uitgaven onder de kaders, en de verandering in de gasbaten 
worden toegelicht in de Najaarsnota 
Tabel budgettaire kerngegevens 2015 (in miljarden euro) 
  MN 2016 NJN 2015 verschil 
Inkomsten (belastingen en sociale premies) 240,0 240,0 0,0 
    
Netto-uitgaven onder het uitgavenkader 248,0 248,0 0,0 
Rijksbegroting in enge zin 106,6 107,2 0,5 
Sociale Zekerheid en Arbeidsmarktbeleid 75,9 75,6 -0,3 
Budgettair Kader Zorg 65,5 65,2 -0,3 
Overige netto-uitgaven 4,9 5,8 0,9 
Gasbaten -6,9 -6,8 0,1 
Rentelasten 7,9 7,8 -0,1 
Zorgtoeslag 4,0 4,0 0,0 
Overig  -0,2 0,7 0,9 
  waarvan: 
   
  KTV Erasmus MC 0,2 0,2 
 
  KTV gasraming 0,6 0,8 0,3 
  ZVW uitgaven 0,2 0,5 0,3 
Totale netto-uitgaven 253,0 253,8 0,8 
 
De veranderingen in de post ‘overig’ onder de overige netto uitgaven zijn meer technisch van aard. 
Dit betreft onder andere kas-transverschillen. Omdat de uitgaven onder de kaders op kasbasis 
worden weergegeven maar het EMU-saldo op transactiebasis wordt berekend is er sprake van kas-
transverschillen. In de Najaarsnota is er bijvoorbeeld sprake van een verschil bij de betaling aan 
het Erasmus MC (zie de toelichting bij het Budgettair Kader Zorg). Hoewel er in 2015 op kasbasis 
maar een deel van de schikking wordt betaald, telt het hele verschuldigde bedrag van 235,9 
miljoen euro op transactiebasis mee voor het EMU-saldo van 2015. Ook bij de gasbaten is sprake 
van een kas-transverschil dat in 2015 zorgt voor een verslechtering van het EMU-saldo. Ook dit telt 
mee in de post ‘overig’. Tot slot zijn de geraamde ZVW-uitgaven onder het budgettair kader zorg 
naar beneden bijgesteld. Omdat deze lagere uitgaven in 2015 niet meer kunnen zorgen voor een 
lagere zorgpremie is er in 2015 geen effect op het EMU-saldo. Het positieve effect treedt in latere 
jaren op. Ook dit verschil is geboekt onder de post ‘overig’.
