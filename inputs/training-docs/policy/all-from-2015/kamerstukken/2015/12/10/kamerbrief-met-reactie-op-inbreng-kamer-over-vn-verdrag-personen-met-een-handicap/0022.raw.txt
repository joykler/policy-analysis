voorstellen komt? De SP-fractie benadrukt het belang dat mensen met een visuele 
 
beperking en doofblinden in staat moeten worden gesteld om hun stem uit te 
brengen. Gevraagd wordt naar de stand van zaken het stembiljet voor visueel 
beperkten. 
 
Het kabinet onderzoekt op dit moment uitgebreid of nieuwe modellen van 
stembiljetten mogelijk zijn. Nieuwe modellen die, met gebruikmaking van 
hulpmiddelen, onder meer blinde kiezers zelfstandig zouden kunnen laten 
stemmen. U moet dan denken aan een mal die om het stembiljet wordt 
aangebracht en waar met braille aanduidingen de blinde kiezer zelf het stembiljet 
kan stemmen. Dergelijke hulpmiddelen zijn ook in gebruik in andere Europese 
landen. Het is ook de bedoeling om in deze nieuwe modellen logo’s van partijen te 
gebruiken. Dat kan bijdragen aan de herkenbaarheid op het stembiljet van 
politieke groeperingen. 
 
Er ligt momenteel een wetsvoorstel voor bij uw Kamer in het kader van de 
Experimentenwet met als doel om te kunnen experimenteren met nieuwe 
stembiljetten en centrale stemopneming bij komende verkiezingen. De planning is 
er op gericht om in januari 2016 de nota naar aanleiding van het verslag aan uw 
Kamer toe te zenden. In die nota zal uitgebreider worden ingegaan op de stand 
van zaken van het testen van de nieuwe modellen van het stembiljet. De 
Experimentenwet zal ook worden geëvalueerd. Er is naar de mening van het 
kabinet op dit moment, gegeven de reeds bestaande voornemens, geen aanleiding 
om een speciale denktank in het leven te roepen. Verder wijs ik erop dat kiezers in 
het stemlokaal uitgebreide voorlichting kunnen krijgen bij het invullen van het 
stembiljet. 
 
De SP-fractie vraagt om de toezegging dat de toegankelijkheid van de stemlokalen 
in de komende 10 jaar daadwerkelijk wordt vergroot. 
 
Bij de verkiezingen van 2015 voldeden van de geobserveerde stemlokalen 10 van 
de 54 stemlokalen aan alle criteria voor volledige toegankelijkheid. Maar dat 
betekent niet dat de andere stemlokalen niet toegankelijk waren. Het gemiddelde 
rapportcijfer was een 8,8. De verantwoordelijkheid voor de toegankelijkheid van 
stemlokalen ligt bij burgemeester en wethouders, die daarover verantwoording 
schuldig zijn aan de raad. Dat neemt niet weg dat het ministerie van BZK hier ook 
een belangrijke rol ziet voor zichzelf en hier uiteraard invulling aan geeft. Bij 
volgende verkiezingen zal het belang van de toegankelijkheid daarom bijvoorbeeld 
uitdrukkelijk in een circulaire onder de aandacht van gemeenten worden gebracht.  
 
Ook zal het onderwerp tijdens bijeenkomsten waarvoor alle gemeenten worden 
uitgenodigd, uitgebreid aan de orde worden gesteld, en zullen best practices 
worden uitgewisseld. Dit met de bedoeling het rapportcijfer z.s.m. verder omhoog 
te brengen. Het lijkt mij ook goed deze ontwikkeling in het landelijke bestuurlijke 
overleg met relevante partijen te volgen. 
 
10. Vragen over specifieke onderwerpen 
 
De fracties van de SP en het CDA vragen hoe het feit, dat een zorgverzekeraar 
onder omstandigheden van iemand met een handicap een hogere premie kan 
vragen of een beperktere dekking kan aanbieden, zich verhoudt met het feit dat 
de staatssecretaris aangeef de rechtspositie van mensen met een handicap te 
borgen. 
 
Pagina 22 van 30
