Vraag 29, 30, 99 en 100 
Hoe verklaart u het verschil tussen 2015 en 2016 aan toegerekende kosten eerstejaarsopvang 
asielzoekers, terwijl de raming voor het aantal asielzoekers voor beide jaren 58.000 is? Hoe 
verklaart u de toename van het bedrag voor toerekening aan eerstejaarsopvang asielzoekers in 
2017 terwijl de raming gelijk is gebleven? 
Antwoord op vraag 29, 30, 99 en 100 
Het kabinet heeft besloten om de bekostiging van het COA vanaf 2016 meer in lijn te brengen met 
de uitgaven. Het gaat hier om een technische aanpassing. Tot 2016 wordt bij de bekostiging van 
de asielinstroom geen rekening gehouden met het moment van instroom in enig jaar. Echter het 
moment van binnenkomst van een vluchteling en aanvang van de procedure is wel degelijk 
relevant voor de kosten en in welk jaar de kosten uiteindelijk vallen. Hier wordt vanaf 2016 in de 
raming rekening mee gehouden. De kosten voor 2015 zijn daardoor in de begroting hoger, omdat 
hier de kosten voor een heel jaar worden toegerekend, die vervolgens deels worden meegenomen 
naar het volgende jaar. De raming voor 2016 is lager , omdat de overlopende kasuitgaven naar het 
volgende jaar reeds in dat jaar (2017) zijn geraamd. Dit verklaart ook de hogere uitgaven in 2017 
zonder bijstelling van de instroomraming.
