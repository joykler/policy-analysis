Vraag 1 
Verticale toelichting Defensie: Hoe komt het dat de geplande uitgaven uit het investeringsbudget 
niet tot besteding zijn gekomen? Kunt u een toelichting geven op de (omvang van) onderuitputting 
bij defensie? Kan uitgesplitst worden waar de onderuitputting vandaan komt? 
Vraag 38 
Bij defensie blijven de investeringen wederom achter, om welke investeringen gaat het? 
Vraag 94 
Kunt u toelichten welke projecten uitgesteld worden met het doorschuiven van 142,3 miljoen euro 
aan investeringen naar 2016? 
Antwoord op vraag 1, 38 en 94 
De onderuitputting bij Najaarsnota heeft een omvang van 196 mln., waarvan 142,4 mln. op 
investeringen en 53,6 mln. aan uitgaven voor regelingen die in 2015 niet meer tot betaling komen.  
Het bedrag van 142,4 mln. aan uitgaven op het investeringsartikel dat niet in 2015 tot besteding 
komt betreft onder andere de materieelprojecten: GPW Boxer, ICMS/CBRN, verwerving F-35, Joint 
Support Ship, IGV productie en training, de F-16 IR geleide luchtraketten en kapitale munitie die 
verbruikt is in Irak. Daarnaast komt 35 mln. aan uitgaven voor bandbreedte- en overige IT 
investeringen en 7,4 mln. aan NAVO bijdragen niet in 2015 tot besteding. Het realiseren van de 
investeringsuitgaven is onder meer  afhankelijk van tijdige levering door leveranciers en een 
efficiÃ«nt en ongestoord verloop van het verwervingsproces. 
De uitgaven aan regelingen die in 2015 niet meer tot besteding komen betreffen o.a. de regeling 
risico-inventarisaties en evaluaties (RI&E), veteranenuitkeringen, de participatiewet, het Nationaal 
Militair Museum, de regeling ereschulden, het Sociaal Beleidskader 2004 en wachtgelden & 
inactiviteitsgelden.
