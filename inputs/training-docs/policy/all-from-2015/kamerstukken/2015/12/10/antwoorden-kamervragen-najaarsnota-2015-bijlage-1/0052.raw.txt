Vraag 49 
Welk alternatief voor de bekostiging van de Huwelijksportretten van Rembrandt van Rhijn treft u 
mochten de verwachte hogere dividendontvangsten uit staatsdeelnemingen in Gasunie en Schiphol 
niet uitkomen? 
Antwoord op vraag 49 
De bekostiging van de Huwelijksportretten van Rembrandt van Rhijn wordt deels gefinancierd uit 
een kasschuif op de begroting van Financiën. Met deze kasschuif worden hogere verwachte 
dividendontvangsten van de staatsdeelnemingen in 2016 naar voren gehaald. Voor de 
dividendontvangsten en afdrachten staatsdeelnemingen wordt op portefeuilleniveau rekening 
gehouden met risico’s in de raming, waarmee tegenvallers kunnen worden gedekt. Op dit moment 
heb ik geen aanwijzingen dat de dividendontvangsten in 2016 op portefeuilleniveau lager zullen 
zijn dan de raming.
