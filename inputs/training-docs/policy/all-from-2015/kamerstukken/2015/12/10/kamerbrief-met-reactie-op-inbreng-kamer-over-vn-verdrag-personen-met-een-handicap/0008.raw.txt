Onderdeel van ons stelsel van zorg en ondersteuning is dat cliënten in een aantal 
gevallen eigenbijdragen verschuldigd zijn. Bij de vormgeving van de eigen 
bijdrage regelingen is een belangrijk aandachtspunt dat de toegankelijkheid moet 
worden gewaarborgd. Op basis van de Wmo 2015  is het mogelijk dat een 
gemeente een tegemoetkoming verstrekt aan personen met een beperking of 
chronische psychische of psychosociale problemen en die als gevolg daarvan 
aannemelijke meerkosten hebben. Indien cliënten in een individueel geval toch 
problemen hebben met het betalen van de eigen bijdragen is het, indien aan de 
daarvoor geldende voorwaarden is voldaan,  mogelijk een beroep te doen op de 
bijzondere bijstand. Op basis van het voorgaande ben ik van mening dat 
gemeenten voldoende instrumenten hebben en die ook kunnen gebruiken om 
problemen met de toegankelijkheid van de zorg met gericht beleid te voorkomen.  
 
De SP-fractie vraagt of de Wmo 2015 in lijn is met het Verdrag terwijl mensen 
minder rechten krijgen en meer naar de rechter moeten en hoe de 
staatssecretaris de cijfers beoordeelt van het Nibud dat de zorgkosten zijn 
gestegen met 22%.  
 
De SP-fractie merkt terecht op dat de voortdurende stijging van de zorgkosten een 
probleem zijn. Het kabinet is zeer gemotiveerd om de zorg, juist voor mensen met 
een smalle beurs, betaalbaar te houden. De Hlz-operatie draagt dan ook bij aan de 
houdbaarheid van het stelsel van langdurige zorg en ondersteuning. Deze 
herziening is dan ook in het belang van de mensen met beperkingen die dus onder 
de werking van dit Verdrag vallen. Hun toegang tot de voorzieningen blijft op de 
langere termijn juist gewaarborgd door de per 1 januari 2015 ingevoerde 
wijzigingen in de langdurige zorg. De wijzigingen in het stelsel, waaronder die op 
het punt van de verantwoordelijkheidsverdeling, leidt tot wijzigingen die voor 
cliënten van belang zijn. Een toename van het aantal juridische procedures moet 
zoveel vermeden worden door onder andere goed overleg tussen gemeenten en 
cliënten en ook bijvoorbeeld mediation. Bij de vormgeving van eigen bijdrage aan 
zorgkosten is nadrukkelijk rekening gehouden met het waarborgen van de 
toegankelijkheid van de zorg.  
 
De PVV-fractie vraagt of de regering na ratificatie het Verdrag op de letter gaat 
uitvoeren. 
 
Het verdrag heeft geen directe werking. Een uitvoeringswet is gemaakt om een 
vertaalslag te bewerkstelligen naar de Nederlandse situatie. 
 
De PVV-fractie vraagt hoe het VN-verdrag uitgevoerd moet worden na de 
bezuinigingen op de langdurige zorg.  
 
Dit kabinet heeft de verantwoordelijkheid genomen om tot ratificatie van het VN-
verdrag te komen. Om een impuls te geven aan een samenleving waarin mensen 
ondanks hun beperkingen kunnen blijven meedoen in de samenleving. Een 
samenleving die steeds meer randvoorwaarden gaat bieden, zodat mensen met 
beperkingen zo zelfstandig mogelijk, met zo veel mogelijk eigen regie, kunnen 
participeren. Daar waar nodig moeten mensen daarin een beroep kunnen doen op 
zorg en ondersteuning.  
 
Deze motieven lagen ook ten grondslag aan de door dit kabinet geïnitieerde 
hervorming van de langdurige zorg. Er is dus geen sprake van een tegengestelde 
 
Pagina 8 van 30
