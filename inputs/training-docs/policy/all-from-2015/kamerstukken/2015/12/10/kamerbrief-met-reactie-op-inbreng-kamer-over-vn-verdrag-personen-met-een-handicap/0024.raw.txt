De SP-fractie vraagt ook welke korte en lange termijn maatregelen door de 
regering worden genomen om knelpunten in het OV weg te nemen.  
 
Namens de minister van IenM laat ik u weten dat juist in het OV, mede als gevolg 
van de deadlines in het Besluit toegankelijkheid, heel veel gedaan wordt aan 
toegankelijkheid. Met het toegankelijk maken van bushaltes alleen is al meer dan 
een kwart miljard euro gemoeid. Alle treinstations worden in de loop van de jaren 
toegankelijk gemaakt, door liften, hellingbanen en allerlei maatregelen voor 
mensen met een auditieve of visuele beperking. Daarmee is een budget van 666 
mln. euro gemoeid. Voor wat betreft de treinen gelden inderdaad lange 
afschrijvingsperioden. Op dit moment rijden er ook al vele goed toegankelijke 
Sprintertreinen. NS koopt alleen nog maar nieuwe treinen die toegankelijk zijn en 
bestaande treinen krijgen rolstoeltoegankelijke toiletten. Dat is in de nieuwe 
concessie met NS geregeld. Voor wat betreft het tramvervoer in Den Haag het 
volgende: er worden geleidelijk overal zogenaamde ‘lagevloer trams’ ingevoerd. In 
de stad is momenteel te zien dat haltes daarvoor volledig worden vernieuwd. 
 
De SP-fractie wijst ook op problemen bij de assistentieverlening voor 
treinreizigers, de tekortschietende betrouwbaarheid in deze dienstverlening.  
 
Ik kan u, op basis van informatie van IenM, melden dat NS zich bewust is van de 
specifieke problemen met de assistentie. NS heeft gemeld dat zij voor 2016 
plannen hebben gemaakt om het boekingssysteem voor assistentie te verbeteren. 
Daardoor zal het flexibeler worden dan het nu is.  
 
De SP-fractie merkt op dat het kilometerbudget van mensen die in aanmerking 
komen voor Valys  beperkt is en dat mensen het Valys-vervoer nu vaak moeten 
combineren met de trein. 
 
Er worden inderdaad meer Valys-reizen deels met trein gemaakt, de zogenaamde 
ketenrit. Het is belangrijk om hierbij op te merken dat mensen hier niet toe 
verplicht zijn. Het is een mogelijkheid die mensen wordt geboden om hun 
persoonlijk kilometerbudget (voor taxikilometers) effectiever te benutten en 
draagt bij aan sociale inclusie; inmiddels is gebleken dat de mogelijkheid van de 
ketenrit velen aanspreekt. Voor deze ketenreizen zijn speciale voorzieningen 
beschikbaar. Mensen kunnen bijvoorbeeld persoonlijke aandacht krijgen om de 
reis te maken door middel van de zogenaamde Reisassistent. De mensen waarvan 
vast staat dat ze  gegeven hun beperking - niet met het OV kunnen reizen, 
hebben vaak  de mogelijkheid om een beroep te doen op het zgn.’hoge persoonlijk 
kilometerbudget’.  
 
De SP-fractie wijst er op dat mensen die gebruik maken van een taxibus, vaak 
lang moeten wachten.  
 
Als het niet mogelijk is dat mensen met een beperking gebruik maken van het 
gewone openbaar vervoer zorgen we voor apart vervoer. Dat is een ‘next best’ 
oplossing, die wel noodzakelijk is. Het vervoer voor mensen met beperkingen 
wordt op lokaal niveau veelal (mede) geregeld door de gemeente. Voor 
bovenregionaal sociaalrecreatief vervoer biedt Valys mogelijkheden. Ik vind het 
een goede zaak om in de overeenkomsten afspraken neer te leggen over 
punctualiteit van de zijde van de vervoerder. Tegelijkertijd zijn vertragingen in het 
vervoer, openbaar of special vervoer, niet helemaal uit te sluiten.  
 
Pagina 24 van 30
