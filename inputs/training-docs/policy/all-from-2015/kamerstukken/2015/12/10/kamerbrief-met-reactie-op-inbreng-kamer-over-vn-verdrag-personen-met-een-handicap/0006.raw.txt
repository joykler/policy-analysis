plan nog concretisering behoeft, deze is ook voorzien. Ook dat doe ik voor wat 
 
betreft het landelijk niveau samen met betrokken partijen. Ik heb dat eerder 
toegelicht. Daarnaast zullen gemeenteraden de lokale voortgang van 
implementatie van hun oordeel (over effectiviteit) moeten voorzien. Uiteraard zal 
de Tweede Kamer deze uitwerking ontvangen en mede op basis daarvan de 
voortgang kunnen volgen. U kunt zich daarnaast ook een oordeel vormen over de 
uitvoering van het verdrag aan de hand van de (onafhankelijke) monitoring door 
het College voor de Rechten van de Mens. 
 
De fracties van de SP, PvdA, GroenLinks en D66 vragen alle naar de rol van de 
staatssecretaris van VWS richting andere bewindspersonen en hoe de coördinatie 
wordt vormgegeven en de taakverdeling ingevuld.  
 
De Staat ratificeert het verdrag en is als verdragspartij verantwoordelijk voor de 
uitvoering ervan. Nadat het verdrag is geratificeerd, ligt de «verzekerende rol» 
van de uitvoering van het verdrag dus bij de overheid. Dit betekent dat de 
overheid ervoor verantwoordelijk is dat het verdrag wordt nagekomen en dat 
nieuwe wet- en regelgeving niet in strijd is met het verdrag. Het kabinet is breed 
politiek verantwoordelijk. Ik ben als  staatssecretaris van VWS aangewezen als 
coördinerend bewindspersoon. Voor de afzonderlijke ambities zijn ook de 
bewindspersonen van de relevante ministeries aanspreekbaar. Er wordt een 
bestuurlijk overleg onder mijn voorzitterschap ingericht. Daarin zullen alle 
ontwikkelingen met betrekking tot de rechten van mensen met een beperking aan 
de orde kunnen worden gesteld. Hier wordt bovendien de voortgang van de 
implementatie in de samenleving door de betrokken partijen geanalyseerd, 
bewaakt en waar nodig en mogelijk bijgestuurd. 
 
De CDA-fractie vraagt waarom VWS en niet BZK verantwoordelijk is voor het VN-
verdrag Handicap. De minister van BZK is immers coördinerend minister op het 
gebied van mensenrechten. Ook vallen gemeenten onder BZK. Minister van BZK is 
inderdaad coördinerend minister op gebied van mensenrechten in Nederland. 
Vandaar bijvoorbeeld ook de publicatie van het Nationaal Actieplan Mensenrechten 
door de minister van BZK. In het Nationaal Actieplan Mensenrechten zet hij uiteen 
op welke wijze het kabinet invulling geeft aan zijn taak om de mensenrechten in 
Nederland te beschermen en te bevorderen.  
 
Zoals uit het plan van aanpak blijkt, is het hele kabinet betrokken bij 
mensenrechten, niet alleen de minister van BZK. In de taakverdeling tussen de 
bewindspersonen en ministeries heeft ieder zijn aandeel in het beschermen en 
bevorderen van mensenrechten. Gemeenten hebben een rol in de uitvoering van 
het verdrag, maar dat geldt ook voor de rest van de overheid en de rest van de 
samenleving.  
 
De GroenLinks-fractie constateert dat zowel landelijk als lokaal beleid met mensen 
moet worden gemaakt en vraagt zich af of dit nu al gebeurt.  
 
Bij het beleid dat relevant is voor mensen met een beperking moeten zij zelf 
betrokken worden. In bijvoorbeeld Utrecht wordt in samenspraak met de 
doelgroep gewerkt aan toegankelijkheid van de stad. Ook andere gemeenten zoals 
Middelburg en Maastricht doen dit reeds. In de Wmo 2015 is opgenomen dat 
ingezetenen, waaronder in ieder geval cliënten of hun vertegenwoordigers worden 
betrokken bij de uitvoering van de Wmo 2015. Gemeenten moeten in het kader 
 
Pagina 6 van 30
