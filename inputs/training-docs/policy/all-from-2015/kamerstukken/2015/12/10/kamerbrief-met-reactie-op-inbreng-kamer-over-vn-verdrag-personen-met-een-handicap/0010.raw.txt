In de nota naar aanleiding van het nader verslag bij de Uitvoeringswet vanaf 
 
pagina 25 en verder, is weergegeven welke interpretatieve verklaringen en 
voorbehouden andere landen hebben afgelegd. Dit overzicht is te raadplegen in de 
online verdragenbank. Daaruit blijkt dat naast Nederland veel landen bij ratificatie 
van het Verdrag voorbehouden dan wel interpretatieve verklaringen hebben 
afgelegd. 
 
Verder merk ik op dat de interpretatieve verklaringen van Nederland niet afwijken 
van het verdrag. Een interpretatieve verklaring geeft slechts weer hoe Nederland 
de verdragsbepalingen uitlegt, binnen de verplichtingen die uit het verdrag volgen.  
 
De fractie van GroenLinks vraagt waarom de regering de interpretatieve 
verklaringen wil afleggen en vraagt of dit afbreuk doet aan het verdrag. Daarnaast 
is de vraag om per verklaring aan te geven waarom de interpretatieve verklaring 
nodig is. De fractie van de SP vraagt specifiek naar de reden van de 
interpretatieve verklaring bij de artikelen 10, 14 en 23. De fractie van D66 vraagt 
of de interpretatieve verklaring bij artikel 23 nog wel in overeenstemming is met 
het recht om een gezin te stichten uit artikel 23.  
 
De regering wil duidelijkheid bieden hoe zij de verdragsverplichtingen onder het 
verdrag uitlegt, zonder aan deze verplichtingen afbreuk te doen. Omdat er 
verschillende interpretaties zijn over bepaalde artikelen in het verdrag, en wat 
daaronder is toegestaan, acht de regering het nodig om dit expliciet te verklaren. 
 
Hierna is per verklaring aangegeven wat noodzaakt tot een verklaring.  
 
Artikel 10  
Bij artikel 10 acht de regering het nodig om een interpretatieve verklaring af te 
leggen. 
 
Het is van belang te benadrukken dat het ongeboren leven beschermwaardig is. 
Waar de regering tegenaan loopt is dat de term ‘human being’ op verschillende 
manieren geïnterpreteerd kan worden. Dit zal op nationaal niveau bepaald moeten 
worden. Bij het vormgeven van de beschermwaardigheid van het ongeboren leven 
moet soms een afweging worden gemaakt waarbij verschillende belangen 
meewegen die conflicterend kunnen zijn. In nationale wetgeving is die 
belangenafweging ten aanzien van het ongeboren leven gemaakt. Denk hierbij 
bijvoorbeeld aan de Wet afbreking zwangerschap, of de Embryowet. 
 
Met de verklaring wordt benadrukt dat in deze wetten deze weging is gemaakt, en 
daarmee niet in strijd zijn met de bepaling van het verdrag. 
 
Artikel 12  
Ook bij artikel 12 acht de regering het nodig om een interpretatieve verklaring af 
te leggen. 
 
In onze interpretatie biedt het verdrag ruimte om mensen met een ernstige 
lichamelijke of geestelijke beperking onder curatele te stellen. Dat betekent dat de 
curator het vermogen beheert en beslissingen neemt bijvoorbeeld over 
geneeskundige behandeling van de onder curatele gestelde. De onder curatele 
gestelde is handelingsonbekwaam.  
 
Curatele is een zware maatregel, maar in sommige gevallen wel nodig juist om de 
 
Pagina 10 van 30
