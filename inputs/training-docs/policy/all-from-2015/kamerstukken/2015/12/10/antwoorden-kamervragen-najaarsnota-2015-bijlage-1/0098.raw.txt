Vraag 93 
Klopt het dat we moeten uitgaan van een verdere forse afname van de rente inkomsten op 
studieleningen,  omdat het rentepercentage op individuele basis slechts eens in de 5 jaar wordt 
vastgesteld? 
Antwoord op vraag 93 
Nee, dit klopt niet. Elk jaar wordt voor een deel van de studieleningen het rentepercentage 
opnieuw vastgesteld. Voor 2016 en volgende jaren is de ontvangstenraming geactualiseerd bij de 
Ontwerpbegroting 2016. Daarbij is rekening gehouden met de actuele (en de afgelopen jaren sterk 
gedaalde) rentetarieven.
