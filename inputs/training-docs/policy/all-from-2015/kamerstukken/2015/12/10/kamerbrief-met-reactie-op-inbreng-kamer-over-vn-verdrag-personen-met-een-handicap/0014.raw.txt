recht kunnen genieten. Die toevoeging roept vragen op of dit nog ruimte laat voor 
 
de belangenafweging. Om duidelijk aan te geven dat Nederland dit artikel 
interpreteert in lijn met de jurisprudentie van het EHRM wil de regering dit 
benadrukken in de interpretatieve verklaring. Dit heeft geen praktische 
consequenties. Het debat over hoe de beschermwaardigheid zich verhoudt tot 
andere belangen en hoe die in Nederland moet worden vormgegeven, is een 
nationale aangelegenheid. Daar gaat de verklaring bij artikel 10 over, dat debat 
zullen we steeds hier voeren.  
 
Ten aanzien van zwangerschappen en prenatale diagnostiek, staat respect voor de 
manieren waarop mensen hun leven willen inrichten voorop. Om tot een 
weloverwogen keuze te komen, is ook goede voorlichting van groot belang. Bij 
vragen omtrent de afbreking van een zwangerschap is de behandelend arts 
verplicht hierover met de vrouw gesprekken te voeren om te komen tot een 
zorgvuldige besluitvorming. Hier zijn door de beroepsgroep richtlijnen voor 
opgesteld. Maar ook buiten de klinieken wordt voorlichting gegeven aan 
ongewenst zwangere vrouwen. Daarbij wordt door de minister van VWS en mijzelf 
ondersteuning bij geboden door financiering van FIOM, Siriz, Rutgers en GGD-en.  
 
De fractie van de SGP geeft aan dat artikel 4 verplichtingen met zich brengt 
(training). Deze fractie vraagt hoe vorm wordt gegeven binnen ministeries en 
andere overheidsinstanties. 
 
Het belang van het bevorderen van training wordt door mij onderkend. Het artikel 
ziet op het bevorderen van vakspecialisten en personeel die werken met personen 
met een handicap. Die verplichting is impliciet gewaarborgd door de verschillende 
wetten die aangeven dat sprake moet zijn van verantwoorde zorg/hulp. Zo kent de 
Wet op de beroepen in de individuele gezondheidszorg in artikel 40 voor 
individuele beroepsbeoefenaren de verplichting verantwoorde zorg te leveren.  
 
Artikel 2 van de Kwaliteitswet kent een soortgelijke verplichting. De Jeugdwet kent 
ook het begrip verantwoorde hulp. In het kader van verantwoorde zorg/hulp moet 
sprake zijn van een kwalitatief en kwantitatief zodanige 
verantwoordelijkheidstoedeling van personeel en materieel, dat een en ander leidt 
of redelijkerwijs moet leiden tot verantwoorde zorg/hulp. Doordat ook sprake is 
van kwalitatief goede toedeling, is daarmee in de wet geregeld dat mensen met 
een beperking, indien zij aanspraak maken op de hiervoor beoogde wettelijke 
voorzieningen, erop kunnen vertrouwen dat de hulpverleners vakbekwaam zijn. 
Die vakbekwaamheid impliceert dat zij hun vak bijhouden. 
 
De fractie van de ChristenUnie verzoekt de staatssecretaris te reflecteren op de 
vraag, waarom we het afkeuren als een vrouw in Nederland haar zwangerschap 
omwille van sekse afbreekt, maar het accepteren als het een beperking betreft.  
 
Bij het afbreken van een zwangerschap met een zwangerschapsduur van minder 
dan 24 weken moet sprake zijn van een noodsituatie van de vrouw. Het gaat 
daarbij niet om selectie van geslacht, maar ook niet om selectie van beperkingen. 
Waar het wel om gaat is dat vrouwen de mogelijkheid hebben tot zelfbeschikking, 
zodat zij zelf op basis van goede informatie een beslissing kunnen nemen over 
hun zwangerschap. 
 
Het kabinet streeft in de woorden van de fractie van de ChristenUnie naar inclusie 
en overweegt zwangere vrouwen gemakkelijke toegang tot de NIPT (niet-
 
Pagina 14 van 30
