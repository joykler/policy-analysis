Vraag 8 
Het merendeel van de tabellen bevat cijfers met een cijfer voor de komma, de weergegeven cijfer 
worden weergegeven met slechts een cijfer achter de komma (enkele precisie). Met name bij 
overzichten waarbij de gegevens als % van het BBP worden weer gegevens levert dit een 
substantieel informatieverlies. Bij een BBP van 681 miljard euro worden alle posten van onder de 
300 miljoen euro afgerond op nihil. Kan er in de toekomst in dergelijke gevallen met dubbele 
precisie worden gewerkt? Ook de presentatie van de cijfers in miljarden kan, met name, bij de 
kadertoetsen, door presentatie in miljoenen veel duidelijker.  
Antwoord op vraag 8 
Bij het presenteren van cijfers in bijvoorbeeld de Miljoenennota en de Najaarsnota moet een 
afweging worden gemaakt tussen de leesbaarheid en de precisie. Meestal wordt in tabellen in de 
hoofdtekst gebruik gemaakt van miljarden, met een cijfer achter de komma. In de meer technische 
bijlage(n) bij de Miljoenennota worden dezelfde bedragen in miljoenen gepresenteerd. In de 
departementale begrotingen worden de uitgaven in duizenden euro’s weergegeven.  
In de Najaarsnota wordt eenzelfde werkwijze gehanteerd. Om de tabellen in de hoofdtekst leesbaar 
te houden worden deze weergegeven in miljarden euro’s. In bijlagen als de Verticale Toelichting 
worden de uitgavenmutaties in meer detail gepresenteerd, net zoals in de tweede suppletoire 
begrotingen die tegelijkertijd met de Najaarsnota naar de Tweede Kamer worden verstuurd.
