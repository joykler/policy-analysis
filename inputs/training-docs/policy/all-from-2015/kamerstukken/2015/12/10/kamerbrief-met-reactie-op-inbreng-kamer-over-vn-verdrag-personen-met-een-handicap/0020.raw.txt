arbeidsbeperking. De overheid stelt zich garant voor 25.000 extra banen in 10 
 
jaar. De staatssecretaris van SZW zond op 3 juli 2015 de resultaten van een 
3
tussenmeting aan de Tweede Kamer . Daaruit bleek dat de overheid op dat 
moment met 1508 extra gerealiseerde banen halverwege de taakstelling voor 
2015 zat. Los van de afspraken uit het Sociaal Akkoord 2013, die betrekking 
hebben op een specifieke doelgroep, geeft ongeveer 7% van het personeel van de 
overheid en het onderwijs aan dat zij een arbeidshandicap hebben. (Bron: TNO, 
Nationale enquête arbeidsomstandigheden 2014) 
 
8. Vragen over monitoring en administratieve lasten 
 
De D66-fractie wijst erop dat verschillende instanties gaan monitoren en vraagt 
hoe ervoor gezorgd gaat worden dat deze instanties weten wat ze moeten doen en 
wat hun rol is. 
 
Het is inderdaad van belang dat we de monitoring door verschillende partijen zo 
goed mogelijk stroomlijnen; dat beperkt ook de administratieve lastendruk en 
verbetert tevens het kwalitatieve inzicht in de uitvoering van het verdrag. Het 
College voor de Rechten van de Mens is benoemd als de onafhankelijke instantie 
die de uitvoering van het verdrag zal monitoren, op basis van zelf ontwikkelde 
indicatoren. Ik heb het College gevraagd te bezien of en hoe zij voor de 
uitoefening van hun rol zoveel mogelijk gebruik kan maken van reeds bestaande 
of voorgenomen monitors. Gemeenten zullen de uitvoering van hun lokaal 
inclusiebeleid monitoren ten behoeve van het debat in de gemeenteraden. Ook 
verschijnt vanaf 2016 de monitor sociaal domein over de gemeentelijke 
uitvoering. In de komende periode zal ik bezien hoe ik de beoogde stroomlijning 
van de monitoring in overleg met partijen kan bevorderen. 
 
De SP-fractie vraagt naar de rol van het College voor de Rechten van de Mens 
(CRM) en vraagt meer specifiek of de monitor ook een toets inhoudt. 
 
Het CRM is de onafhankelijke instantie die op grond van artikel 33 van het verdrag 
de uitvoering van het verdrag dient te bevorderen, te beschermen en te 
monitoren. 
 
Het CRM heeft een breed pakket aan wettelijke taken, waaronder: 
 
 In het kader van verschillende wetten (waaronder de Wgbh/cz) doen van 
onderzoek of een onderscheid is of wordt gemaakt en het geven van een 
oordeel daarover. 
 Het geven van gevraagd en ongevraagd advies aan een minister of aan een 
van beide kamers van de Staten-Generaal over wettelijke regelingen en 
voorstellen daarvan die betrekking hebben op de rechten van de mens. 
 Het aansporen tot ratificatie, implementatie en naleving van verdragen over 
de rechten van de mens. 
 Het aansporen tot de naleving van Europese of internationale aanbevelingen 
over de rechten van de mens. 
 
De CU-fractie vraagt naar de bereidheid om voor de Voorjaarsnota middelen vrij 
te maken voor de structurele monitoring van de uitvoering van het verdrag.  
 
                                                
3
 Tweede Kamer 2014 - 2015, 29 544, nr. 640. 
 
Pagina 20 van 30
