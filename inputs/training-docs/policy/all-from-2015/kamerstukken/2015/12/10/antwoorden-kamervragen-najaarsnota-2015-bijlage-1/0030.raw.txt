Vraag 27 en 90  
Kunt u een nadere onderbouwing geven van de ophoging van het budget van het NIDOS met 11 
miljoen euro in 2016? Op welke wijze worden de extra kosten die de IND in 2015 maakt 
opgevangen? 
Antwoord op vraag 27 en 90 
Het kabinet heeft additioneel 10,5 mln. voor de opvang van alleenstaande minderjarige 
vreemdelingen (NIDOS) beschikbaar gesteld voor de verhoogde asielinstroom 2016. Met dit budget 
worden alleenstaande minderjarige vreemdelingen kleinschalig opgevangen. Voor 2015 wordt de 
verhoogde instroom opgevangen binnen de beschikbare budgetten en capaciteit.
