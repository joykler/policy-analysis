Vraag 71 
Waarom is er voor gekozen om ten aanzien van de Erasmusuitspraak geen voorziening te treffen? 
Antwoord op vraag 71 
Binnen het BKZ is een reservering getroffen voor de schadevergoeding aan het Erasmus MC. Het 
gaat met name om middelen voor de garantieregeling kapitaallasten (jaarlijks circa € 77,5 miljoen) 
die beschikbaar komen na afloop van de regeling (die loopt tot en met 2016). Daarnaast is 
specifiek voor een toezegging aan Erasmus MC een bedrag van € 4 miljoen in 2015 en 2016 en € 
10 miljoen vanaf 2017 gereserveerd. Door middel van een kasschuif wordt mogelijk gemaakt dat 
VWS in 2015 en 2016 een bedrag van € 85 miljoen betaalt en het restant in 2017.   
Aangezien de schadevergoeding die VWS aan Erasmus MC moet betalen wordt betaald vanuit de 
VWS-begroting, worden de hiervoor gereserveerde middelen overgeheveld naar de VWS-begroting. 
Ze blijven behoren tot het BKZ (begrotingsgefinancierde BKZ-uitgaven).
