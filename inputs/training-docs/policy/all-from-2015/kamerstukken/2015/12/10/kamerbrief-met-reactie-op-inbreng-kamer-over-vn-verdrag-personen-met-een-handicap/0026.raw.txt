Besluit personenvervoer 2000 ingezet. Er wordt gestreefd naar inwerkingtreding 
 
op 1 januari 2016. Tegen het weigeren van assistentiehonden kan dan 
handhavend worden opgetreden. Ik verwijs tevens naar de reactie op het 
amendement Bergkamp/Keizer onder nummer 20. 
 
De fractie van het CDA vraagt mij in overleg te treden met de belangenvereniging 
voor assistentiehonden. 
 
Ik zeg toe in contact te zullen treden met deze belangenvereniging om te 
vernemen welke problemen zij in de praktijk signaleren. 
 
De CDA-fractie vraagt of toegelicht kan worden waarom gemeenten niet financieel 
worden gecompenseerd. 
Gemeenten hebben reeds de opdracht, expliciet verankerd in de Wmo 2015, om 
een inclusieve samenleving te bevorderen, waaronder toegankelijkheid. Zij zijn 
gehouden hierop beleid te ontwikkelen in samenspraak met ingezetenen. 
Gemeenten hebben dus al eerder de opdracht, de instrumenten en middelen 
gekregen om ook deze doelstelling na te streven.Daarbij: het investeren in lokale 
inclusie toegankelijkheid kan ook leiden tot doelmatigheid; het beroep op 
specifieke, veelal duurdere voorzieningen kan hierdoor afnemen.  
 
De CDA-fractie vraagt naar de effecten van de consequenties van het 
amendement Van Dijk (no. 17) voor de Wgb/cz, specifiek voor het OV en het 
Bouwbesluit. 
 
Voor het OV bestaat in het Besluit toegankelijkheid OV een stappenplan voor de 
verschillende vormen van OV, inclusief deadlines (tot 2030). Het amendement Van 
Dijk spreekt over het zorg dragen voor algemene toegankelijkheid. Bij OV gaat het 
al over algemene voorzieningen die partijen moeten treffen. Het amendement is 
dus voor OV naar mijn oordeel niet strijdig met deze lijn. Het Bouwbesluit bevat 
eisen rondom de toegankelijkheid van nieuw te bouwen gebouwen. Dit betreft met 
name de rolstoeltoegankelijkheid van gebouwen en deze eisen gelden voor 
iedereen die een dergelijk gebouw maakt en hier wordt aan getoetst bij de 
vergunningverlening.  Met aanvaarding van het amendement van Dijk, onder stuk 
nummer 17 moet degene tot wie artikel 2 van de Wgbh/cz zich richt, bijvoorbeeld 
de aanbieder van een woning, zorg dragen voor algemene toegankelijkheid, 
bijvoorbeeld door obstakels en drempels weg te nemen. Het Bouwbesluit gaat 
voor als lex specialis wanneer hierin de toegankelijkheid specifiek is geregeld, 
bijvoorbeeld bij nieuwbouw. Wanneer het Bouwbesluit geen regels geeft over 
toegankelijkheid, kan artikel 2a gevolgen hebben. Het artikel legt echter niet op 
dat er in alle gevallen vergaande aanpassingen gedaan moeten worden. Een 
eigenaar die zorg moet dragen voor de toegankelijkheid moet zich bewust zijn van 
de groep die gebruik maakt van zijn gebouw, en op basis daarvan drempels en 
obstakels wegnemen. Aangezien een gebouweigenaar geen aanpassingen hoeft te 
doen die onevenredig belastend zijn, zullen bouwkundige of woontechnische 
aanpassingen in de praktijk niet of op eenvoudige wijze in de bestaande bouw 
gedaan hoeven te worden. Ook bij nieuwbouw hoeven geen aanpassingen gedaan 
worden die onevenredig belastend zijn, deze afweging moet dus altijd gemaakt 
worden. Daarbij dient wel opgemerkt te worden dat de interpretatie van de term 
‘onevenredig belastend’ in de praktijk zich zal vormen onder andere door 
jurisprudentie.  
 
 
Pagina 26 van 30
