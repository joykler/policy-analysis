Vraag 104 
Hoe werkt dat: ramingen van het aantal vluchtelingen wel bijstellen maar de uitgaven niet? 
Antwoord op vraag 104 
In bijlage 3 bij de Najaarsnota zijn de bijgestelde uitgaven opgenomen als gevolg van de hogere 
geraamde instroom. Dit betreft de directe budgettaire gevolgen voor het COA, de IND en het 
Nidos. Overige uitgaven aan bijvoorbeeld voorzieningen voor vergunninghouders treden met 
vertraging op omdat eerst de asielprocedure moet zijn doorlopen. Deze worden conform de 
reguliere systematiek in het voorjaar meegenomen.
