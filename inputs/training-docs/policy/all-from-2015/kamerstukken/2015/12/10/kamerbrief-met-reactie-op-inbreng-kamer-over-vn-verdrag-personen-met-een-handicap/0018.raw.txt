bereidt de minister van BZK wetgeving voor. De verplichting om deze 
 
internationale standaard toe te passen op overheidswebsites zal opgenomen 
worden in de eerste tranche van de Wet Generieke Digitale Infrastructuur, die in 
2016 aan de Tweede Kamer aangeboden zal worden. Daarnaast bereidt de 
Europese Unie een richtlijn voor, die erop gericht is om de toepassing van deze 
internationale standaard verplicht te stellen voor overheidswebsites. 
Ik ga ervan uit dat voor websites gekeken wordt naar deze internationale 
standaard voor toegankelijkheid. Als het amendement voorschrijft om deze 
internationale standaard toe te passen op websites van de overheid, dan kan ik dit 
ondersteunen. 
 
De CDA-fractie vraagt hoe het afschaffen van de blauwe enveloppe zich verhoudt 
tot het Verdrag. 
Ik interpreteer de vraag zo dat de CDA-fractie wijst op de digitalisering van de 
dienstverlening van de overheid. En dat dit voor mensen met een beperking 
daardoor ingewikkelder wordt. Digitalisering is niet per definitie slechter. Wel moet 
bewustwording over de toegankelijkheid van digitale dienstverlening ook binnen 
de overheid, in het kader van de verdere tenuitvoerlegging van het Verdrag nog 
de nodige aandacht krijgen. Dit zal gebeuren in samenspraak met de 
maatschappelijke partijen. Een mogelijkheid is dat de overheid dit doet in de vorm 
van een pledge waarin de overheid aanheeft hoe het concreet gaat werken aan 
het verbeteren van bewustwording bijvoorbeeld ten aanzien van de 
toegankelijkheid van dienstverlening en informatie. 
De SP-fractie vraagt of de regering bereid is om alle openbare gebouwen voor 
100% toegankelijk te maken. 
Het Bouwbesluit 2012 bevat eisen over de toegankelijkheid van nieuw te bouwen 
publiekstoegankelijke gebouwen, zoals de bibliotheek en scholen die de heer van 
Gerven noemt. Deze eisen zijn per 1 juli jl. aangescherpt waardoor deze 
gebouwen een toegankelijkheidssector (een rolstoeltoegankelijk gebied) moeten 
2
hebben wanneer zij een oppervlakte van tenminste 250 m hebben. Een 
percentage van 60% of 80% van het vloeroppervlak aan verblijfsgebied moet in 
de toegankelijkheidssector liggen. Van nieuw te bouwen scholen moet 100% van 
het vloeroppervlak aan verblijfsgebied in de toegankelijkheidssector liggen. Gezien 
de hoeveelheid openbare gebouwen in de bestaande gebouwenvoorraad en de 
kosten die verbonden zitten aan het geheel toegankelijk maken van deze 
gebouwen, is het niet mogelijk op korte termijn alle openbare gebouwen 100% 
toegankelijk te maken. 
De SP-fractie vraagt hoe de nieuwe eis van de Woningwet zich verhoudt tot 
rechtspositie van mensen met een beperking. 
 
Ook in de nieuwe Woningwet hebben corporaties de kerntaak geschikte 
zorgwoningen ter beschikking te stellen aan mensen met een beperking. Daarbij 
letten zij er wel op dat ook die woningen (financieel) passend worden toegewezen. 
Als er een tekort is aan deze woningen op lokaal niveau, zou de gemeente dit 
moeten agenderen in haar woonvisie. Corporaties dienen een bod te doen op die 
woonvisie en naar redelijkheid bijdragen. Daarna maken corporaties, gemeenten 
en huurders prestatieafspraken. Huurdersorganisaties kunnen ook het belang van 
zorgbehoevenden en mensen met een beperking vertegenwoordigen. Eventuele 
geschillen in de fase van het maken van prestatieafspraken, kunnen voor 
 
Pagina 18 van 30
