Vraag 3  
Kunt u aangeven hoe de bij het begrotingsakkoord 2015 afgesproken 375 miljoen euro voor de 
opvang van asielzoekers is aangewend in relatie tot de extra uitgaven voor opvang die nu worden 
aangekondigd? 
Antwoord op vraag 3 
Bij Miljoenennota 2015 heeft het kabinet 375 mln. extra beschikbaar gesteld voor de verhoogde 
asielinstroom 2014. Daarbij is aangegeven dat de asielinstroom in 2014 kosten met zich 
meebrengt die over de jaargrens heen kunnen lopen (240 mln.) en daarom konden worden 
meegenomen naar 2015 via de asielreserve. De asielinstroom 2015 is hoger dan in eerste instantie 
is geraamd. Daarom is de raming bijgesteld zowel bij Prinsjesdag (570 mln.) als nu bij najaarsnota 
(350 mln.) om de kosten voor opvang te dekken.
