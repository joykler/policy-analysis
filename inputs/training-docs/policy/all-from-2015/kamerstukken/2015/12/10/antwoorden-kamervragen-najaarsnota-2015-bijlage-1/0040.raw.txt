Vraag 37 
Waarom wordt er binnen het Infrastructuurfonds op het artikel spoor gewerkt met een 
onderprogrammering terwijl op het artikel hoofdwegen wordt gewerkt met overprogrammering? 
Antwoord op vraag 37 
Het ministerie van IenM streeft ernaar om via overprogrammering op alle aanlegbudgetten binnen 
het Infrastructuurfonds en Deltafonds voldoende spanning te zetten om zo de jaarlijkse middelen 
te putten. Ervaring leert namelijk dat er bij infrastructuurprojecten gemiddeld genomen 
vertragingen optreden. Bij Wegen en Vaarwegen wordt er sinds enkele jaren met een 
overprogrammering gewerkt. In de begroting 2016 heeft het Kabinet de eerste stappen genomen 
om dit instrument ook meerjarig bij Spoor en het Deltafonds te introduceren. Indien uit de actuele 
cijfers blijkt dat er onderprogrammering op een artikel ontstaat, dan verschuift IenM niet 
onmiddellijk budget naar achteren, maar gaat het departement eerst bekijken of het kansrijk is om 
projecten of programma onderdelen te versnellen. In de begroting kan er zo lopende zoâ€™n 
onderzoek toch tijdelijk sprake zijn van onderprogrammering. Dit was bijvoorbeeld in het afgelopen 
jaar bij Spoor het geval.
