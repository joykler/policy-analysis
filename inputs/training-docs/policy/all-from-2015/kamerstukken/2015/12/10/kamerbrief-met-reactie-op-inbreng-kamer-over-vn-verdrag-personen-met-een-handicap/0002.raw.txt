Het wordt gestimuleerd om in de tijd tussen goedkeuring en bekrachtiging van het 
 
verdrag materiÃ«le verbetering aan te brengen in de positie van mensen met een 
beperking in Caribisch Nederland. Zo kunnen de beschikbare middelen voor de 
integrale aanpak van de sociaal economische problematiek ook worden ingezet 
voor het verbeteren van de positie van mensen met een beperking. Hierdoor 
ontstaat de mogelijkheid voor de eilandbesturen om projecten of pilots te starten 
voor activiteiten ten behoeve van mensen met een beperking in Caribisch 
Nederland gerelateerd aan de Wet maatschappelijke ondersteuning 2015.  
 
De D66-fractie en de ChristenUnie- fractie  vragen naar de ambitie als het gaat 
om het van kracht worden van het verdrag voor Caribisch Nederland? 
 
Het is de bedoeling dat het Verdrag, zodra dat mogelijk is, ook gelding krijgt op 
het Caribisch deel van Nederland. 
 
2. Vragen over de toets op wet- en regelgeving 
 
De SP-fractie vraagt op welke wijze de toets van wet- en regelgeving heeft 
plaatsgevonden waarin rechten van mensen met een beperking zijn vastgelegd. 
 
De bestaande wetgeving is getoetst en doorgelicht. In het artikelsgewijs deel van 
de memorie van toelichting bij de goedkeuringswet is per artikel uiteengezet wat 
er in Nederland is aan wetgeving of beleid op het desbetreffende terrein. Deze 
toetsing betreft alle wetgeving van Nederland en vanzelfsprekend ook die waarin 
rechten van mensen met een beperking zijn neergelegd. Gezien de grote omvang 
van lagere wetgeving is een toetsing van al die bestaande lagere wetgeving 
praktisch niet mogelijk. Toekomstige wetsvoorstellen zullen ook expliciet moeten 
maken, waar relevant, dat deze sporen met het VN-verdrag.  
 
De fractie van GroenLinks vraagt of de Participatiewet in lijn is met het VN-
verdrag. 
 
De staatssecretaris van SZW heeft uw Kamer op 10 april 2014 een brief gestuurd 
over de verhouding van de Participatiewet en het VN-Verdrag, naar aanleiding van 
de motie 33.161, nr. 160 van mevrouw Voortman. 
 
In deze brief is opgenomen dat het doel van de Participatiewet is om mensen die 
nu nog moeilijk aan het werk komen meer kansen op regulier werk te bieden. De 
Participatiewet levert daarmee een bijdrage aan de versterking van gelijke kansen 
voor mensen met een beperking en sluit aan bij de doelstelling en meer specifiek 
artikel 27 van het VN-verdrag. Verder biedt de Participatiewet gemeenten kaders 
voor de invulling van de opdracht om op voet van gelijkheid met anderen 
deelname aan de arbeidsmarkt van mensen met een arbeidsbeperking te 
bevorderen. 
 
Op basis van de Participatiewet leggen gemeenten in een verordening vast hoe zij 
invulling geven aan de opdracht om gelijke deelname aan de arbeidsmarkt van 
mensen met een arbeidsbeperking te bevorderen. Hierbij dient uiteraard het VN-
Verdrag betrokken te worden. Immers ook de gemeenten dienen het bepaalde in 
het VN-verdrag in acht te nemen. De VNG biedt gemeenten hierbij ondersteuning. 
Hiermee ligt er met de Participatiewet een goede en heldere set regels, die in lijn 
is met de doelstelling van het VN-verdrag. 
 
 
Pagina 2 van 30
