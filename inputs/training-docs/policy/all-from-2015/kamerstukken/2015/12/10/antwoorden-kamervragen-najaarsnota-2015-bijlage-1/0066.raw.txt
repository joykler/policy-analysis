Vraag 63 
Kunt u nader toelichten wat de oorzaak is van de neerwaarste bijstelling van de uitgaven die vallen 
onder de Zorgverzekeringswet (Zvw) van 335 miljoen euro? Komt dit doordat er minder gebruik 
wordt gemaakt van de zorg dan verwacht of zijn de kosten voor zorg gedaald? 
Vraag 72 
Er zijn voor 2015 nieuwe meevallers opgetreden in de zorg, kunt u een uitsplitsing geven van de 
posten waar de onderschrijding optreedt? Is er wederom sprake van een meevaller in de 
geneesmiddelen? 
Vraag 73 
Wat zijn de voornaamste kosten die leiden tot de neerwaartse bijstelling van de uitgaven die vallen 
onder de zorgverzekeringswet? 
Vraag 74 
Kunt u nader toelichten wat de oorzaak is van de neerwaarste bijstelling van de uitgaven die vallen 
onder de Zorgverzekeringswet (Zvw) van 335 miljoen euro? Komt dit doordat er minder gebruik 
wordt gemaakt van de zorg dan verwacht of zijn de kosten voor zorg gedaald? 
Vraag 78 
Waarom is een bijgestelde raming en tevens een verwachting over de realisatie van de cijfers van 
het Zorginstituut Nederland (ZiNL) over geheel 2015 niet meegenomen in de najaarsnota, als met 
beseft dat ten tijde van de verschijning van de najaarsnota 2015 te 27 november 2015 de 2e helft 
van 2015 reeds bijna verlopen is? 
Antwoord op vraag 63, 72, 73, 74 en 78 
Op basis van in oktober ontvangen realisatiecijfers van het Zorginstituut Nederland (ZiNL) zijn de 
zorguitgaven geactualiseerd. Deze realisatiecijfers zijn gebaseerd op bij verzekeraars 
gedeclareerde uitgaven van zorg in de eerste zes maanden van 2015 plus een inschatting van de 
zorgverzekeraars van wat in de komende tijd nog met betrekking tot het jaar 2015 gedeclareerd 
gaat worden. Deze cijfers hebben een voorlopig karakter. 
Bij de actualisatie worden de schadelastcijfers van de zorgverzekeraars (Zvw) en de uitgaven van 
de zorgkantoren (Wlz) over de eerste twee kwartalen van het jaar 2015 vergeleken met het bij 
VWS beschikbare budgettair kader. Het voorlopige beeld dat hieruit naar voren komt, is dat in een 
aantal Zvw-sectoren naar verwachting een onderschrijding op zal treden, onder meer bij de 
eerstelijnszorg, de hulpmiddelen en het ziekenvervoer. Het is nog niet mogelijk om een conclusie 
te trekken over de ontwikkeling bij de verpleging en verzorging omdat er over de periode tot en 
met het tweede kwartaal van 2015 nog te weinig declaraties zijn ontvangen.  
Over de actualisatie over het gehele jaar 2015 wordt u bij jaarverslag 2015 (per sector) nader 
ge√Ønformeerd.
