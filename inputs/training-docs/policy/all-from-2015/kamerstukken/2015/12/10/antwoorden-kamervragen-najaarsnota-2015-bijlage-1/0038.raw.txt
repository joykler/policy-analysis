Vraag 35 
Kunt u toelichten welke factoren onderdeel uitmaken van de raming van de huurtoeslag? 
Antwoord op vraag 35 
De basis voor de raming van het huurtoeslag budget betreft de bij de belastingdienst bekende 
gegevens over het gebruik van de regeling, en de gerealiseerde kasuitgaven in het laatst afgeronde 
jaar. Vanwege de systematiek van de AWIR, waarbij tot twee jaar na afloop van het toeslagjaar 
nog wijzigingen in de toekenningen kunnen plaatsvinden (het definitief toekennen loopt tot twee 
jaar na afloop van het toeslagjaar) is een betrouwbare onderbouwing van de samenstelling van 
deze uitgaven per definitie enkele jaren oud.  
Op grond van macro-economische ramingen van onder andere het Centraal Planbureau wordt een 
inschatting gemaakt van de ontwikkeling in latere jaren van de inkomens van de populatie, de 
huurontwikkeling en de inkomens en huurgrenzen binnen de huurtoeslag. Voor de raming van de 
aantallen huurtoeslagontvangers wordt rekening gehouden met een geobserveerde lange 
termijntrend en de doorwerking van ontwikkelingen in de werkloosheid. Met effecten van 
beleidswijzigingen wordt separaat rekening gehouden.
