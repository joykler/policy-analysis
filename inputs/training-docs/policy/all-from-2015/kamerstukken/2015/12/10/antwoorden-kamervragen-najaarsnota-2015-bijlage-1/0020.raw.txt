Vraag 17 
Wat betekent de schuif van de terugbetalingen van 2015 naar 2016 voor het saldo in 2016? 
Antwoord op vraag 17 
Voor de terugbetaling van de naheffing over 2014 geldt dat het saldo-effect ook in 2014 valt. Dit 
betekent dat het doorschuiven van de terugbetaling van 2015 naar 2016 geen effect heeft op het 
EMU-saldo in 2016. Voor de restituties geldt het moment waarop het Europees Parlement de 
aanvullende begroting aanneemt (waarin de restituties zijn verwerkt) als transactiemoment en 
daarmee als moment waarop ze in het EMU-saldo worden verwerkt. Dit betekent dat de restituties 
in 2016 in de kas worden ontvangen, maar voor het EMU-saldo in 2015 vallen.
