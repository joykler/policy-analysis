V – Risico’s  
 
 
 
De risico’s voor het programma zijn gewijzigd. Ten opzichte van de vorige 
 
rapportage is het risico ‘personele capaciteit’ komen te vervallen, omdat er in de 
 
organisatie nu voldoende personeel aanwezig is dat ervaring heeft met migraties. 
 
 
1. Kwaliteit gegevens. Schone data zijn onontbeerlijk voor een goede migratie 
naar ERP. Vervuilde data kunnen stagnaties in de migratie en onbetrouwbare 
resultaten in ERP opleveren. Om dit risico te beheersen is er het project Stay 
Clean, dat zich richt op het bijhouden van de datakwaliteit. Hiervoor is extra 
bouw- en migratiecapaciteit toegekend. Ook stellen alle defensieonderdelen 
capaciteit beschikbaar. Daarnaast levert leverancier SAP ondersteuning bij de 
opschoning van data.  
 
2. Stabiliteit IT-infrastructuur. ERP is afhankelijk van de goede werking van de 
IT-infrastructuur. Om verbetering aan te brengen in de staat van de IT, is een 
plan van aanpak opgesteld (Kamerstukken 31 125, nr. 41 van 16 september 
2014 en 31 125, nr. 52 van 19 december 2014). Zie bijlage C voor de 
voortgang. 
 
 
VI – Sturing en beheersing 
 
Voor het verbeteren van de inrichting en het beheer van rollen en autorisaties 
loopt een actieplan. Op aanraden van de Audit Dienst Rijk (ADR) zijn de 
aansturing en voortgangsbewaking bij de uitvoering van het actieplan 
aangescherpt. 
 
De ADR heeft de methode onderzocht die Defensie hanteert bij het ontmantelen 
van legacy. Daarbij is vastgesteld dat veel afhangt van de wijze waarop de 
betrokken defensieonderdelen de methodiek toepassen. Op aanraden van de ADR 
is de regie bij het ontmantelen eenduidig belegd bij HDBV/CIO en wordt blijvend 
geïnvesteerd in de opbouw van kennis bij het personeel.  
 
 
VII – Overzicht voortgang basisimplementatie ERP 
 
Deze paragraaf bevat overzichten van de beoogde functionaliteiten van ERP en de 
voortgang van de migratie. De onderstaande tabel bevat een overzicht van de 
beoogde functionaliteiten volgens de reikwijdte van de Tussenbalans 2010. Voor 
een overzicht van de functionaliteiten die vanaf 2003 werden beoogd, maar geen 
onderdeel meer zijn van de reikwijdte van de Tussenbalans 2010, verwijs ik naar 
mijn brieven van 12 maart 2014 (Kamerstuk 31 460, nr. 41) en 13 maart 2014 
(Kamerstuk 31 460, nr. 42). 
 
 Pagina 7 van 9
