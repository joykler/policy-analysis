BIJLAGE B – Optimalisatie ERP en bedrijfsvoering 
 
 
 
Doelen en reikwijdte 
 
De basisimplementatie is in 2015 voltooid, met uitzondering van de F-16 en een 
 
deel van de functionaliteit van het brandstoffenbedrijf. De basisimplementatie is 
een grote stap op weg naar een volledig ‘paarse’ bedrijfsvoering en een 
 
belangrijke verbetering in de geautomatiseerde ondersteuning van de besturing 
van Defensie. Met kleinschalige, gerichte verbeteringen wordt gewerkt aan de 
verdere optimalisatie van de bedrijfsvoering en ERP. Het gebruik van ERP vraagt 
een nieuwe manier van werken, waarbij het denken in ketens en de kwaliteit van 
gegevens veel belangrijker zijn dan voorheen.  
 
Voortgang 
In de eerste helft van 2015 zijn de leveranties 2.4.0 en 2.5.0 in productie 
genomen. Deze leveranties stonden vooral in het teken van het oplossen van 
problemen, het wegnemen van de noodzaak tot geïmproviseerde oplossingen en 
het uitbreiden van managementinformatie. Ook is veel aandacht besteed aan 
nazorg en de ondersteuning van lopende migraties.  
 
Planning en mijlpalen 
Voor 2016 zijn de volgende prioriteiten gesteld: 
1) Optimaliseren gebruik: 
a. ondersteuning eindgebruikers;  
b. opleiding en kennis nieuwe gebruikers; 
c. verbeteren processen zodat ze beter aansluiten op ERP; 
d. optimaliseren besturingsprincipes, zoals vraag- en 
aanbodmanagement en assortimentsgewijs werken. 
2) Datakwaliteit (Stay Clean). 
3) Ondersteuning operationeel optreden en oefeningen: 
a. ondersteuning lopende missies; 
b. verbeteren en toevoegen van functionaliteit. 
4) Wet- en regelgeving. 
5) Financiële duurzaamheid (Life Cycle Costing). 
6) Overig. 
‘Optimaliseren gebruik’ en ‘datakwaliteit’ keren jaarlijks terug. In 
overeenstemming met de prioriteiten zal in 2016, verdeeld over 4 of 5 
leveranties, de volgende nieuwe of verbeterde functionaliteit worden geleverd: 
1) Ondersteuning operationeel optreden en oefeningen: 
a. verbeterde integratie tussen de logistiek en transport, zodat het hele 
proces, van aanvraag tot ontvangst, voor de gebruiker één geheel 
vormt; 
b. introductie van automatische middelen om goederen te registeren en 
te herkennen, zoals het gebruik van scanners in plaats van handmatig 
invoeren; 
c. introductie van draadloze identificatie waarmee met behulp van 
zendmasten de locatie van voertuigen of containers kan worden 
bepaald; 
d. bepaling van de locatie van voertuigen en containers tijdens 
transport; 
 Pagina 1 van 2
