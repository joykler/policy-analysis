III – Financiën 
 
 
 
ERP in de defensiebegroting  
 
De defensiebegroting heeft drie budgetten voor de basisimplementatie van ERP:  
 
1) ERP/M&F (SPEER). Dit investeringsbudget is bestemd voor de kosten van het 
ontwerpen, bouwen en invoeren van het ERP-systeem. Het maakt deel uit van 
 
de ramingen voor ‘Voorzien in ICT’ op beleidsartikel 6 van de 
defensiebegroting. 
2) Project Aanpassing Legacy-systemen (PALS). Dit investeringsbudget is 
bestemd voor de kosten van het maken van koppelingen tussen oude 
informatiesystemen en het nieuwe ERP-systeem. Dit budget is onderdeel van 
de raming voor ‘Voorzien in ICT’ op beleidsartikel 6. 
3) Exploitatievoorbereiding ERP. Dit exploitatiebudget is bestemd voor de 
dienstverlening door het JIVC. Het budget is onderdeel van de raming voor 
‘Apparaat per uitgavencategorie – waarvan bijdragen aan SSO’s’ op 
beleidsartikel 7.  
 
Actuele budgetten en ramingen  
Tabel 2 geeft inzicht in de omvang van de drie budgetten volgens de 
defensiebegroting, de raming volgens de vorige rapportage, de actuele raming, 
de realisatie tot 1 juli 2015 en de prognose voor de voltooiing van de 
basisimplementatie. 
 
Tabel 2: Actuele budgetten en ramingen basisimplementatie ERP (in € miljoen) 
Omschrijving Budget Raming Actuele Realisatie Prognose tot einde 
vorige raming t/m medio basisimplementatie 
rapportage 2015 
ERP/M&F (SPEER) 276,468 276,468 276,468 276,444 0,024 
PALS 31,600 29,000 29,000 29,000 0,000 
Exploitatievoorbereiding 125,200 125,201 125,201 125,205 -0,004 
Totaal 433,268 430,669 430,669 430,649 0,020 
 
Toelichting budget ERP/M&F (SPEER)  
Dit budget is bestemd voor de kosten van het ontwerp, de bouw en de invoering 
van het nieuwe informatiesysteem en de daarbij horende activiteiten. Dit betreft 
vooral uitbesteed werk. Het budget bestaat uit vier kostencategorieën plus een 
reserve voor tegenvallers:  
1) Programmakosten: de kosten van regievoering, de inhuur van deskundigheid 
onder andere voor second opinions en reviews, de aanschaf van software en 
licenties en de ontwikkeling van opleidingen en gebruikersinstructies.  
2) Ontwerp- en bouwkosten: de kosten van het ontwerpen van financiële en 
materieellogistieke processen en het ontwikkelen van nieuwe functies van het 
ERP-systeem. 
3) Migratiekosten: de kosten van de technische en organisatorische invoering 
van het ERP-systeem. 
4) Overige kosten: de kosten die niet tot de eerste drie kostencategorieën 
worden gerekend. 
5) De reserve is een voorziening om tegenvallers tijdens de uitvoering op te 
vangen binnen het huidige budget voor ERP/M&F (SPEER).  
Van het ERP/M&F (SPEER)-budget is voor € 276,444 miljoen besteed. Tabel 3 
geeft per kostencategorie inzicht in de uitgavenraming volgens de vorige 
 Pagina 3 van 9
