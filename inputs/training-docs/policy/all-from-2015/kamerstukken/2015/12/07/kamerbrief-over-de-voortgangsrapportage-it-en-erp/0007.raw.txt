voltooid. Het budget voor de resterende werkzaamheden van de maritieme 
 
migratieprojecten, ten bedrage van € 16,266 miljoen, is volledig besteed. 
 
 
 
Grondgebonden migratie  
 
De migraties zijn voltooid. Het budget voor de grondgebonden migratie, ten 
bedrage van € 36,303 miljoen, is volledig besteed.  
 
 
Luchtgebonden migratie  
In de afgelopen rapportageperiode is voor alle CLSK-onderdelen de migratie van 
de overige systemen (systemen die niet tot de hoofdwapensystemen behoren) 
voltooid. Voor de migratie van de F-16’s is gekozen voor een gefaseerde aanpak. 
Deze zomer is de migratie van het logistieke deel van de F-16 voltooid, zodat nu 
alle F-16 voorraden in ERP worden beheerd. De eerste groep vliegtuigen is in 
september live gebracht. Het nieuwe magazijn van het Logistiek Centrum 
Woensdrecht voor warehouse management zal na oplevering worden aangesloten 
op ERP M&F. Het budget voor de luchtgebonden migratieprojecten van € 13,210 
miljoen is volledig verplicht, maar nog niet uitgeput. Met deze verplichtingen 
kunnen de migraties worden gerealiseerd. 
 
Migratie bij ondersteunende eenheden 
De migratie bij de ondersteunende eenheden is eind 2014 voltooid, met 
uitzondering van een deel van de functionaliteit voor het brandstoffenbedrijf. 
Deze functionaliteit zal nog dit jaar worden opgeleverd, de migratie zal in 2016 
plaatsvinden. Op dit moment wordt de bedrijfsvoering aangepast voor het werken 
met ERP M&F. CDC gebruikt ERP M&F voor haar financiële en logistieke processen 
en is bezig met het optimaliseren van de verwervingsprocessen.  
 
Mijlpalenoverzicht 
In de rapportageperiode januari tot en met juli 2015 zijn de volgende migraties 
voltooid: 
 
01-2015 Zr.Ms. Rotterdam 
05-2015 Zr.Ms. Groningen 
05-2015 Zr.Ms. Holland 
06-2015 Zr.Ms. Evertsen 
06-2015 Overige systemen CLSK 
   
Op dit moment beschikken omstreeks 7600 medewerkers over ERP. Dit is een 
flinke stijging ten opzichte van de omstreeks 5800 medewerkers in de vorige 
rapportage. Dit is onder meer het gevolg van de migratie van het logistieke deel 
van de F-16. 
 
De enige resterende mijlpaal in het programma is de luchtgebonden migratie (de 
F-16) die, zoals in de vorige rapportage van 5 maart 2015 (Kamerstuk 31 460, 
nr. 53) gemeld, zal doorlopen tot eind 2016.  
 
 Pagina 6 van 9
