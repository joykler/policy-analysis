Zodra de realisatie van de overige, thans onderhanden onderwijshuisvestingsplannen in 
zicht komt, zal een koninklijk besluit worden gemaakt waarin de verantwoordelijkheden 
definitief worden overgedragen aan de openbare lichamen. In principe moet dat uiterlijk 
31 december 2020 kunnen, maar indien de projecten eerder zijn afgerond geeft dit 
voorstel ook de ruimte om eerder tot overdracht van de verantwoordelijkheden te 
besluiten. 
 
1.2 Wijzigingen WSF 2000 
De leden van de PvdA-fractie vernemen omtrent de verhoogde boete graag welke 
onderbouwing er is voor de keuze van het nieuwe boetebedrag.  
Verhoging van het bedrag voor onterecht bezit van het studentenreisproduct is nodig om 
het onterecht gebruik daarvan verder te ontmoedigen. Een verhoging van het huidige 
bedrag van € 97 per halve maand  met circa 50 procent tot € 150 per halve maand 
vermindert de gevallen waarin het niet stopzetten van het reisproduct financieel 
voordeliger is dan de aanschaf van een abonnement of losse vervoersbewijzen en 
voorkomt daarmee dat het aantrekkelijk blijft om het reisproduct niet stop te zetten.  
 
Voor de bepaling van de hoogte van het bedrag is vooral gekeken naar de ‘treinrelatie’ 
tussen steden met veel werkgelegenheid en inwoners als Utrecht, Amsterdam, Den Haag, 
Rotterdam en Eindhoven in de vorm van een traject vrij abonnement (ca. € 340 per 
maand) en een netabonnement bus, tram en metro (€ 273,30 per maand). Afgezet tegen 
deze reële, commerciële alternatieven wordt duidelijk wat de financiële waarde is van het 
studentenreisrecht voor de gebruiker. De gekozen hoogte van het boetebedrag ligt dicht 
in de buurt van deze waarde, maar nog steeds onder de waarde die het reisrecht heeft 
voor sommige intensieve gebruikers. 
 
De leden van de D66-fractie lezen dat de regering voornemens is om het boetebedrag bij 
het niet stopzetten van het reisproduct te verhogen naar 150 euro per halve maand. Kan 
de regering een overzicht, uitgesplitst per maand na het verloop van het reisrecht, 
opstellen met de aantallen personen die hun studentenreisproduct hebben laten 
doorlopen? 
1
De aantallen voor de jaren 2014 en 2015 zitten in bijgevoegd overzicht. Leeswijzer: in 
januari 2015 ontstond bij 2240 personen een nieuwe vordering, bij 1375 van die groep 
ontstond in februari weer een vordering, in april nog 982, enzovoorts. Uit het overzicht 
kan aldus worden afgeleid op hoeveel personen een vordering ontstaat en op hoeveel 
personen de onterechte situatie blijft voortbestaan. 
 
Kan de regering aangeven voor welke groepen personen het laten doorlopen van het 
reisrecht voordelig is? Kan de regering aangeven hoe ver personen moeten reizen om 
voordeliger uit te zijn? 
Voor calculerende oud-studenten die thans meer OV-kosten maken dan € 97 per halve 
maand en na doorvoering van de verhoging van de boete meer dan € 150 per halve 
maand is het voordelig om het reisrecht te laten doorlopen. 
Omdat niet alleen de afstand maar ook de frequentie van reizen en wel of niet reizen in 
de spits meespeelt is het niet mogelijk één bepaalde afstand te noemen. 
 
Voorts vragen deze leden of de regering onderzoek heeft gedaan naar de voornaamste 
redenen van (oud-)studerenden om het studentreisproduct door te laten lopen. Is het een 
bewuste keuze van deze personen of zijn zij er niet mee bekend dat het reisrecht 
vervallen is? 
De regering heeft geen onderzoek gedaan naar de motivatie. DUO informeert studenten 
op verschillende manieren over de verplichting het reisproduct tijdig stop te zetten. 
                                           
1
 Zie de bijlage bij de nota naar aanleiding van het verslag. 
 W6662.NAV 
2
