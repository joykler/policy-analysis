consequenties zijn van de invoering van de integrale bekostiging. Het 
Kenniscentrum Beroepsonderwijs en Arbeidsmarkt (KBA) spreekt van een 
overgangssituatie en verwacht op basis van de door haar uitgevoerde evaluatie 
van de Subsidieregeling opleiding tot physician assistant en verpleegkundig 
specialist dat de uitputting weer zal aantrekken. Tot en met studiejaar 2012-2013 
zijn de beschikbare opleidingsplaatsen PA en VS nagenoeg voor 100% uitgeput. In 
studiejaar 2013-2014 was de uitputting ongeveer 60 %. De laatste twee 
studiejaren laten weer een stijgende lijn zien (elk jaar 45 plaatsen meer) qua 
uitputting. Dit bevestigt de bevindingen van het KBA. 
 
 
Vraag 17 
Kunt u de verlaging bij het voorkomen van oneigenlijk gebruik en aanpak fraude 
toelichten? 
 
Antwoord:  
De bijstelling die heeft plaatsgevonden bij het voorkomen van oneigenlijk gebruik 
en de aanpak van fraude na de eerste suppletoire begroting heeft verschillende 
oorzaken. In de eerste plaats heeft er een technische herverdeling plaatsgevonden 
tussen de instrumenten. Dit heeft geleid tot een verlaging van het instrument 
opdrachten respectievelijk verhoging van het instrument subsidies. Daarnaast zijn 
er middelen overgeboekt naar onder andere de begroting van het ministerie van 
Sociale Zaken en Werkgelegenheid (SZW) in verband met de inzet voor de pilot 
inzake het Expertisecentrum Zorgfraudebestrijding (EZb). Ook zijn de uitgaven 
voor onder andere het EZb en de ontwikkeling van en communicatie over het 
programmaplan Rechtmatige Zorg in 2015 lager dan oorspronkelijk begroot. Ten 
slotte komt een deel van de subsidies met betrekking tot de aanpak van fraude in 
het gemeentelijk domein pas in 2016 tot besteding.  
 
 
Vraag 18 
Wat wordt bedoeld met de overlooppost van € 13,5 miljoen. die teruggevorderd is 
van ZonMw? 
 
Antwoord:  
Onder de overlooppost wordt verstaan de som van de verschillen tussen de 
bedragen die voor programma’s aan ZonMw cumulatief zijn bevoorschot en het 
bedrag dat ZonMw binnen deze programma’s heeft uitgegeven. Deze overlooppost 
is bedoeld om fluctuaties in de liquiditeitsbehoefte op te vangen als gevolg van 
vertragingen c.q. versnellingen binnen programma’s. Het bedrag van € 13,5 mln. 
is teruggevorderd als gevolg van overschrijding van de overlooppost. 
 
 
Vraag 19 
Kunt u de hogere bijdrage aan het CIBG nader toelichten en wat wordt verstaan 
onder UZI optimalisatie? 
 
Antwoord:  
De hogere bijdrage wordt veroorzaakt door een aantal factoren. Ten eerste maakt 
het CIBG extra kosten als gevolg van gewijzigde Europese regelgeving over 
erkennen van beroepskwalificaties. Een belangrijke verandering is de invoering 
van een verplicht Europees waarschuwingsmechanisme tussen bevoegde 
autoriteiten. Het doel is misstanden te voorkomen waarbij onbevoegde 
beroepsbeoefenaren de grens over gaan om in een andere lidstaat het beroep uit 
te voeren, waartoe zij in eigen lidstaat niet langer toegang hebben. Bevoegde 
Pagina 6 van 10
