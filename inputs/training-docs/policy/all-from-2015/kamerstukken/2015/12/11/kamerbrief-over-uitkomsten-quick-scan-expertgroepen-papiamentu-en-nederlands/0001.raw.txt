>Retouradres Postbus 16375 2500 BJ Den Haag  
 
Aan de Voorzitter van de Tweede Kamer 
Internationaal Beleid 
 
 
Rijnstraat 50  
der Staten-Generaal 
 
Den Haag 
 
Postbus 20018 
Postbus 16375 
2500 EA DEN HAAG  
2500 BJ Den Haag 
www.rijksoverheid.nl 
  
.. 
 
 
Onze referentie 
839638 
 
 
Bijlagen 
4 
Datum  11 december 2015 
Betreft Verslag “Bevindingen quick scan expertgroepen 
 
Papiaments en Nederlands” met bijbehorende rapporten 
 
 
 
 
 
 
Op 18 december 2014 heb ik uw Kamer het advies van de Nederlandse Taalunie 
over Nederlands als Vreemde Taal aangeboden (Kamerstukken II, 2014–2015, 
31568-147). De Taalunie adviseert dat de leerlingen op Bonaire eerder en 
intensiever les krijgen in het Nederlands en dat het Papiaments behouden moet 
blijven en worden versterkt. In mijn brief van 3 maart 2015 (Kamerstuk II, 
2014 -2015, 31568-153) inzake de voortgang van de onderwijsverbeteringen in 
Caribisch Nederland, heb ik aangekondigd dat ik twee expertgroepen, één voor 
Nederlands en één voor Papiaments, zou instellen. Het Taalunie-advies is ook aan 
de orde gekomen in het Algemeen Overleg met uw Kamer op 23 april 2015. 
 
Hierbij bied ik u het verslag “Bevindingen quick scan expertgroepen Papiamentu 
en Nederlands” aan met de daarbij horende rapporten. De expertgroepen hebben 
de gevolgen van het advies van de Nederlandse Taalunie over het onderwijs-
aanbod in en van het Nederlands als vreemde taal, in kaart gebracht. Dit met als 
doel de schoolbesturen op Bonaire een handvat te bieden om in de praktijk 
invulling aan het Taalunie-advies te kunnen geven. 
 
Beoogd was dat de expertgroepen voor de zomer van 2015 een plan van aanpak 
met actiepunten zouden opleveren. Dit proces heeft echter meer tijd gevergd. 
Zowel tussen als binnen de beide expertgroepen is er diepgaand gediscussieerd 
over het advies van de Taalunie en de gevolgen daarvan. De aanbevelingen in het 
verslag van bevindingen richten zich vooral op het primair onderwijs. Het bestuur 
van de Scholengemeenschap Bonaire, de enige school voor voortgezet en 
middelbaar beroepsonderwijs op het eiland, heeft zijn standpunt over het 
Taalunie-advies nog niet bepaald, maar zal dat op korte termijn doen. Uit het 
verslag blijkt verder dat de expertgroepen onderdelen van het Taalunie-advies ter 
discussie stellen.  
 
Naar mijn oordeel zijn schoolbesturen nu aan zet. Het wettelijk kader is helder: 
Nederlands is de instructietaal in het voortgezet onderwijs en Nederlands en 
Papiaments zijn de instructietalen in het primair onderwijs. De invulling van het 
taalbeleid binnen dit kader is primair de verantwoordelijkheid van de school-
besturen. Ik heb het verslag en de daarbij horende rapporten aan de 
 Pagina 1 van 2
