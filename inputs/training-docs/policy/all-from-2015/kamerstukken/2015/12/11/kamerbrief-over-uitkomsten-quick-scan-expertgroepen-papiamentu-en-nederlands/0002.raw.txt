Onze referentie 
schoolbesturen aangeboden. De afdeling Onderwijs van de Rijksdienst Caribisch 
839638 
Nederland en de voorzitter van de expertgroepen zullen hierover met de 
 
schoolbesturen in gesprek gaan. Het doel hiervan is in beeld te krijgen welke 
vragen er nog bij hen leven en hoe deze vragen zo kunnen worden beantwoord, 
dat de schoolbesturen in staat zijn invulling te geven aan hun taalbeleid. 
Overigens heeft de opsteller van het advies van de Taalunie aangegeven, dat het 
verslag van bevindingen de schoolbesturen voldoende basis biedt om een 
taalbeleid vorm te geven. 
 
Ik vind het belangrijk dat ook het bestuurscollege en de eilandsraad goed worden 
ge√Ønformeerd over de ontwikkelingen in het taalonderwijs. De afdeling Onderwijs 
van de Rijksdienst Caribisch Nederland en de voorzitter van de expertgroepen 
zullen het eilandelijk bestuur een nadere toelichting geven op het Taalunie-advies 
en het verslag van bevindingen. Verder vind ik het belangrijk om het verslag en 
de rapporten met de stichting Akademia Papiamentu en de stichting Dushi 
Papiamentu te delen, omdat daarin ook aanbevelingen staan inzake het behoud 
en de versterking van de positie van het Papiaments in algemene zin. De afdeling 
Onderwijs van de Rijksdienst Caribisch Nederland en de voorzitter van de 
expertgroepen zullen de stichtingen uitnodigen voor een gesprek en hen nader 
informeren. 
 
Zoals ik uw Kamer in eerder genoemde brief van 3 maart 2015  heb toegezegd 
(Kamerstuk II, 2014-2015, 31568-153) ben ik in ieder geval bereid de 
ontwikkeling van een eigen leerlijn voor het Nederlands te ondersteunen en ben 
ook bereid mijn steun aan de versterking van het Papiaments - onder meer door 
de ontwikkeling van lesmateriaal - te continueren.  
 
In het tweede kwartaal van 2016 zal ik u in mijn brief over de voortgang van de 
onderwijsverbeteringen in Caribisch Nederland, nader informeren over de 
uitkomsten van mijn overleg met de schoolbesturen.  
 
 
 
De staatssecretaris van Onderwijs, Cultuur en Wetenschap, 
 
 
 
Sander Dekker 
 
 Pagina 2 van 2
