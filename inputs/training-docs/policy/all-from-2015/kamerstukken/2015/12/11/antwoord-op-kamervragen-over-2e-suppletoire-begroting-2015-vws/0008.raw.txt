aanpak kindermishandeling voor 2016 wordt uitgebreid en dat er ook in 2016 
budget nodig is voor de transitie jeugdzorg.  
 
 
Vraag 23 
Voor de behandeling en verzorging van jeugd op de BES-eilanden is € 1 miljoen 
overgeheveld naar artikel 4 zorgbreed beleid. Kunt u een uitsplitsing geven van de 
besteding van dit bedrag? Wat is de aanleiding voor deze kostenverhoging? 
 
Antwoord:  
In 2014 is met de gemeenten afgesproken om € 1 miljoen uit het macrokader te 
halen voor de behandeling en verzorging van jeugd op de BES-eilanden. Dit 
bedrag hangt samen met de geraamde uitgaven voor de behandeling en 
verzorging van circa 10 kinderen door een Nederlandse zorginstelling. Het budget 
wordt uit de begroting Jeugd gehaald en naar artikel 4 verplaatst. Er is geen 
sprake van kostenverhoging, het budget wordt alleen naar een ander artikel 
overgeheveld. 
 
 
Vraag 24 
Er is besloten op morele gronden over te gaan tot een financiële regeling voor de 
genoegdoening van niet uitbetaalde salarissen aan ambtenaren en militairen die in 
dienst waren van het Nederlands-Indisch Gouvernement gedurende de Japanse 
bezetting en nu zelf nog in leven zijn. Daarnaast wordt er ingezet op versterking 
van de bewustwording van het verleden in Nederlands-Indië, zodat de 
Nederlandse samenleving onze historie in Indië beter zal kennen en dit deel van 
onze geschiedenis blijvend aandacht krijgt. Het gaat in totaal om € 20 miljoen.  
 
Staat dit bedrag al vast? Zijn de onderhandelingen hierover echt helemaal 
afgesloten? 
 
Antwoord: 
In de begroting is een bedrag van € 20 miljoen geraamd. De gesprekken over de 
Backpay - uitkeringsregeling zijn maandag 7 december afgerond. Zie mijn brief 
van 8 december ‘Backpay – uitkeringsregeling’ . 
 
 
Vraag 25 
Uit de realisatiegegevens van het CAK blijkt dat de uitgaven lager zijn dan 
geraamd (€ 7,5 miljoen.). Op basis van welke cijfers is deze berekening gemaakt? 
Het CAK heeft een enorme achterstand, welk risico is er dat binnen onafzienbare 
tijd weer bijgesteld moet worden? 
 
Antwoord:  
De neerwaartse bijstelling van €7,5 miljoen betreft de uitgaven voor uitbetaling 
van tegemoetkomingen Wtcg. In het jaar 2015 vinden over de 
tegemoetkomingsjaren 2009 t/m 2013 nabetalingen plaats, wanneer de 
rekeninggegevens van de rechthebbenden bekend worden. Over het 
tegemoetkomingsjaar 2013 kunnen nog naleveringen van zorggegevens 
plaatsvinden, op basis waarvan het aantal rechthebbenden nog kan toenemen. Op 
basis van gegevens van nabetalingen en naleveringen in voorgaande 
kalenderjaren en het eerste kwartaal in 2015 is er een inschatting gemaakt 
hoeveel Wtcg-tegemoetkomingen er in 2015 nog zullen worden uitbetaald.  
Dit aantal blijkt nu lager dan in het voorjaar geraamd. Achteraf blijkt dat de piek 
aan nabetalingen in de eerste maanden van het jaar geen goede weerspiegeling 
Pagina 8 van 10
