Datum 
 
16 december 2015 
 
Kenmerk 
2015-0000744498 
De evaluatoren (PwC) van de samenwerkingsprogramma’s van SONA constateren dat 
de samenwerkingsprogramma’s Institutionele Versterking en Bestuurskracht (IVB), 
Onderwijs en Jongeren Samenwerkingsprogramma (OJSP) en Sociaal Economisch 
Initiatief (SEI) de juiste richting hebben gegeven aan de verdere ontwikkeling van 
Curaçao, Sint Maarten en de Openbare Lichamen Bonaire, Saba en Sint Eustatius. De 
(ei)landen zijn door deze programma’s ook geholpen de ingezette koers vast te 
houden.  De overheid van Curaçao en Sint Maarten hebben mede dankzij de SONA-
gelden werk kunnen maken van de opbouw van hun land. De in 2008 geformuleerde 
doelstellingen binnen de drie samenwerkingsprogramma’s, zijn wel ambitieus 
gebleken. Immers, in dezelfde periode speelde voor Curaçao en Sint Maarten de 
transitie naar autonoom land binnen het Koninkrijk der Nederlanden, een transitie die 
veel tijd en inspanning vergde. 
 
Aanbevelingen 
De evaluatoren van PwC doen een viertal aanbevelingen aan de regeringen van 
Curaçao en Sint Maarten en aan de Rijksoverheid voor wat betreft de Openbare 
Lichamen over onder meer het zorgvuldig vaststellen welke activiteiten en 
vervangingsinvesteringen op termijn noodzakelijk zijn om de effecten van de 
projecten in stand te houden.  
Op basis van deze vaststelling zullen heldere keuzes moeten worden gemaakt 
welke projectresultaten prioriteit hebben in de verduurzaming, om te voorkomen 
dat het onderhouden van de meest belangrijke bereikte resultaten onvoldoende 
aandacht en budget krijgt. 
 
Evaluatie Plan Veiligheid Nederlandse Antillen en gevangeniswezen N.A. 
Het Plan Veiligheid Nederlandse Antillen is het grootste programma op het terrein 
van de rechtshandhaving in het Caribisch deel van het Koninkrijk. Er is in totaal 
een bedrag van NAF 206 miljoen mee gemoeid, NAF 137 miljoen hiervan werd 
beheerd door USONA en NAF 69 miljoen betrof de Nederlandse bijdrage voor de 
inzet van Nederlandse politiemensen en leden van de Koninklijke Marechaussee in 
het atrako-team op Curaçao, ter bestrijding van gewelddadige roofovervallen.  
Het programma is uitgevoerd over een periode van iets meer dan 9 jaar. PVNA1 
startte in december 2005, gevolgd door PVNA2 in 2007 en GWNA. Met een uitein-
delijke doorlooptijd tot 31 december 2014. 
 
Repressie 
Uit de evaluatie van PVNA1, uitgevoerd door onderzoeksbureau Nedworc, blijkt 
dat het traject repressie succesvol is verlopen. Het atrako-team, dat buiten 
USONA om door Nederland is gefinancierd, is onderdeel van het PVNA1 program-
ma. De onderzoekers concluderen dat hierdoor de veiligheidssituatie op Curaçao 
sterk is verbeterd. Het atrako-team was opgebouwd uit personeel van Korps 
 
 
Pagina
