> Retouradres Postbus 20011 2500 EA  Den Haag 
 
DG Bestuur en 
Aan de Voorzitter van de Tweede Kamer der Staten-
Koninkrijksrelaties 
Generaal 
Directie Koninkrijksrelaties 
 
Postbus 20018 
 
Turfmarkt 147 
2500 EA  Den Haag 
Den Haag 
Postbus 20011 
2500 EA  Den Haag 
www.rijksoverheid.nl 
www.facebook.com/minbzk 
www.twitter.com/minbzk 
 
 
Kenmerk 
 
 
Uw kenmerk 
 
 
  
 
17 december 2015 
Datum 
Betreft Stand van zaken kinderrechten Caribisch Nederland 
  
 
  
Hierbij informeer ik u over de stand van zaken en uitgevoerde activiteiten in het 
kader van kinderrechten in Caribisch Nederland tot nu toe.  
 
Tijdens het AO van 10 december jongstleden heb ik u toegezegd om in deze brief 
aandacht te besteden aan de wijze waarop kinderen zelf betrokken kunnen worden 
bij het beleid over kinderrechten.  Op de eilanden gebeurt dit reeds op 
verschillende manieren. Een goed voorbeeld hiervan is de integrale wijkaanpak op 
Bonaire waar kinderen bij het opknappen van een sportveld gevraagd is wat zij 
verbeterd zouden willen zien. Op Sint Eustatius wordt op de naschoolse opvang 
“Mega D” debattraining gegeven waar de onderwerpen kinderen hun mening 
kunnen geven over de ontwikkeling van het eiland. Op Saba en Sint Eustatius heeft 
de Rijksvertegenwoordiger een initiatief “Sister Talk” ondersteund waarbij jonge 
meisjes spraken met Statiaans rol model mevrouw Turner (bekend van American 
Idol) over onderwerpen als seksualiteit en de toekomst. Ik ben het met u eens dat 
participatie van kinderen een belangrijk onderwerp is en zal hier in de overleggen 
met de eilanden over kinderrechten extra aandacht voor vragen. Daarnaast heeft 
de Rijksvertegenwoordiger al eerder gesprekken met kinderen op de eilanden 
gevoerd en heeft zich op mijn verzoek wederom bereid verklaard gesprekken met 
kinderen te organiseren over beleid dat hen raakt. Het concept van het inrichten 
van een Kinderraad wordt momenteel ook door de Rijksvertegenwoordiger 
uitgewerkt.  
 
Zoals ik u tijdens het AO op 10 december heb meegedeeld zal de tweede editie van 
het Kingdom Youth Parliament (hierna KYP) in oktober 2016 op Aruba plaatsvinden. 
Deze editie van het KYP zal geheel in het teken staan van de rechten van het kind. Ik 
wil mij er sterk voor maken dat de voorzitter van de Taskforce kinderrechten 
aanwezig is bij het KYP en de slotverklaringen van het KYP meeneemt in haar 
werkplan.  
 
 
 
Pagina 1 van 4
