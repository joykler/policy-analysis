Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 15144733 
 
 
 
Context en reikwijdte 
Periodieke doorlichting van het beleid komt voort uit artikel 20 van de 
Comptabiliteitswet. De doorlichting dient te voldoen aan de eisen en regels die de 
Regeling Periodiek Evaluatieonderzoek (RPE) stelt. Een beleidsdoorlichting geeft 
inzicht in de doeltreffendheid en doelmatigheid van het gevoerde beleid dat valt 
onder het betreffende begrotingsartikel. Doeltreffendheid wordt gedefinieerd als 
de mate waarin de beleidsdoelstelling dankzij de inzet van onderzochte 
beleidsinstrumenten wordt gerealiseerd. Doelmatigheid is de relatie tussen de 
effecten en de kosten van het beleid.  
Deze beleidsdoorlichting betreft de periode 2010-2014. De onderzoeksperiode 
2010-2014 is gekozen omdat de meest recente evaluatie van het natuurbeleid liep 
tot 2010 (IBO Natuurbeleid, 2010). Deze periode sluit tevens goed aan bij de in 
2014 uitgevoerde evaluatie van het ruimtelijk economisch beleid door Technopolis 
1
(2014) . 
De algehele doelstelling van artikel 18 luidt: “EZ streeft naar een concurrerende 
ruimtelijk-economische structuur, een veelzijdige natuur en een wederzijdse 
versterking van ecologie en economie”. Artikel 18 beslaat drie artikelonderdelen 
die horen bij Regio en Natuur:  
 Artikelonderdeel 18.1; Versterken mainports, brainports, greenports en 
andere clusters gerelateerd aan topsectoren. De belangrijkste instrumenten 
van dit artikel zijn het programma Pieken in de Delta (versterken van clusters 
van bedrijven en kennisinstellingen), het EFRO (Europese Fonds voor 
Regionale Ontwikkeling), de bijdrage aan de regionale 
ontwikkelingsmaatschappijen (ROM’s) voor ontwikkeling en innovatie, en 
onderzoek. 
 Artikelonderdeel 18.2; Wederzijds versterken van ecologie en economie. De 
belangrijkste instrumenten zijn gebiedsgerichte programma’s (Nadere 
Uitwerking Rivierengebied (NURG), Maaswerken, Westerschelde, het 
Programma Rijke Waddenzee en het Deltaprogramma), en economie-gerichte 
projecten zoals Natuurlijk Ondernemen, Uitvoeringsagenda Natuurlijk 
Kapitaal, Green Deals en het Programma Aanpak Stikstof (PAS). 
 Artikelonderdeel 18.3; Behouden van de (inter-)nationale biodiversiteit en 
versterken van onze natuur. Hier gaat het vooral om de instrumenten 
Natura2000, Natuurnetwerk Nederland, natuurwetgeving, internationale 
natuurverdragen, Kaderrichtlijn Mariene strategie, Regelingen Natuur 
(waaronder agrarisch natuurbeheer), monitoring, bijdragen aan natuur in het 
Caribisch deel van Nederland en bijdragen aan Staatsbosbeheer.  
  
                                                
 
1
 Tweede Kamer, vergaderjaar 2014-2015, 29697, nr. 17 
 
 
 Pagina 2 van 10
