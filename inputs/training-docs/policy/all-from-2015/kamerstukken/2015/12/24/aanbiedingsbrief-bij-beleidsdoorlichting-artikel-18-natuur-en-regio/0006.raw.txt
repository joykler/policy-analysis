Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 15144733 
 
 
 
Biodiversiteit is een krachtige indicator voor de kwaliteit van de natuurlijke 
leefomgeving, en uiteindelijk is dát waar het ons om gaat: een natuur die divers 
is, die veel groei en verandering laat zien en die veel kan ‘incasseren’. Door te 
investeren in het Natuurnetwerk Nederland werken we hieraan. De vitale natuur 
die mogelijk is rond infrastructuren van water en wegen, op het platteland, en in 
de alledaagse leef- en werkomgeving is evenwel minstens zo belangrijk. En díe 
natuur krijgen we alleen voor elkaar als we ook de intrinsieke betrokkenheid en 
verantwoordelijkheid van burgers en bedrijven weten aan te spreken. De twee 
pilaren die het rapport schetst zijn in mijn beleving dan ook een sterk beeld: als 
een van de twee wegvalt boet het beleid direct aan effectiviteit in. 
Extensivering en intensivering beleidsinzet 
Sinds de wijziging van de RPE in 2015 is een vast onderdeel van een 
beleidsdoorlichting dat zij een beschrijving van beleidsopties geeft indien er 
significant minder middelen (-20%) beschikbaar zijn.  
Er zijn drie varianten uitgewerkt, de variant stelselverantwoordelijkheid die zich 
richt op het volledig decentraliseren van uitvoeringstaken, de variant technisch 
eenvoudige maatregelen die zich richt op een bezuiniging op maatregelen die nog 
niet juridisch verplicht zijn, en de variant schaven die een generieke reductie over 
alle uitgavenposten betreft. Deze varianten hebben ingrijpende 
beleidsinhoudelijke, juridische en bestuurlijke consequenties. Er zijn risico’s met 
betrekking tot de Europese cofinanciering, de uitvoering van wettelijke taken en 
het effectueren van nieuw beleid. En interdepartementale en interbestuurlijke 
afspraken zullen opengebroken moeten worden.  
Voorts biedt de doorlichting geen grond voor de gedachte dat extensivering 
bijdraagt aan de doeltreffendheid en doelmatigheid van het beleid voor Regio en 
Natuur. Voor wat betreft natuur wordt dit bevestigd door de recent gepubliceerde 
Europese State of Nature en de tussentijdse evaluatie van de EU 2020 
3
Biodiversiteitsstrategie , die net als de doorlichting het belang van voortzetting 
van de inzette koers onderstrepen. De natuur staat immers nog steeds onder 
grote druk, de verbeteringen vergen een lange adem en zijn slechts beperkt 
zichtbaar, en extra inspanningen op duurzaam gebruik en behoud van 
biodiversiteit zijn nodig om afgesproken doelen en acties te realiseren. Ik acht een 
extensivering derhalve ongewenst en weinig realistisch.  
Aan het consortium van Berenschot en Ecorys is gevraagd om ook enkele 
intensiveringsvarianten te onderzoeken. Het natuurbeleid is mede dankzij de 
decentralisatie immers weliswaar effectiever en efficiënter geworden, maar de 
zware bezuinigingen hebben hun sporen nagelaten. De analyse die de 
onderzoekers hierover hebben gemaakt, bevat op zichtzelf geen nieuwe inzichten, 
maar legt wel een aantal accenten. Zo laat de beschouwing over verdere 
integratie met andere beleidsopgaven zien dat deze ambitie een zwaar beroep 
doet op het vermogen van het ministerie van Economische Zaken om te 
                                                
 
3
 European Commission, The State of nature in the EU, Luxembourg, 2015;  
European Commission, The mid-term review of the EU biodiversity strategy to 2020, Brussels, 2015 
 
 Pagina 6 van 10
