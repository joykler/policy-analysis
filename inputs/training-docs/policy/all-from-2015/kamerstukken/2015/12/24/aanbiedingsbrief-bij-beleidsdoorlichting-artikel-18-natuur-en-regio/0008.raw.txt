Directoraat-generaal Agro en 
 
Natuur 
Directie Natuur en Biodiversiteit 
 
 
 
 
Ons kenmerk 
 
DGAN-NB / 15144733 
 
 
 
clusters waar de regionale ontwikkelingsmaatschappijen (ROM’s) een 
belangrijke rol in hebben, en de samenwerking bij de vormgeving van city 
deals in het kader van Agenda Stad. 
3. Natuurbeleid gebaat bij vasthouden koers. Ik zie dit als de belangrijkste 
conclusie van deze beleidsdoorlichting en onderschrijf haar van harte. De 
afspraken die in het kader van de decentralisatie zijn gemaakt met de 
provincies (Natuurpact en het bijbehorende evaluatiekader) en de sterkere 
inzet op de combinatie van overheidsbescherming en maatschappelijke inzet 
(Rijksnatuurvisie) vormen een solide basis voor de toekomst. Met deze 
combinatie verwacht ik dat Nederland in staat zijn zal aanzienlijk dichterbij 
realisatie van de internationale biodiversiteitsdoelen te komen dan wanneer 
alleen ingezet zou worden op het Natuurnetwerk Nederland. Door ook buiten 
natuurgebieden de condities voor natuur en biodiversiteit te verbeteren, en 
door natuurinclusief handelen onderdeel te laten zijn van beslissingen in het 
economisch verkeer, verwacht het kabinet de resterende beleidsopgave te 
kunnen realiseren. Of dat lukt is niet op voorhand te zeggen, wel dat het aan 
alle betrokkenen is – waaronder Rijk en provincies – om het maximale uit 
deze strategie te halen. 
 
4. Concretisering en nadere inkleuring huidige beleid. De aanbeveling over de 
uitvoering van de natuurvisie betreft de inspanningen die Rijk en provincies 
gezamenlijk ondernemen om maatschappelijke initiatieven gericht op 
integratie van natuur, economie en samenleving te stimuleren en 
ondersteunen. De eerste agenda bestaat uit tien van dergelijke initiatieven. 
Op de natuurtop van de provincies (februari 2015) heb ik samen met 
gedeputeerden deze agenda gelanceerd. De initiatieven komen uit de 
samenleving. Voor sommige daarvan volstaat een geringe 
overheidsbetrokkenheid, voor andere geldt dat meer van overheden verwacht 
wordt. Maar in alle gevallen ligt de verantwoordelijkheid voor het welslagen bij 
de initiatiefnemers. De overheid moet oppassen hier niet het stuur over te 
5
nemen. Zoals reeds toegezegd aan de Kamer zal ik de voortgang van deze 
uitvoeringsagenda goed volgen en hierover met regelmaat rapporteren. Het 
rapport stelt terecht dat voor de beleidsinspanningen gericht op sterkere 
integratie tussen natuur en economie (artikel 18.2) een indicator ontbreekt 
aan de hand waarvan onder andere bepaald kan worden welke winst dit 
oplevert voor natuur. Binnen het programma Natuurlijk Kapitaal wordt hier 
aan gewerkt. 
5. Vergroten maatschappelijke betrokkenheid. De aanbeveling over instrumenten 
zoals voor stimulering van agrarisch natuurbeheer en – breder – 
natuurinclusieve landbouw, betreft de wijze waarop het beleid wil werken aan 
de integratie tussen landbouw en natuur. Enigszins afwijkend van wat het 
rapport voorstelt, wil ik deze integratie langs de volgende drie sporen laten 
verlopen: door de stelselherziening agrarisch natuurbeheer wil ik bevorderen 
dat het natuurbeheer door boeren expliciet onderdeel wordt van de 
                                                
 
5
 Tweede Kamer, vergaderjaar 2015-2015, 33.576, nr. 41 
 
 Pagina 8 van 10
