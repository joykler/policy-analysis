De procedures en maatregelen uit de 
Quarantainewet zijn nagenoeg gelijk aan die van de 
Zeequarantainewet en de Luchtquarantainewet. 
Voor de bestrijding van seksueel overdraagbare 
aandoeningen zijn door de Nederlandse wetgever 
nooit specifieke regels opgesteld. Door de Duitse 
bezetter zijn tijdens de Tweede Wereldoorlog wel 
wetsbesluiten ter bestrijding van geslachtsziekten 
uitgevaardigd. Hiervan is het Besluit Bestrijding 
Geslachtsziekten waarin behandeling van 
geslachtsziekten verplicht werd gesteld na de oorlog 
tot in 1952 van kracht gebleven. 
Met de Wet collectieve preventie volksgezondheid 
die in werking is sinds 1989 kregen gemeenteraden 
een uitvoeringstaak op het terrein van de 
infectieziektebestrijding. Krachtens het Besluit 
collectieve preventie volksgezondheid dat sinds 1992 
van kracht is, moeten gemeenteraden zorgdragen 
voor de uitvoering van de collectieve preventie ten 
aanzien van tuberculose, seksueel overdraagbare 
aandoeningen en Aids. Het gaat hier onder meer om 
opsporing, begeleiding en voorlichting van 
patiÃ«nten. 
Overheidsbeleid op het gebied van de preventieve 
gezondheidszorg dateert uit het midden van de 
vorige eeuw, toen met ging inzien dat woon- en 
leefomstandigheden grote invloed op de gezondheid 
hebben. Van oudsher spelen de gemeenten een 
belangrijke rol op het gebied van de preventieve 
gezondheidszorg. In de Wet collectieve preventie 
volksgezondheid is bepaald dat gemeenten verplicht 
zijn een preventieprogramma voor alle inwoners op 
te zetten en een gemeentelijke of regionale 
gezondheidsdienst in te stellen. 
 
 
 
21  aug. 2015                                           Rapport en conclusies over de nationale publieke belangen bij vaccinonderzoek 35
