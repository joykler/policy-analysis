EVALUATIE CARIBISCH NEDERLAND - WERKING VAN WETGEVING  
men in de parlementaire stukken over het kiesrecht. Daarnaast heeft er een internetconsul-
tatie plaatsgevonden. In verband met het principiële karakter van het kiesrecht was de 
communicatie over het onderwerp af en toe vrij fel. Zo werd de minister in een brief van het 
bestuur van Sint Eustatius beticht van “misbruik van bevoegdheden” en “gebrek aan respect 
283
voor de eilandsraden”. In het consultatieproces is mede ingegaan op het hieronder te 
bespreken, op de eilanden ervaren knelpunt van stemmen bij volmacht. 
 
 Uitvoerbaarheid en handhaafbaarheid 
Tijdens de gesprekken op de eilanden is gewag gemaakt van een aantal knelpunten met 
betrekking tot de verkiezingen op de eilanden. Gewezen werd op het tijdsverschil tussen de 
Cariben en het Europese deel van Nederland, dat kan meebrengen dat in Caribisch Neder-
land gestemd kan worden terwijl in het Europese deel van Nederland al zicht bestaat op de 
verkiezingsuitslag. 
 
Een belangrijker knelpunt waarvoor aandacht werd gevraagd, is het gebruik van volmachten 
op de Caribische eilanden. Op deze eilanden had men in het verleden (jaren zestig / zeven-
tig) ervaren dat van de mogelijkheid om te stemmen bij volmacht misbruik wordt gemaakt. 
Daarom was deze mogelijkheid afgeschaft. Sinds 10 oktober 2010 is het gebruik van vol-
machten weer toegestaan. Bij de laatste verkiezingen (eilandsraden, voorjaar 2015) is op 
Bonaire 11,5% van de stemmen bij volmacht uitgebracht, op Saba zelfs 21%. Geïnterview-
den gaven aan hierover grote zorg te hebben: men is bevreesd voor ronselpraktijken. 
 
Tijdens interviews werd benadrukt dat deze punten in het consultatieproces aan de orde 
zijn gekomen, maar dat de wetgever hier niet met de inbreng van de eilanden is meege-
gaan. Het onderwerp stemmen bij volmacht is op de eilanden nog altijd springlevend, getui-
ge een op 26 mei 2015 op Bonaire aangenomen motie waarin de Eerste en Tweede Kamer 
onder meer worden verzocht de mogelijkheid van stemmen bij volmacht flink aan banden 
284
te leggen. 
 
 Conclusie 
Het meest in het oog springt de praktijk van het ruime gebruik van volmachten. In afwijking 
van de inbreng van de eilanden in het consultatieproces is de mogelijkheid van stemmen bij 
volmacht op de Caribische eilanden heringevoerd. Dit is in overeenstemming met wat in het 
Europese deel van Nederland is toegestaan. Het kan echter, gelet op de kleinschaligheid van 
de eilanden, misbruik in de hand werken. 
 
Het praktische aspect van het tijdsverschil in het verloop van verkiezingen tussen de Cariben 
en het Europese deel van Nederland verdient eveneens opmerking. Het kiesrecht van niet-
Nederlanders voor de Eilandsraad is nu geregeld. Het kiesrecht van Caribische Nederlanders 
voor de Eerste Kamer vergt nog nader aandacht 
                                                           
283
 Zie verder de Brief van minister Plasterk aan de heer E. Henriquez, Eilandsraadlid Openbaar Lichaam Sint Eustatius, 18 juni 
2014, kenmerk 2014-0000315892. 
284
 Besluit van de Eilandsraad van Bonaire van 26 mei 2015, no 1, Archiefnr. 2015005033. 
130
