EVALUATIE CARIBISCH NEDERLAND - WERKING VAN WETGEVING  
Belangrijkste afspraken en uitgangspunten 
 
Legislatieve terughoudendheid 
Een belangrijk uitgangspunt bij het tot stand brengen van wetgeving voor Bonaire, Sint Eus-
tatius en Saba is het continueren van Nederlands Antilliaanse regelgeving. Wel moest bij de 
transitie alle Nederlands Antilliaanse regelgeving worden omgevormd tot Nederlandse wet-
geving. Tijdens de miniconferentie van oktober 2006 is afgesproken dat terughoudendheid 
zou worden betracht met het invoeren van Nederlandse wetgeving en dat de Nederlands 
Antilliaanse regelgeving zoveel mogelijk zou worden gecontinueerd. Daarmee is de eerste 
aanzet gegeven tot wat later legislatieve terughoudendheid is gaan heten. Het doel van het 
– in inhoudelijke zin – voorlopig behouden van de Nederlands Antilliaanse regelgeving is dat 
er op het gebied van wetgeving niet te veel in één keer moet veranderen op Bonaire, Sint 
Eustatius en Saba. Wanneer Europees Nederlandse wetgeving moet worden ingevoerd, 
dient daartoe een duidelijke noodzaak te bestaan. Daarnaast dient rekening gehouden te 
worden met de absorptiecapaciteit van de eilanden. 
 
Het begrip legislatieve terughoudendheid is door de minister van BZK geïntroduceerd in een 
debat in de Tweede Kamer en strekt er toe dat de wetgever na de transitie gedurende vijf 
jaren een periode van legislatieve rust in acht neemt.  
 
Differentiatie 
Het gelijkheidsbeginsel (artikel 1 Grondwet) brengt met zich mee dat gelijke gevallen gelijk 
moeten worden behandeld, onverschillig of men zich in het Europese of het Caribische deel 
van Nederland bevindt. Als keerzijde brengt het gelijkheidsbeginsel mee dat ongelijke geval-
len ongelijk – naar de mate van het verschil – dienen te worden behandeld. Om meer duide-
lijkheid te creëren ten aanzien van de gronden die aanleiding kunnen geven voor het treffen 
van specifieke regels of maatregelen voor de eilanden, is in het tweede lid van artikel 1 van 
het Statuut voor het Koninkrijk der Nederlanden (hierna: het Statuut) een specifieke diffe-
rentiatiebepaling opgenomen. Daarin is bepaald dat voor de Caribisch Nederlandse eilanden 
specifieke maatregelen kunnen worden getroffen met het oog op de economische en socia-
le omstandigheden, de grote afstand tot het Europese deel van Nederland, hun insulaire 
karakter, kleine oppervlakte en bevolkingsomvang, geografische omstandigheden, het kli-
maat en andere factoren waardoor deze eilanden zich wezenlijk onderscheiden van het 
Europese deel van Nederland. 
 
In dit onderzoek zijn twee vormen van differentiatie onderscheiden: 
1. differentiatie tussen Caribisch Nederland en het Europese deel van Nederland; 
2. differentiatie tussen Bonaire, Sint Eustatius en Saba onderling. 
 
Decentralisatie, lokale autonomie en subsidiariteit  
Bij de transitie zijn de begrippen decentralisatie, lokale autonomie en het daarmee samen-
hangende beginsel van subsidiariteit eveneens belangrijk. Bij deze begrippen hebben we te 
maken met de taak- en bevoegdheidsverdeling tussen het Koninkrijk, het land Nederland en 
de openbare lichamen van Bonaire, Sint Eustatius en Saba.  
 
Met het begrip (lokale) autonomie wordt bedoeld dat de eilanden zelfstandig zijn ten aan-
zien van de verzorging van de eigen aangelegenheden. Sinds de transitie wordt de autono-
mie van de eilanden gewaarborgd door de WolBES en wordt niet meer gewerkt met het 
lijstenstelsel uit de Eilandenregeling Nederlandse Antillen (ERNA) waarin was opgenomen 
welke bevoegdheden op landsniveau lagen. Hierdoor heeft er met de transitie een funda-
mentele wijziging in de positie van Bonaire, Sint Eustatius en Saba ten opzichte van het land 
3
