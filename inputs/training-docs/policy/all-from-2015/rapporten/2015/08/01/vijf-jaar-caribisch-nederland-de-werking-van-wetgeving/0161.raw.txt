EVALUATIE CARIBISCH NEDERLAND - WERKING VAN WETGEVING  
289
bijzondere behandeling van ultraperifere gebieden (upg). Net als deze verdragsbepaling 
verschaft artikel 1, tweede lid, Statuut expliciet genoemde rechtvaardigingsgronden voor 
het maken van onderscheid in wetgeving tussen het Europese en het Caribische deel van 
Nederland. 
 
De tweede volzin van artikel 1 Grondwet bevat juist een aantal criteria waarop binnen (ge-
heel) Nederland geen onderscheid mag worden gemaakt: de zgn. discriminatieverboden. 
Aangezien zij gelijkelijk voor zowel het Europese als het Caribische deel van Nederland gel-
290
den, zijn deze discriminatieverboden voor het onderzoek minder interessant. Voor de 
eerste volzin ligt dat duidelijk anders. Blijkens deze volzin moeten gelijke gevallen gelijk 
worden behandeld, onverschillig of men zich in het Europese of het Caribische deel van 
Nederland bevindt. Als keerzijde brengt het gelijkheidsbeginsel mee dat ongelijke gevallen 
ongelijk – naar de mate van het verschil – dienen te worden behandeld. 
 
Voor het onderzoek betekent dit allereerst dat, voor de nieuwe Caribisch-Nederlandse wet-
geving, nagegaan moet worden of – in hoeverre, in welk opzicht – er verschillen bestaan ten 
opzichte van de Europees Nederlandse wetgeving. Daarna moet worden nagegaan waarom 
– op welke grond, met welk doel – onderscheid wordt gemaakt. Vervolgens rijst de vraag of 
de aangevoerde grond het gemaakte onderscheid kan rechtvaardigen. Bij deze rechtvaardi-
gingsgronden moet in het bijzonder worden gedacht aan de in artikel 1, tweede lid, Statuut 
genoemde punten waarop Bonaire, Sint Eustatius en Saba ‘zich wezenlijk onderscheiden van 
het Europese deel van Nederland.’ Aangenomen dat voor het gemaakte onderscheid een 
rechtvaardige (redelijke) grond valt aan te wijzen, dan kan worden beoordeeld of een rede-
lijke verhouding bestaat tussen het gemaakte verschil en het daarmee beoogde doel. Is het 
verschil in behandeling geschikt om dit doel te bereiken? Is het daarvoor een geschikt en 
noodzakelijk middel? Is er een alternatieve, voor betrokkenen minder belastende oplossing 
om hetzelfde doel te bereiken? Het gaat hier om vragen van geschiktheid en van subsidiari-
teit en proportionaliteit die het sluitstuk van de beoordeling aan de hand van het gelijk-
291
heidsbeginsel vormen. 
 
In het onderzoek zal worden beoordeeld in welke mate deze stappen bij de invoering van 
Nederlandse wetgeving per respectievelijk na 10 oktober 2010 op Bonaire, Sint Eustatius en 
Saba blijk is gegeven. In welke gevallen is bijvoorbeeld uitdrukkelijk verwezen naar artikel 1 
Statuut of artikel 1 Grondwet? Gebeurt dat bij wege van een standaardformulering, of is 
sprake van een nadere motivering: een toelichting van de toepasselijkheid van een Statuut-
grond voor het maken van onderscheid? Nota bene: dat wordt beoordeeld of in het wetge-
vingsproces bovenstaande stappen zijn gezet, wil niet zeggen dat de onderzoekers zelf in-
houdelijk in de vraag treden of bijvoorbeeld aan eisen van geschiktheid, subsidiariteit of 
proportionaliteit is voldaan. Het gaat er enkel om te beoordelen of in het wetgevingsproces 
aandacht is besteed aan de gelet op het Statuut en de Grondwet relevante aspecten. Anders 
                                                           
289
 Terwijl het Europees recht de bijzondere kenmerken van upg als criteria voor het treffen van specifieke maatregelen 
relateert aan structurele moeilijkheden waarmee upg te kampen hebben, wordt in de Statuutsbepaling volstaan met het 
noemen van bijzondere kenmerken van de Caribisch-Nederlandse eilanden die specifieke maatregelen kunnen rechtvaardigen. 
Een ander verschil is dat in het Statuut niet, maar in het Europees recht wel wordt aangegeven op welke beleidsterreinen en 
onderwerpen de specifieke maatregelen met name betrekking hebben. In de Voorlichting van de Raad van State, Bijlage bij 
Kamerstukken II 2006-07, 30 800 IV, nr. 3, pt. 3, over de staatsrechtelijke positie van Bonaire, Sint Eustatius en Saba worden 
´ligging´, karakter en natuur´ als specifieke kenmerken van deze eilanden aangemerkt. ´Deze zullen tot afwijkingen van de 
Nederlandse wetgeving aanleiding kunnen geven´, aldus de Raad van State. In samenhang daarmee zijn zij van invloed geweest 
op de keuze voor de status van openbaar lichaam in de zin van artikel 134 Grondwet in plaats van die van gemeente. 
290
 Wat niet wegneemt dat zij in beeld kunnen komen waar het gaat om onderwerpen als gender, abortus en euthanasie. 
291
 Zie voor deze uitwerking van het gelijkheidsbeginsel vooral J.H. Gerards, Rechterlijke toetsing aan het gelijkheidsbeginsel 
(diss. Maastricht), Den Haag 2002. 
157
