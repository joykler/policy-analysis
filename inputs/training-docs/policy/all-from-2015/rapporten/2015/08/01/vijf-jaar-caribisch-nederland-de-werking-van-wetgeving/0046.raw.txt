EVALUATIE CARIBISCH NEDERLAND - WERKING VAN WETGEVING  
Tabel 2.5: Overzicht differentiatie bij inhoudelijke en overige wijzigingen van wetten van 
Europees Nederlandse oorsprong 
 EUROPEES NEDERLANDSE OORSPRONG 
Differentiatie 35 
Geen differentiatie 30 
Totaal aantal wetten 65 
 
De tabel laat zien dat in meer dan de helft van deze wetten sprake is van differentiatie; in 35 
wetten van Europees Nederlandse oorsprong is op één of meerdere inhoudelijke punten 
onderscheid gemaakt tussen Europees Nederland en Caribisch Nederland. De wetgeving is 
aangepast aan de situatie op de eilanden.  
 
Uit de wetgevingsanalyse blijkt dat de wetgever in de meeste gevallen (al dan niet kort) 
toelicht waarom er een van Europees Nederland afwijkende regeling of maatregel wordt 
getroffen. In de motivering voor het maken van dit onderscheid wordt vaak naar één of 
meer van de rechtvaardigingsgronden uit het tweede lid van artikel 1 van het Statuut ver-
wezen. Dikwijls gebeurt dit in een nadere motivering, waarbij de toepasselijkheid van een 
bepaalde grond uit het Statuut wordt toegelicht.  
 
Behalve de rechtvaardigingsgronden zoals expliciet genoemd in het tweede lid van artikel 1 
van het Statuut, kunnen als gezegd ook ‘overige’ gronden genoemd worden. In het onder-
zoek zijn wat betreft deze ‘overige’ gronden de categorieën ‘juridisch en formeel-
procedureel’ en ‘specifieke redenen’ onderscheiden. In figuur 2.1 is opgenomen hoe vaak in 
de memorie van toelichting van de wetten verwezen is naar de in het Statuut genoemde 
redenen voor differentiatie en hoe vaak er sprake was van een andere, specifieke reden dan 
wel wanneer niet gemotiveerd is waarom er differentiatie heeft plaatsgevonden. Het totaal 
aantal redenen in de figuur is 196 omdat per wet meerdere redenen voor differentiatie ge-
noemd worden. Het gaat om 65 wetten. 
 
Figuur 2.1: Genoemde redenen voor differentiatie (totaal: 196) 
 
Uit het figuur blijkt dat er 26 keer juridische en formeel-procedurele redenen worden aan-
gevoerd voor het maken van onderscheid. In de onderstaande tabel zijn de juridische en 
formeel-procedurele redenen die zijn aangevoerd nader aangeduid.  
 
Tabel 2.6: juridische en formeel-procedurele redenen voor differentiatie  
de verschuiving van bevoegdheden en verantwoordelijkheden (voor de uitvoering, het houden van 
toezicht, e.d.); 
het voorkomen van lacunes in de wetgeving (omdat op de eilanden bijvoorbeeld behoefte bestaat 
aan andere voorzieningen); 
42
