EVALUATIE CARIBISCH NEDERLAND - WERKING VAN WETGEVING  
 
De hoogte van het minimumloon is afhankelijk van verschillende economische factoren, 
zoals de prijzen, lonen en economische aantrekkelijkheid voor bedrijven. Het zonder meer 
verhogen van het minimumloon om armoede tegen te gaan is geen optie, zo blijkt uit de 
179
reactie van de staatssecretaris van SZW op Kamervragen.  
 
Het verhogen van het wettelijk minimumloon zonder de economische draagkracht [in 
beschouwing te nemen], zou de economie van de eilanden ernstig kunnen schaden, 
terwijl het enkel verhogen van de uitkeringen los van de economische draagkracht tot 
 180
een situatie zou leiden waarin werken niet langer loont.  
 
 Uitvoerbaarheid en handhaafbaarheid arbeidsbemiddeling 
Uit de gesprekken met ambtenaren van de RCN blijkt dat het melden en openbaar maken 
van vacatures een probleem is. Het verspreiden van vacatures geschiedt op een informele 
wijze, waardoor de bemiddelingsrol moeilijk te vervullen is. De verplichting tot het melden 
van vacatures in de krant is daarom vervallen. Op Bonaire vindt het melden van vacatures 
wel plaats in een online vacaturebank, maar met de ingevoerde informatie wordt naar ver-
luidt niets gedaan. Op Saba is er geen organisatorische verankering van de arbeidsbemidde-
lingsfunctie. Voor de overheid zijn er weinig mogelijkheden om bedrijven op hun verant-
woordelijkheden te wijzen. Daarnaast is er een mismatch tussen vraag en aanbod op de 
arbeidsmarkt. Bedrijven halen veelal (goedkopere) werknemers uit het buitenland.  
 
 Conclusie  
De arbeidsveiligheidswetgeving is onder de verantwoordelijkheid van de Rijksoverheid ko-
men te vallen en is met betrekking tot uitvoering en handhaving strenger geworden. Er is op 
de eilanden een arbeidsinspectie-apparaat ingericht. De regelgeving zelf en de uitvoering en 
handhaving ervan zijn in ontwikkeling, waarbij er meer gerichte en preventieve inspecties 
zijn. De handhaving van arbeidsveiligheidswetgeving kan volgens gesprekspartners verbe-
terd worden met het verruimen van bevoegdheden van de arbeidsinspectie. De nieuwe 
regelgeving kan tot verwarring en onduidelijkheid leiden omdat ondernemers niet weten 
wat wel en niet mag. Daarom wordt er stapsgewijs meer ingezet op het informeren en 
communiceren van arbeidsveiligheidsregels en procedures.  
 
In de Wet minimumloon BES is opgenomen dat de minister de hoogte van het minimumloon 
kan aanpassen, waarbij de consumentenprijsindex van het CBS als ijkpunt worden genomen. 
Tijdens de interviews is de armoedeproblematiek vrijwel steeds aan de orde gesteld. Op de 
eilanden leeft een groot deel van de bevolking in armoede. De prijzen van voedsel en con-
sumentengoederen zijn hoog.  
 
De Wet van 4 juli 1946 houdende de instelling van een arbeidsbureau BES is ongewijzigd op 
10 oktober 2010. De eilandbesturen zijn afzonderlijk, op hun eigen eiland, verantwoordelijk 
voor arbeidsbemiddeling. De openbare lichamen hebben moeite met het vervullen van deze 
rol. Het verspreiden van vacatures geschiedt op informele wijze, waardoor vacatures niet 
consequent worden gemeld. Het handhaven van de melding van vacatures levert daarom 
problemen op.   
                                                           
179
 http://www.rijksoverheid.nl/documenten-en-publicaties/kamerstukken/2014/03/14/beantwoording-kamervragen-over-
bevestiging-van-nibud-dat-bonaire-onder-armoedegrens-leeft.html 
180
 Aanhangsel Handelingen II, 2013/14, 30844, Antwoord van de Staatssecretaris op Kamervragen van de leden Kuzu en Van 
Laar over het bericht 'Nibud bevestigt dat Bonaire ver onder de armoedegrens leeft', p. 3.  
96
