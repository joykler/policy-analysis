EVALUATIE CARIBISCH NEDERLAND - WERKING VAN WETGEVING  
 een last onder bestuursdwang; 
 een bindende gedragslijn; en 
 een bestuurlijke boete. 
 
Naast deze preventieve en repressieve sancties zijn nog andere bijzondere bevoegdheden 
gegeven, namelijk het stellen van regels over maatregelen die genomen moeten worden 
door een distributeur van drinkwater bijvoorbeeld bij gevaar voor de volksgezondheid en de 
bevoegdheid tot het intrekken van een vergunning of aanwijzing. 
 
Aansluiting bij andere wetgeving  
Voor de uitvoering en de handhaving is aansluiting gezocht bij het instrumentarium uit de 
BES-regelgeving dat al op de eilanden geldt, zoals de Wet maritiem beheer BES, de Wet 
voorschriften bestrijdingsmiddelen BES en de Wet Inspectie Biociden BES. Dit is mede ge-
229
daan naar aanleiding van het advies daartoe van de Raad van State. Reden is de eendui-
digheid voor burgers en bedrijven in het toe te passen sanctiearsenaal, maar ook voor de 
ambtenaren die met toezicht belast zijn. 
 
Aanvankelijk waren er passages uit de Europees Nederlandse Algemene wet bestuursrecht 
van toepassing verklaard. Het wetsvoorstel is echter op dit punt aangepast, omdat de Alge-
mene wet bestuursrecht niet in Caribisch Nederland geldt en de Raad van State adviseerde 
om aansluiting te zoeken bij het instrumentarium uit de BES-regelgeving.  
 
Overige zaken 
In het wetsvoorstel wordt verder aandacht besteed aan duurzame decentrale elektriciteits-
voorziening (zonnepanelen of windturbines) en decentrale drinkwatervoorziening (opvang 
van regenwater in cisternen).  
 
 Uitvoerbaarheid  
Op Bonaire is het Water- en Energiebedrijf Bonaire (WEB) verantwoordelijk voor de levering 
van drinkwater en elektriciteit aan alle 8.500 huishoudens, bedrijven en organisaties. Het 
bedrijf is eigendom van het openbaar lichaam. Uit een gesprek met het WEB blijkt dat een 
indirect effect van het opstellen van de nieuwe wet is dat het heeft geleid tot meer profes-
sionalisering bij het bedrijf en tot meer duurzame varianten van het aanbieden van energie, 
met name doordat elektriciteit nu onder de aandacht is gebracht.  
 
Op Saba en Sint Eustatius ligt de drinkwater- en elektriciteitsvoorziening bij verschillende 
bedrijven. Op Sint Eustatius vindt het omzetten van zeewater in drinkwater plaats in de 
waterfabriek van St. Eustatius Utility Company (Stuco) en op Saba zijn er twee particuliere 
waterfabrieken, hiernaast zijn er op Saba bedrijven voor drinkwaterdistributie per tankauto. 
Voor elektriciteit hebben beide eilanden sinds 1 januari 2014 te maken met een nieuwe 
leverancier (Stuco op Sint Eustatius en Saba Electric Company (SEC) op Saba), nadat het 
oude bedrijf GEBE (dat beide eilanden plus Sint Maarten van elektriciteit voorzag) is ont-
230
manteld en nu nog alleen Sint Maarten van elektriciteit voorziet. 
 
Als belangrijk knelpunt is door diverse gesprekspartners op de drie eilanden aangegeven dat 
de prijzen van drinkwater en elektriciteit erg hoog zijn. Dit is geen direct effect van wetge-
ving en kan ook niet gemakkelijk door wetgeving opgelost worden, maar het is wel één van 
                                                           
229
 Kamerstukken II 2014-2015, 34 089, nr. 4.  
230
 Kamerstukken II 2014-2015, 34 089, nr. 3, p. 4.  
114
