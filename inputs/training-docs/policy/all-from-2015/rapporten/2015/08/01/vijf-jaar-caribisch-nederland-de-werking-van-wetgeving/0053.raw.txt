EVALUATIE CARIBISCH NEDERLAND - WERKING VAN WETGEVING  
3.2.2. Totstandkoming  
 
 Redenen voor nieuwe regelgeving 
Een eerste reden voor de nieuwe regelgeving is dat voor de transitie sprake was van een 
67
lappendeken van verschillende verzekeringen voor curatieve zorg. Dit leidde tot vier ver-
schillende situaties:  
1. Een publiekrechtelijke ziektekostenregeling voor landsdienaren/ambtenaren; 
2. Een particuliere verzekering voor een gedeelte van de inwoners; 
3. Een pro pauper regeling voor de minst draagkrachtigen; 
68
4. Inwoners die in het geheel niet verzekerd waren.  
 
69
Ten tweede bestonden er verschillende knelpunten met betrekking tot de zorgverzekering.  
 Het beperkte zorgaanbod op de eilanden leidde tot de noodzaak voor veel specialis-
tische zorg uit te wijken naar Curaçao, Sint Maarten, Venezuela, de Verenigde Sta-
ten en Nederland. Daarnaast moesten in bepaalde gevallen medisch specialisten 
worden ingevlogen.  
 De financiering was gebrekkig doordat de premies te laag waren in relatie tot de 
gemaakte kosten.  
 Als gevolg van het ontbreken van een goed functionerende markt is er geen vraag-
gestuurd verzekeringsmodel, waarbij de nadruk wordt gelegd op marktwerking en 
concurrentie.  
 
De lappendeken van verschillende verzekeringen en de genoemde knelpunten zijn voor het 
ministerie van VWS aanleiding geweest om de bestaande regeling die was opgenomen in de 
landsverordening Ziekteverzekering en de landsverordening Ongevallenverzekering af te 
70
schaffen en een nieuwe regeling voor de zorgverzekering op te stellen.  
 
Gekozen is voor een amvb, omdat deze flexibiliteit biedt zodat rekening kan worden gehou-
71
den met plaatselijke ontwikkelingen. De rechtsgrondslag voor deze amvb zijn artikel 18.4.1 
en 18.4.3 van de IBES.  
 
De amvb is in werking getreden op 1 januari 2011. Vanaf dat moment vervangt dit Besluit 
alle bestaande regelgeving op het betrokken terrein op de eilanden. De aanspraken van de 
bestaande Landsverordening Ongevallenverzekering worden voor het gedeelte dat betrek-
king heeft op zorg in natura overgenomen door het Besluit Zorgverzekering BES. 
 
 Legislatieve terughoudendheid  
Het ministerie van VWS heeft voor de zorgverzekering geen legislatieve terughoudendheid 
betracht, maar gekozen voor geheel nieuwe regelgeving over de zorgverzekering. De wetge-
ving voor de zorgverzekering op de eilanden dient als eerste stap naar een toekomstige 
aansluiting op de Zvw en AWBZ. Vijf jaar na inwerkingtreding van het Besluit beziet de rege-
ring of aansluiting bij de AWBZ of Zvw mogelijk is. Deze periode van vijf jaar is gegeven van-
                                                           
67
 Onder curatieve zorg vallen onder andere ziekenhuizen, huisartsen en apothekers. Voor preventieve zorg, zoals 
infectieziektenbestrijding en jeugdgezondheidszorg, geestelijke gezondheidszorg, jeugdzorg, verslavingszorg en langdurige 
zorg, hebben de eilandsbesturen een belangrijke verantwoordelijkheid (net zoals de gemeenten in Europees Nederland).  
68
 Kamerstukken II 2008/2009, 31 957, nr. 3 (MvT IBES), p. 31.  
69
 Het eerste knelpunt komt al aan de orde in de memorie van toelichting bij de IBES, Kamerstukken II 2008/2009, 31 957, nr. 3 
(MvT IBES), p. 31-32. De andere knelpunten worden genoemd in de Nota van Toelichting bij de amvb, Stb. 2011, 3 
(inwerkingtreding AMvB Besluit zorgverzekering BES), p. 14 e.v.  
70
 Kamerstukken II 2008/2009, 31 957, nr. 3 (MvT IBES), p. 32.  
71
 Stb. 2011, 3, p. 13 en 14. 
49
