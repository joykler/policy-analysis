EVALUATIE CARIBISCH NEDERLAND - WERKING VAN WETGEVING  
meer wordt gewerkt met de lijsten zoals deze voorheen krachtens de ERNA golden . Wat 
betreft decentralisatie en lokale autonomie is in verband met de nieuwe staatkundige posi-
tie van de eilanden het regime van de Europees Nederlandse wetgeving grotendeels ge-
volgd. De bevoegdheidsverdeling en de mate van lokale autonomie op de diverse beleids-
terreinen worden bepaald door de keuzes die in de diverse BES-wetten zijn gemaakt.  
 
Met de transitie is sprake van een fundamentele wijziging van de positie van Bonaire, Sint 
Eustatius en Saba ten opzichte van het land waarvan zij deel uitmaken. Het stelsel van de 
Nederlandse Antillen kwam neer op een federale structuur, met een limitatief takenpakket 
voor het land (het bovengenoemde lijstenstelsel). In dat verband zijn door Den Haag taken 
en bevoegdheden op rijksniveau belegd – met als reden dat door ‘Den Haag’ geoordeeld 
werd dat de desbetreffende taken en bevoegdheden beter op centraal niveau konden 
worden belegd. Dit betekent dat een deel van de bevoegdheden die ten tijde van de 
Nederlandse Antillen aan de eilanden toevielen, sinds de transitie ‘Haagse’ bevoegdheden 
zijn. Voor zover dat is gebeurd, was per geval sprake van een bewuste keuze van de 
wetgever. Ten behoeve van de taakverdeling/bevoegdheidsverdeling tussen de eilanden en 
Nederland is een aantal overzichten tot stand gebracht waarin per ministerie is aangegeven 
waar de verantwoordelijkheid lag voor de transitie (het Land Nederlandse Antillen en/of de 
eilanden) en waar de verantwoordelijkheid ligt na de transitie (land Nederland of de 
eilanden). Tevens is de beoogde datum voor overdracht van bevoegdheden aangegeven als 
het moment waarop de verantwoordelijkheid voor (de uitvoering van) een bepaalde taak 
35
verschuift. Wat betreft de taakverdeling is van belang dat tussen de eilanden en 
Nederland is afgesproken dat zoveel mogelijk taken op eilandsniveau worden uitgevoerd: 
“Uitgangspunt blijft dat zoveel mogelijk taken op eilandniveau worden uitgevoerd 
(subsidiariteitsbeginsel) […] De uit te voeren taken de bijbehorende bevoegdheden 
36
kunnen tussen de eilanden verschillen.” 
Daarnaast is het beginsel van decentralisatie uit de Europees Nederlandse Gemeentewet 
37
overgenomen in de WolBES. Het beginsel van decentralisatie houdt onder meer in dat 
onnodige inmenging van de wetgever met taken van de openbare lichamen wordt verme-
den en dat wanneer bepaalde wetgeving noodzakelijk wordt geacht, de openbare lichamen 
van de eilanden zoveel mogelijk bij de uitvoering worden betrokken. Daarbij dient de open-
bare lichamen een optimale beleidsruimte te worden gelaten en moet er terughoudendheid 
worden betracht met betrekking tot het regelen van eventueel toezicht. De vraag is in hoe-
verre en op welke wijze deze afspraak is nageleefd en hoe een en ander zich verhoudt tot de 
mate van autonomie die bestond voor de transitie.  
 
De toepasselijkheid van het regime van de Gemeentewet heeft er onder meer toe geleid dat 
op Bonaire, Sint Eustatius en Saba, waar ten tijde van de Nederlandse Antillen een monis-
tisch stelsel gold, het dualistische bestuursmodel is geïntroduceerd. In de Slotverklaring van 
                                                           
35
 Zie het Overzicht taakverdeling; document ten behoeve van vaststelling tijdens het bestuurlijk overleg op 22 april 2010 te 
Bonaire, ministerie van BZK: april 2010 en het Overzicht taakverdeling tussen St. Eustatius en Saba en Nederland; definitief 
document ten behoeve van vaststelling tijdens het bestuurlijk overleg op 3 november 2009 te Curaçao, ministerie van BZK: 
november 2009. 
36
 Zie de Slotverklaring van de Miniconferentie over de toekomstige staatkundige positie van Bonaire, Sint Eustatius en Saba, 
10 en 11 oktober Den Haag: 2006, p. 3. 
37
 Artikel 212 van de WolBES bepaalt dat onze minister de decentralisatie ten behoeve van de openbare lichamen bevordert. 
29
