EVALUATIE CARIBISCH NEDERLAND - WERKING VAN WETGEVING  
VROM-BES is deels aansluiting gezocht bij de bestaande (ei)landelijke regelgeving en deels 
bij het Nederlandse systeem.  
 
Per 1 juli 2012 is een aantal artikelen uit de VROM-BES in werking getreden. De invoering 
van deze bepalingen heeft op de eilanden nog niet geleid tot andere werkzaamheden of 
processen. De VROM-BES is op de eilanden bekend, maar speelt nog geen rol van betekenis. 
De verwachting is dat dit bij de invoering van nieuwe onderdelen (bv MER en milieuvergun-
ningen) wel het geval zal zijn.  
 
Het BES Bouwbesluit is nog niet in werking getreden. Van gewijzigde werkwijzen is nog geen 
sprake. De eilanden zijn verder gegaan met de bestaande werkwijzen. 
 
Over zowel de VROM-BES als het BES Bouwbesluit heeft consultatie plaatsgevonden. De 
consultatie heeft geleid tot diverse aanpassingen in de regelgeving. Naar de mening van de 
eilanden is bij de eerste opzet van het BES Bouwbesluit teveel vanuit het Nederlandse sys-
teem gedacht en was er te weinig rekening gehouden met de cultuur, de werkwijzen, de 
bouwmethodieken en de klimatologische omstandigheden. Gedurende het proces is een en 
ander aangepast.  
 
De ervaringen van de consultatie rondom het BES Bouwbesluit zijn meegenomen bij het 
lopende traject van het Inrichtingen- en Activiteiten Besluit. De consultatie wordt thans 
meer projectmatig en intensiever aangepakt, waarbij de eilanden een belangrijke rol spelen. 
3.7.4. Administratieve rechtspraak 
 
 Inleiding  
In deze paragraaf komt de Wet administratieve rechtspraak BES (WarBES) aan de orde. Deze 
wet regelt het bestuursprocesrecht op Bonaire, Sint Eustatius en Saba. Achtereenvolgens 
wordt ingegaan op de totstandkoming van de WarBES, de belangrijkste uitgangspunten van 
deze regeling (op het punt van legislatieve terughoudendheid en differentiatie), consultatie, 
de inhoud van de regeling en de toepassing van de WarBES in de praktijk. Ofschoon dit niet 
onder de WarBES valt, wordt tevens aandacht besteed aan het klachtrecht. 
 
 De totstandkoming van de WarBES 
 
Overwegingen bij aanpassen wetgeving  
In het Europese deel van Nederland wordt het algemene bestuursrecht en bestuursproces-
recht geregeld door de Algemene wet bestuursrecht (hierna: de Awb). De Awb is echter 
(nog) niet – behoudens hoofdstuk 9 over het klachtrecht – van toepassing op de eilanden. 
Invoering van de Awb op Bonaire, Sint Eustatius en Saba zou namelijk te veel belasting voor 
de eilanden meebrengen. Daarnaast komt het in stand houden van een voor Caribisch Ne-
derland aparte – eigen – rechtspleging ook ten goede aan de toegankelijkheid van de rech-
ter. De inwoners van Caribisch Nederland behoort immers ter plaatse rechtsbescherming 
255
toe te komen. 
 
Voor de transitie was het bestuursprocesrecht geregeld in de Landsverordening administra-
tieve rechtspraak Nederlandse Antillen (Lar NA). Met de nieuwe staatkundige positie van de 
eilanden en de opheffing van de Nederlandse Antillen is deze regelgeving omgevormd tot 
                                                           
255
 Dit ligt ook in de rede als een beschikking afkomstig is van de Rijksoverheid of andere bestuursorganen met een zetel in het 
Europese deel van Nederland. 
123
