EVALUATIE CARIBISCH NEDERLAND - WERKING VAN WETGEVING  
2 
De wetgeving in Caribisch Nederland 
en het ontstaan daarvan 
2.1  Inleiding 
Het Koninkrijk der Nederlanden (hierna: het Koninkrijk) werd sinds 1986 gevormd door drie 
9
landen, te weten Nederland, de Nederlandse Antillen en Aruba. Het land Nederlandse An-
tillen bestond uit de eilanden Curaçao, Sint Maarten, Bonaire, Sint Eustatius en Saba. Met 
ingang van 10 oktober 2010 is het land Nederlandse Antillen opgeheven en zijn de staat-
kundige verhoudingen binnen het Koninkrijk veranderd. De eilanden Bonaire, Sint Eustatius 
en Saba zijn nu onderdeel van het land Nederland. Sindsdien worden Bonaire, Sint Eustatius 
en Saba ook wel aangeduid met de term Caribisch Nederland en wordt met de term Euro-
pees Nederland verwezen naar het Europese deel van Nederland. 
 
Dit hoofdstuk gaat over de wetgeving in het Caribisch deel van Nederland en het ontstaan 
daarvan. Paragraaf 2.2 beschrijft kort het proces dat heeft geleid tot de nieuwe staatkundi-
10
ge veranderingen binnen het Koninkrijk. Paragraaf 2.3 beschrijft de belangrijkste afspraken 
die gemaakt zijn en tot welke uitgangspunten dit geleid heeft. Daarnaast worden in deze 
paragraaf de belangrijkste begrippen uitgelegd. Vervolgens wordt in paragraaf 2.4 ingegaan 
op het wetgevingsproces. 
2.2  Nieuwe staatkundige verhoudingen binnen het Koninkrijk 
In de afgelopen decennia werd steeds duidelijker dat er weinig draagvlak was voor het be-
11
staan van het land Nederlandse Antillen in het Koninkrijk. Het Nederlands Antilliaanse 
staatsverband was niet meer in staat om de problemen van de eilanden daadkrachtig aan te 
                                                           
9
 Aruba dat aanvankelijk tot de Nederlandse Antillen behoorde, werd met ingang van 1 januari 1986 een autonoom land 
binnen het Koninkrijk (status aparte).  
10
 De beschrijving van dit proces is niet volledig, vanwege de omvang van het proces en omdat de staatkundige verhoudingen 
onderwerp zijn van één van de andere evaluaties die gelijktijdig met dit onderzoek wordt uitgevoerd. 
11
 Advies van de Werkgroep Bestuurlijke en Financiële Verhoudingen Nederlandse Antillen, Nu kan het… nu moet het! The time 
is now, let’s do it! Awor por, ban p’e!, 8 oktober 2004, p. 40. 
21
