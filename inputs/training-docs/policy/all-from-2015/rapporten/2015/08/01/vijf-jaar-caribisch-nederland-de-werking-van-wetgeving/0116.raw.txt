EVALUATIE CARIBISCH NEDERLAND - WERKING VAN WETGEVING  
Met de Wet elektriciteit en drinkwater BES zal een nieuw regulerend kader in Caribisch Ne-
derland gaan gelden. Doel is het inrichten van een betaalbare (transparante, efficiënte en 
doelmatige) en betrouwbare (leveringszekerheid en veiligheid) elektriciteits- en drinkwater-
voorziening.  
 
Het wetsvoorstel bevat voorschriften ten aanzien van de activiteiten die de bedrijven ont-
plooien (productie van drinkwater, productie van elektriciteit, distributie van drinkwater 
en/of distributie van elektriciteit). Daarnaast bevat het wetsvoorstel ook regels ten aanzien 
van andere relevante delen van de drinkwaterketen, zoals collectieve leidinginstallaties (in 
bijvoorbeeld appartementencomplexen), collectieve drinkwatervoorzieningen met eigen 
228
productie (bijvoorbeeld hotels) en woninginstallaties.  
 
De productie van drinkwater en elektriciteit 
Voor de productie van drinkwater en elektriciteit is in beginsel een vergunning van de minis-
ter van I&M (in het geval van drinkwater) of de minister van EZ (in het geval van elektrici-
teit) vereist. In sommige gevallen is een vergunning niet vereist, zoals bij de productie van 
hernieuwbare energie voor hoofdzakelijk eigen gebruik (zonnepanelen). 
 
Bij amvb kunnen regels worden gesteld over de productie van drinkwater of elektriciteit. Uit 
de memorie van toelichting bij het wetsvoorstel blijkt dat er in ieder geval regels over de 
kwaliteit en de kwaliteitscontrole van de drinkwaterproductie zullen worden gesteld.  
 
In het geval van onvoorziene situaties die het gevolg zijn van een calamiteit is de distribu-
teur in eerste instantie verplicht tot levering van nooddrinkwater. Hij dient in ieder geval 
een noodvoorraad van zeven dagen aan te houden. Indien deze noodvoorraad onvoldoende 
is, kan een noodproducent worden aangewezen. Hiervoor is geen vergunning van de minis-
ter nodig. De noodproducent ontvangt alleen bij daadwerkelijke levering een vergoeding.  
 
Distributie van drinkwater en elektriciteit 
Bij het transport en de levering van drinkwater en elektriciteit hebben de distributeurs een 
monopoliepositie. In verband met de kleinschaligheid is het volgens de memorie van toe-
lichting onmogelijk en onwenselijk om hierin een verandering aan te brengen. Per eiland is 
er één distributeur die de transport en levering van drinkwater en elektriciteit verzorgt (met 
uitzondering van Saba waar geen drinkwaternet is). 
 
Voor de distributie is een exclusieve aanwijzing van de minister vereist (artikel 3.2 Wet elek-
triciteit en drinkwater BES). Bij de voorbereiding van dat besluit zal het Bestuurscollege van 
het desbetreffende eiland worden geraadpleegd. De volgende eisen worden aan een distri-
buteur gesteld: 
 hij dient een voor zijn doel geschikt, efficiënt en betrouwbaar net, inclusief meters, 
aan te leggen; 
 hij moet zijn net vernieuwen en uitbreiden, zodat aansluiting en verbruik van drink-
water en elektriciteit mogelijk is; 
 hij dient zijn net in eigendom te hebben; 
 hij dient een kwaliteits- en capaciteitsdocument op te stellen, waarin hij een in-
schatting van het toekomstige totale verbruik en van het piekverbruik maakt;  
 hij dient het kwaliteits- en capaciteitsdocument toe te zenden aan de toezichthou-
dende instanties; 
 hij gaat contracten aan voor langdurige levering of investeert in productiecapaciteit. 
                                                           
228
 Kamerstukken II 2014-2015, 34 089, nr. 3 (MvT), p. 6. 
112
