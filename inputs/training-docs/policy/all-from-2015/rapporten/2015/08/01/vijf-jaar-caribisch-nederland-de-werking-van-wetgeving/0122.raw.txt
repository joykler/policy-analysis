EVALUATIE CARIBISCH NEDERLAND - WERKING VAN WETGEVING  
zo eenvoudig mogelijk moesten worden gehouden, maar dat er wel bepaalde minimumei-
238
sen moesten bestaan om de ministeriële verantwoordelijkheid te kunnen nemen. 
 
De regelgeving en bestaande procedures zijn, in vergelijking met de Europees Nederlandse 
regelgeving, vereenvoudigd. In dat opzicht bestaat er dus een verschil met het Europese 
deel van Nederland. Tijdens de parlementaire behandeling is niet duidelijk aangegeven op 
welke punten er daadwerkelijk is afgeweken en wat de specifieke redenen voor differentia-
tie waren.  
 
De VROM-BES kent een intensief parlementair traject, waarbij de gevolgen voor de eilan-
den, met name die ten aanzien van de uitvoerbaarheid en handhaafbaarheid van de regel-
geving, een belangrijke rol speelden. In dit kader is een groot aantal toezeggingen gedaan 
omtrent ondersteuning en capaciteit. Deze toezeggingen zijn gedeeltelijk nagekomen en 
hebben met name betrekking op het onderdeel milieu. 
 
Decentralisatie, lokale autonomie en subsidiariteit VROM-BES 
Bij de opstelling van het wetsvoorstel is het subsidiariteitsbeginsel uitgangspunt geweest. Er 
zijn zoveel mogelijk taken belegd bij de bestuursorganen van Caribisch Nederland:  
 Op het vlak van huisvesting, bouwen, afvalstoffen, afvalwater en ruimtelijke orde-
ning krijgt de Eilandsraad de mogelijkheid om deze onderwerpen geheel of gedeel-
telijk in te vullen afhankelijk van de lokale behoeften en mogelijkheden door middel 
van eilandsverordeningen;  
 de Bestuurscolleges zijn aangewezen als bevoegd gezag voor de meeste vergun-
ningplichtige inrichtingen en voor alle niet-vergunningplichtige inrichtingen. Voor 
deze laatste groep wordt tevens de mogelijkheid geboden aan de Bestuurscolleges 
om via maatwerkvoorschriften verder invulling te geven aan eigen beleid en de be-
hoefte van de eilanden; 
 Daar waar er relevante en proportionele verschillen zijn tussen de eilanden is even-
eens gekozen om nadere invulling over te laten aan de eilandsbesturen.  
 
Van dit principe is alleen afgeweken:  
 Indien uit verdragsrechtelijke verplichtingen volgt dat dit een bevoegdheid is van de 
regering van de verdragspartij. Een voorbeeld is het overbrengen van gevaarlijke af-
valstoffen op basis van het Verdrag van Bazel, waarbij de minister bevoegd is tot het 
vaststellen van regelgeving. 
 Indien er grote risico’s voor het milieu of de volksgezondheid zijn, is eveneens geko-
zen om de bevoegdheid bij de minister neer te leggen. Hierbij kan worden gedacht 
aan regelgeving omtrent de bouw- en brandveiligheid. Met betrekking tot bouwen 
zijn de bevoegdheden die meer van lokale aard zijn, zoals regels met betrekking tot 
het gebruik van de woning en de welstand, belegd bij de eilandsbesturen;  
 Indien voor de uitvoering van de regelgeving zeer specialistische kennis noodzakelijk 
is, is de bevoegdheid ook bij de minister gelegd.  
 
BES Bouwbesluit 
In artikel 2.3 van de VROM-BES is een wettelijke grondslag opgenomen om krachtens amvb 
nadere voorschriften te geven. Wat betreft de bouwtechnische voorschriften is het een en 
ander uitgewerkt in het BES Bouwbesluit. Het BES Bouwbesluit bevat voorschriften met 
betrekking tot het bouwen van bouwwerken en het in gebruik nemen of gebruiken van een 
bouwwerk. Het BES Bouwbesluit zal naar verwachting op 1 januari 2016 inwerking treden.  
                                                           
238
 Idem, p. 3. 
118
