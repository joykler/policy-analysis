EVALUATIE CARIBISCH NEDERLAND - WERKING VAN WETGEVING  
maximumprijzen en nadere regels te stellen. Op de eilanden wordt van deze bevoegdheid 
door de Bestuurscolleges gebruik gemaakt. De lijst met goederen waarvoor maximumprij-
zen gelden verschilt per eiland, maar er zijn zeker overeenkomsten. De eilanden hebben 
allen maximumprijzen vastgesteld voor goederen die voorzien in de eerste levensbehoeften 
en voor brandstoffen.  
 
Gezien het insulaire karakter en de doelstelling om zo min mogelijk drastische materiële 
wijzigingen door te voeren is gekozen om in Caribisch Nederland de Prijzenwet BES te han-
teren die gebaseerd is op de Nederlands Antilliaanse Prijzenverordening 1961. Het insulaire 
karakter en de (zeer) kleine economische schaal hebben als gevolg dat de ruimte voor effec-
tieve concurrentie, en daarmee de meerwaarde van generiek mededingingsbeleid (een Me-
dedingingswet), zeer beperkt is. Het vraagstuk ten aanzien van hoge prijzen kan daarom 
beter, en wordt ook, met regulering (maximumprijzen) opgelost. 
 
 Consultatie 
Uit de interviews met de Openbare Lichamen als met ondernemers is naar voren gekomen 
dat de Prijzenwet BES een van de vele wetten is waarbij voor de eilanden weinig tijd be-
schikbaar was voor consultatie. Hierbij zal mede een rol hebben gespeeld dat deze wet voor 
een groot deel is gebaseerd op de voormalige Nederlands Antilliaanse Prijzenverordening 
1961 en als zodanig weinig aanpassing behoefde. Tijdens de gesprekken met ondernemers 
uit Caribisch Nederland is aangegeven dat in zijn algemeenheid over de economische wet-
ten, waaronder de Prijzenwet BES, rond 10 oktober 2010 niet of zeer weinig overleg heeft 
plaatsgevonden.  
 
Tijdens de vorige Caribisch Nederland-week is afgesproken dat de Bestuurscolleges bij het 
ontwerpen van de prijsregulering desgewenst een beroep kunnen doen op de inhoudelijke 
expertise op het terrein van marktwerking en regulering die aanwezig is bij het ministerie 
van Economische Zaken.  
 
 Inhoud wetgeving 
Indien goederen of diensten worden aangeboden tegen zodanige prijzen dat het vragen 
daarvan naar zijn oordeel in strijd is of dreigt te zijn met het algemeen belang, kan het voor 
het Bestuurscollege reden zijn om lagere of hogere prijzen vast te stellen voor goederen of 
diensten. Daarnaast kunnen de Bestuurscolleges voorschriften geven betreffende het voe-
ren van een administratie waaruit de vorming blijkt van de prijzen waartegen goederen of 
diensten worden aangeboden. De Bestuurscolleges kunnen ten aanzien van het voorgaande 
nadere regels stellen. Tevens hebben zij een mogelijkheid tot het geven van een ontheffing. 
Motieven om gebruik te maken van de instrumenten van de Prijzenwet BES zijn dat de prij-
zen liggen hoger dan op bijvoorbeeld Aruba en Curaçao en de inflatie in Caribisch Nederland 
was vooral in 2011 (zeer) hoog is, met Sint Eustatius als uitschieter. De inflatiecijfers blijken 
uit de volgende figuur.  
 
 
 
 
 
 
 
 
 
 
72
