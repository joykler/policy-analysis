EVALUATIE CARIBISCH NEDERLAND - WERKING VAN WETGEVING  
beseft te worden dat de kritiek zich niet altijd richt op de uitvoerbaarheid maar ook op de 
gevolgen van een wet. Voorbeelden hiervan zijn de Wet minimumloon BES (het minimum-
loon wordt veel te laag geacht) en het Besluit zorgverzekering BES (waarbij fysiotherapie en 
tandheelkundige zorg buiten het basispakket vallen, terwijl vanwege praktische redenen 
(het geringe aantal inwoners) een aanvullende zorgverzekering niet op de markt wordt aan-
geboden en die dus niet kan worden afgesloten). 
 
Wet- en regelgeving waarvan de uitvoerbaarheid op de eilanden zelf als negatief wordt be-
oordeeld, zijn vooral: 
 de Arbeidsveiligheidswet BES (de regels worden onduidelijk geacht en de normen te 
ambitieus); 
 Wet arbeid vreemdelingen BES (de wet leidt tot lange procedures, onder meer door 
een verplichte termijn van vijf weken waarop de vacature open gesteld moet zijn 
voor de – volgens velen afwezige – lokale arbeidsmarkt); 
 Vestigingswet BES (wordt gezien als een lege huls waarbij het voldoen aan de eisen 
die gesteld worden aan vestigingen te manipuleren en niet te controleren zou zijn); 
 
De Prijzenwet BES, de Veiligheidswet BES, Wet administratieve rechtspraak BES en de Wet 
op het primair onderwijs BES worden op de eilanden over het algemeen goed uitvoerbaar 
geacht.  
 
Op de eilanden wordt erkend dat op bepaalde terreinen, met name onderwijs en zorg, 
vooruitgang wordt geboekt. Voor een deel ligt dat aan nieuwe regelgeving en (succesvolle) 
uitvoering daarvan, voor een ander deel aan meer aandacht voor de handhaving van (even-
tueel al bestaande) regelgeving en voor weer een ander deel aan andere factoren, zoals de 
beschikbaarheid van (financiële) middelen om te komen tot ver- en nieuwbouw. 
 
Ten slotte komt op de eilanden aan de orde dat vooral de combinatie van wetgeving op 
verschillende terreinen voor (bepaalde groepen van) de bevolking ongelukkig kan uitpakken. 
Een voorbeeld daarvan is de combinatie van de in het algemeen hoge prijzen, dubbele be-
lastingheffing en de onmogelijkheid om een hypotheek te krijgen. Ook werd tijdens de ge-
sprekken vaak gewezen op de moeilijke positie van mensen in de onderstand of mensen die 
op een klein pensioen zijn aangewezen. Bij de vraag of wel of niet ten opzichte van het Eu-
ropese deel van Nederland moet worden gedifferentieerd, blijkt aan dergelijke cumulatieve 
effecten nauwelijks aandacht te zijn besteed.  
 
Handhaafbaarheid 
Ook de handhaafbaarheid van BES-regelgeving is in het onderzoek op twee niveaus aan de 
orde gekomen: het niveau van de wetgeving en dat van de praktijk. Wat betreft het niveau 
van de wetgeving valt opnieuw op dat de toelichting zeer wisselend is. Wederom is er een 
verschil tussen algemene en specifieke wetgeving; bij de specifieke BES-wetgeving is de 
toelichting veel uitgebreider en keren punten over uitvoerbaarheid en handhaafbaarheid 
structureel terug.  
 
Wat betreft de praktijk is de handhaving sinds de transitie verbeterd; maar er zijn eveneens 
tekortkomingen. De verbeteringen hebben te maken met meer aandacht voor handhaving 
in het algemeen en voor toezicht in het bijzonder; er wordt op bepaalde terreinen daadwer-
kelijk gecontroleerd op naleving. De professionalisering van het toezicht en de intensivering 
van inspecties dragen bij aan de naleving, niet alleen door de inzet van harde handhavings-
instrumenten, maar ook via begeleiding (steun).  
 
10
