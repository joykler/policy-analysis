EVALUATIE CARIBISCH NEDERLAND - WERKING VAN WETGEVING  
 
Tijdens de interviews op de eilanden werd door verschillende gesprekspartners aangegeven 
dat de rol van de ILT in het toezicht onduidelijk is. Gesprekspartners op Bonaire hebben 
twijfels of de ILT een functie heeft, omdat in de praktijk het eerstelijnstoezicht op bijvoor-
beeld de drinkwaterkwaliteit al door de directie toezicht en handhaving van het openbaar 
lichaam wordt uitgevoerd. De rapportageplicht naar het ACM kost volgens gesprekspartners 
een hoop tijd, maar dit wordt niet als negatief ervaren. 
 
 Conclusie  
Op het uitgangspunt van legislatieve terughoudendheid is voor de nog aanhangige Wet 
elektriciteit en drinkwater BES een uitzondering gemaakt, in die zin dat een nieuwe regeling 
is opgesteld. Daarbij is volgens het ministerie wel zoveel als mogelijk aangesloten bij de 
specifieke omstandigheden van de eilanden. Uit de gesprekken op de eilanden blijkt dat 
men positief is over de consultatie. Gesprekspartners geven aan dat de consultatie beter 
verliep dan bij wetten die rond 10 oktober 2010 zijn opgesteld of aangepast. Desalniettemin 
zijn er nog wel punten ter verbetering, waaronder al vóór het opstellen van de conceptwet-
geving meer overleg met de eilanden.  
 
Op Saba en Sint Eustatius vindt men dat de wetgeving te veel uitgaat van de situatie op Bo-
naire. Ook bestaat bij sommige onderdelen van de wet onduidelijkheid over het waarom 
van de aanpassing, zoals de benoeming van de Raad van Commissarissen voor bedrijven 
door de minister.  
 
Bij uitvoerbaarheid en handhaafbaarheid gaat het vooral om de verwachte uitvoerbaarheid 
en handhaafbaarheid, omdat het wetsvoorstel nog niet in werking is getreden. De uitvoer-
baarheid wordt positief gewaardeerd, mede doordat een uitgebreide consultatie over het 
wetsvoorstel heeft plaatsgevonden. De knelpunten betreffen voornamelijk details. Het be-
langrijkste zorgpunt voor gesprekspartners blijft de prijs van drinkwater en elektriciteit. Hoe 
de handhaving van de wet zich zal ontwikkelen is nog onbekend. Gesprekspartners zijn posi-
tief over de in het wetsvoorstel voorgestelde werkwijzen, maar vraagt zich af hoe de af-
stemming zal plaatsvinden tussen het huidige toezicht door het openbaar lichaam zelf ten 
opzichte van de nieuwe toezichthouders ACM en ILT.  
3.7.3. VROM-BES en het Bouwbesluit BES 
 
 Inleiding 
In deze paragraaf staan de VROM-BES en het BES Bouwbesluit centraal. In de Wet Volks-
huisvesting, Ruimtelijke Ordening en Milieubeheer-BES (VROM-BES) zijn een Wet milieube-
heer-op-maat, een Woningwet-op-maat en regelingen op de terreinen van huisvesting, 
ruimtelijke ordening en de bescherming van Antarctica opgenomen.  
 
Achtereenvolgens komen de totstandkoming, de consultatie, de inhoud van de wet, de uit-
voerbaarheid en de handhaafbaarheid aan de orde. Er wordt afgesloten met een korte con-
clusie. 
 
 Totstandkoming 
 
 
VROM-BES 
Ondanks dat Bonaire, Sint Eustatius en Saba bepaalde onderwerpen inzake de fysieke leef-
omgeving reeds in hun eilandsverordeningen hadden geregeld, kon niet worden volstaan 
met de bestaande eilandelijke regelgeving. Dat kwam doordat de bestaande eilandelijke 
116
