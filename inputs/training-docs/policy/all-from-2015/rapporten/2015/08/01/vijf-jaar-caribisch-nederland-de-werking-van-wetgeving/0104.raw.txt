EVALUATIE CARIBISCH NEDERLAND - WERKING VAN WETGEVING  
Op grond van artikel 5 van de Wav BES wordt een aanvraag voor een tewerkstellingsver-
gunning niet in behandeling genomen indien het een arbeidsplaats betreft waarvan de be-
schikbaarheid niet ten minste vijf weken vóór het indienen van de aanvraag is gemeld aan 
het Bestuurscollege van het openbaar lichaam waar de arbeid zal worden verricht. Daar-
naast wordt op grond van artikel 8 van de Wav BES een tewerkstellingsvergunning gewei-
gerd indien voor het doen verrichten van de arbeid waarop de tewerkstellingsvergunning 
betrekking heeft arbeidskrachten op de lokale arbeidsmarkt beschikbaar zijn. Onder het 
begrip “lokale arbeidsmarkt” worden daarbij volgens de parlementaire stukken de arbeids-
markten van zowel de eilanden in Caribisch Nederland als van Aruba, Curaçao en Sint Maar-
ten verstaan. Dit bevordert, zo is de gedachte, de arbeidsparticipatie op alle eilanden en is 
191
in lijn met het te realiseren vrij verkeer van werknemers tussen de Antilliaanse eilanden.  
 
Bij ABES III zijn nog enkele begrippen aangepast, zoals hierboven bij totstandkoming is aan-
gegeven.  
 
 Uitvoerbaarheid 
De uitvoering van het vreemdelingenbeleid vindt met name plaats door de IND, de Kmar en 
SZW. IND Caribisch Nederland is onderdeel van de IND in Europees Nederland. Het hoofd 
van IND Caribisch Nederland neemt in mandaat besluiten namens de minister en de staats-
secretaris. De IND Caribisch Nederland telt achttien medewerkers; dertien voor Bonaire, 
drie voor Sint Eustatius en twee voor Saba.  
 
Bij navraag op de eilanden blijkt dat jaarlijks ongeveer 4.700 aanvragen bij de IND binnen 
komen voor een (tijdelijke) verblijfsvergunning voor Bonaire en ongeveer 1.000 voor Saba 
(waarvan een groot gedeelte voor personeel van de Medical School) en Sint Eustatius. Daar-
van gaat het in ongeveer 10 à 15% om eerste aanvragen. De grote meerderheid van de aan-
vragen betreft verlengingen van tijdelijke verblijfsvergunningen, die jaarlijks moeten worden 
aangevraagd. Na vijf jaar kan een permanente verblijfsvergunning aangevraagd worden.  
 
In de uitvoering geven gesprekspartners aan dat er afbakeningsproblemen bestaan tussen 
de SZW en de IND. Bij de WAV BES is bijvoorbeeld SZW bevoegd, maar zijn er met de open-
bare lichamen interne werkafspraken gemaakt waar moet worden onderzocht of een per-
soon staat ingeschreven (eilandtoets). Het openbaar lichaam Sint Eustatius geeft aan dat het 
niet altijd benaderd wordt door SZW. Ook is door gesprekspartners aangegeven dat in hun 
waarneming niet of nauwelijks afstemming plaatsvindt tussen SZW (dat aanvragen voor 
tewerkstellingsvergunningen behandelt) en de IND (dat aanvragen voor verblijfsvergunnin-
gen afhandelt). De gesprekspartners geven wel aan dat het overleg in de vreemdelingenke-
ten sinds 10 oktober 2010 sterk verbeterd is. Eens per jaar worden tijdens een werkconfe-
rentie werkafspraken gemaakt, maar ook is er driemaandelijks overleg (de werkgroep 
vreemdelingenketen) waaraan de Kmar, het Openbaar Ministerie, de inspectie SZW, burger-
zalen, de politie en de IND deelnemen.  
  
Volgens gesprekspartners bij de IND is de regelgeving goed uitvoerbaar, maar gesprekspart-
ners vanuit de eilandelijke overheden en ondernemers denken hier anders over. Eén van de 
knelpunten betreft de procedure tot het verkrijgen van een tewerkstellings- en verblijfsver-
gunning, bijvoorbeeld voor onderwijspersoneel op de drie eilanden of personeel voor de 
Medical School op Saba. Juist in het onderwijs moet relatief vaak personeel ‘van buiten’ 
worden aangetrokken, omdat op de eilanden zelf onvoldoende gekwalificeerd personeel 
beschikbaar is. Toch moet altijd eerst lokaal geadverteerd worden. Volgens gesprekspart-
                                                           
191
 Kamerstukken II 2008-2009, 31 959, nr. 3 (MvT ABES), p. 125-126. 
100
