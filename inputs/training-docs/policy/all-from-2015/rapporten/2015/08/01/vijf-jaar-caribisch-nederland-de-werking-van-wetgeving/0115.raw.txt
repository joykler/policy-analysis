EVALUATIE CARIBISCH NEDERLAND - WERKING VAN WETGEVING  
leiden tot een relatief hoog gebruiksonafhankelijk tarief en een corresponderend 
laag gebruiksafhankelijk tarief, wat voor afnemers van kleine hoeveelheden en voor 
de minder draagkrachtigen zeer nadelig uit zou pakken. Hoewel in het wetsvoorstel 
een systematiek was voorgesteld om dit effect tegen te gaan, hebben stakeholders 
aangegeven dat dit in de praktijk niet doeltreffend is en bij hen bleef de vrees be-
staan dat de minder draagkrachtigen een onwenselijke verandering van hun reke-
ning zouden ondervinden. Daarnaast werd als ander nadeel aangedragen dat er een 
verminderde prikkel tot energie- en waterbesparing zou zijn. Het wetsvoorstel is 
door deze opmerkingen door het ministerie aangepast zodat de kapitaalslasten van 
de productie via het gebruiksafhankelijk tarief in rekening worden gebracht. 
 Regulering van bedrijven komt volgens stakeholders op Saba en Sint Eustatius te 
vroeg. Een eerste prioriteit zou volgens hen de verzelfstandiging van de elektrici-
teitsbedrijven op Saba en Sint Eustatius moeten zijn (deze bedrijven behoorden ten 
tijde van de consultatie bij GEBE, het gezamenlijk elektriciteitsbedrijf van Saba, Sint 
Eustatius en Sint Maarten). De stakeholders verwachten dat de bedrijven veel werk 
zullen hebben aan naleving door de wet, vooral door het toezicht van de ACM.  
 Het onderwerp consumentenbescherming, kwaliteit van dienstverlening en leve-
ringsvoorwaarden had op Bonaire voornamelijk de aandacht, onder meer ook van-
uit individuele burgers. Dit kan volgens de memorie van toelichting verder uitge-
225
werkt in lagere wetgeving.  
 
Op de eilanden is onder ander gesproken met het bedrijf WEB. Dit bedrijf heeft nauw con-
tact met het openbaar lichaam Bonaire en met de ministeries EZ en I&M. Het WEB voelt zich 
gehoord door de ministeries; er was volgens hen veelvuldig contact. Ook het besluit en de 
ministeriële regeling worden in nauw overleg met het openbaar lichaam en met bedrijven 
ingevuld. Als het om de concrete invulling van normen en bedragen gaat, vinden de bedrij-
ven wel dat “de voorstellen vanuit Nederland soms wel erg met een Nederlandse bril wor-
den gedaan”. Een voorbeeld hiervan is de tariefstructurering waarvan het in eerste instantie 
de bedoeling was de Nederlandse structuur één op één over te nemen.  
 
De consultatie heeft aantoonbaar invloed gehad op de inhoud van het wetsvoorstel. Op 
basis van de reacties is het wetsvoorstel op een aantal punten gewijzigd. Er zijn onder ande-
re wijzigingen aangebracht ten aanzien van de centrale rol van de distributeur en de eind-
verantwoordelijkheid voor de voorzieningszekerheid op de langere termijn, de inzet van 
226
alternatieve productie in noodsituaties en de looptijd van vergunningen. Ook is differen-
tiatie tussen de eilanden aangebracht nadat Saba en Sint Eustatius hebben aangegeven dat 
de opwekking en distributie van elektriciteit op deze twee eilanden niet kan worden ge-
splitst vanwege de kleinschaligheid.  
 
227
 Inhoud van de wet 
 
Algemeen 
De huidige Wet drinkwater BES is met name gericht op de drinkwaterkwaliteit en minder op 
de governance van de drinkwatervoorziening. Eén van de gevolgen daarvan is volgens de 
memorie van toelichting dat de drinkwaterprijs vele malen hoger is dan in Europees Neder-
land.  
 
                                                           
225
 Kamerstukken II 2014-2015, 34 089, nr. 3 (MvT), p. 20.  
226
 Kamerstukken II 2014-2015, 34 089, nr. 3 (MvT), p. 18-19.  
227
 De informatie in deze paragraaf is beschreven in Kamerstukken II 2014-2015, 34 089, nr. 3 (MvT), p. 4-18.  
111
