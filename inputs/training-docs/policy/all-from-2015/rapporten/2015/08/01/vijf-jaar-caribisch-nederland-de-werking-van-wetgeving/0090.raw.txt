EVALUATIE CARIBISCH NEDERLAND - WERKING VAN WETGEVING  
De respondenten op de eilanden geven aan dat er zeker veel aandacht was voor consultatie 
en dat ook de scholen daaraan hebben kunnen deelnemen. De indruk is over het algemeen 
dat ook geluisterd is naar de inbreng.  
3.4.3. Inhoud van de regelgeving  
De WPO BES bevat verschillende onderdelen, waarbij er wordt afgeweken van de Europees 
Nederlandse systematiek. Hieronder worden de belangrijkste onderdelen kort besproken. 
 
 Taal en kerndoelen 
De taalsituatie in Caribisch Nederland verschilt per eiland, maar vast staat dat het Neder-
lands voor de meerderheid van de leerlingen in Caribisch Nederland een vreemde taal is, 
dat wil zeggen een taal die in hun omgeving niet of nauwelijks wordt gesproken. De situatie 
is dat op Bonaire vooral Papiaments wordt gesproken. Het Papiaments is dan ook de in-
structietaal in het basisonderwijs. Op 1 basisschool was en is het Nederlands de instructie-
taal. Het Nederlands wordt in de bovenbouw (de groepen 5 tot en met 8) als tweede taal 
aangeboden. De instructie- en examentaal in het voortgezet onderwijs is het Nederlands, zij 
het dat in het arbeidsgericht onderwijs – vergelijkbaar met het praktijkonderwijs – en het 
voorbereidend secundair beroepsonderwijs ook vaak de instructie in het Papiaments wordt 
gegeven. Op dit moment is het beheersingsniveau van het Nederlands aan het einde van het 
funderend onderwijs (in Caribisch Nederland alleen het primair onderwijs) bij veel leerlingen 
onvoldoende om in het voortgezet onderwijs een goede kans van slagen te hebben. 
 
Op Sint Eustatius wordt Engels gesproken en is het Engels tevens de instructietaal in het 
basisonderwijs. Het Nederlands wordt in de bovenbouw als tweede taal aangeboden. Ook 
hier is de instructie- en examentaal in het voortgezet onderwijs het Nederlands, zij het dat 
in het arbeidsgericht onderwijs en het voorbereidend secundair beroepsonderwijs ook vaak 
de instructie in het Engels wordt gegeven. In de praktijk blijkt ook op Sint Eustatius het be-
heersingniveau van het Nederlands aan het eind van het funderend onderwijs (primair on-
derwijs) onvoldoende met het oog op de overstap naar het voortgezet onderwijs. 
 
Op Saba wordt Engels gesproken en is het Engels tevens de instructietaal in het basisonder-
wijs en het voortgezet onderwijs. Bovendien wordt in het voortgezet onderwijs in het Engels 
examen afgenomen (Caribbean Examinations Council).  
 
De WPO BES is er op gericht de onderwijskansen van betrokken leerlingen maximaal te 
waarborgen. Dit leidt tot het uitgangspunt dat de beheersing van het Nederlands aan het 
eind van de basisschool ten minste voldoende moet zijn om succesvol het Nederlandstalig 
voortgezet onderwijs te doorlopen. Daarnaast moet de beheersing van het Nederlands vol-
doende zijn om (na het voortgezet onderwijs) passend vervolgonderwijs op Curaçao of in 
het Europese deel van Nederland te volgen. De WPO BES gaat uit van twee instructietalen 
per eiland met een gelijkwaardige status. Voor Bonaire zijn dit het Nederlands en het Papi-
aments. Voor Sint Eustatius en Saba zijn dit het Nederlands en het Engels. De dominante 
moedertaal is als instructietaal in het basisonderwijs dus gehandhaafd. Het minimum be-
heersingsniveau van het Nederlands, het Papiaments en het Engels zal in lijn met de syste-
matiek in de Europees Nederlandse WPO worden vastgelegd in regelgeving over de kern-
doelen. 
 
Het bevoegd gezag van een school heeft de ruimte om zelf het onderwijsproces in te rich-
ten, zolang dit op een wijze gebeurt die adequaat is om de vastgelegde beheersingsniveaus 
te halen. De inspectie toetst – mede aan de hand van de leerresultaten van betrokken leer-
lingen – de wijze waarop scholen hier invulling aan geven. In overleg met de betrokken 
86
