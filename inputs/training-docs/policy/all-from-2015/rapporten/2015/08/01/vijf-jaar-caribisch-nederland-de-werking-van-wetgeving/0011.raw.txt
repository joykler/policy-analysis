EVALUATIE CARIBISCH NEDERLAND - WERKING VAN WETGEVING  
wijze hebben ingevuld, dat daarmee werd tegemoet gekomen aan de – gezien de kenmer-
ken van kleinschaligheid op voorhand bekende – beperkingen voor de eilanden om de ge-
boden gelegenheid daadwerkelijk te kunnen benutten.  
 
De kwaliteit van de consultatie werd na 10 oktober 2010 beter. Dit volgt uit de algemene 
wetgevingsanalyse, waaruit een duidelijk verschil naar voren komt tussen algemene en spe-
cifieke BES-regelgeving: vergeleken met de algemene BES-wetgeving is bij de specifieke BES-
wetgeving sprake van uitgebreide consultatie. Voorbeelden hiervan zijn de raadplegingen 
rond de Wet Elektriciteit en Drinkwater BES en de VROM-BES. Ook uit de verdiepende stu-
die blijkt dat in het algemeen de ervaring was dat er later, na 10 oktober 2010, meer tijd 
voor raadpleging was.  
 
Legislatieve terughoudendheid 
Het streven naar continuïteit in de regelgeving en het betrachten van terughoudendheid 
met het invoeren van nieuwe Nederlandse wetgeving is uit kwantitatief en ‘Haags’ oogpunt 
in het algemeen in acht genomen, al hebben de eilanden per saldo te maken met veel nieu-
we of gewijzigde regelgeving. Vrijwel elk ministerie heeft oog voor het uitgangspunt en 
landsverordeningen zijn als vertrekpunt zo veel mogelijk beleidsarm omgezet; waar sprake 
was van verouderde regelgeving of van specifieke problemen is gekeken of nieuwe wetge-
ving moest worden ingevoerd. Waar dat is gebeurd op deelterreinen stoelt dat op een be-
wuste keuze.  
 
Bij de verdiepende studie is een aantal wetten bestudeerd dat nieuw was voor de eilanden; 
het gaat om zes wetten waarbij beredeneerd wordt afgeweken van de afspraak van geleide-
lijke invoering van Nederlandse wetgeving. Het Besluit zorgverzekering BES zorgde voor een 
nieuw zorgstelsel. De bestaande lappendeken van verschillende verzekeringen op de eilan-
den en diverse knelpunten vormden voor de minister aanleiding om op dit onderdeel legis-
latief niet terughoudend te zijn. Datzelfde geldt voor de Wet op het primair onderwijs BES. 
De kwaliteit van het onderwijs op de eilanden zou alleen met een nieuwe wet verbeterd 
kunnen worden. Het huidige fiscale stelsel van Caribisch Nederland is ook nieuw en niet 
voortbouwend op het Nederlands Antilliaanse of Europees Nederlandse stelsel. Het Antilli-
aanse stelsel werd verouderd en te ingewikkeld geacht en het Europees Nederlandse stelsel 
zou te weinig recht doen aan het bijzondere karakter van Caribisch Nederland.  
 
Dat in de perceptie op de eilanden van geleidelijke invoering van Nederlandse wetgeving in 
Caribisch Nederland zoals afgesproken tijdens de miniconferentie in oktober 2006 niet zo-
veel is terecht gekomen, is begrijpelijk. In de eerste plaats is er als gezegd per saldo op de 
eilanden veel nieuwe of gewijzigde regelgeving. In de tweede plaats zijn juist daar uitzonde-
ringen gemaakt waar de nieuwe regelgeving het meest door de bewoners van de eilanden 
wordt gevoeld. Dit geldt bijvoorbeeld voor de Wet financiële markten BES en de belasting-
wetgeving. In de derde plaats is van belang dat ook daar waar sprake is van continuïteit in 
de regelgeving, de bewoners toch met (ingrijpende) veranderingen te maken hebben gekre-
gen, echter niet op het niveau van de wetgeving, maar op dat van de uitvoering en de hand-
having van de (al geldende) wetgeving. Zo worden (al bestaande) belastingen geïnd waar 
dat voorheen niet gebeurde. In de vierde plaats is van belang dat ook ogenschijnlijk beleids-
arme wijzigingen een grote impact kunnen hebben. Gedoeld wordt op bevoegdheidsver-
plaatsing van de eilanden naar ‘Den Haag’, mede als gevolg van de overgang van een fede-
ratief verband naar een gedecentraliseerde eenheidsstaat. De onderzoekers hebben niet 
waargenomen dat genoemde aspecten steeds tevoren duidelijk met de eilanden zijn be-
sproken. In elk geval constateren zij teleurstellingen op de eilanden met betrekking tot de 
realisatie van de afspraken over continuïteit van regelgeving en geleidelijke invoering van 
7
