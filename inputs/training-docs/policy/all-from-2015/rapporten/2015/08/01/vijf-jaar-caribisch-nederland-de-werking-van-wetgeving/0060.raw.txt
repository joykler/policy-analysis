EVALUATIE CARIBISCH NEDERLAND - WERKING VAN WETGEVING  
ethische wetgeving later en gefaseerd in te voeren, maar – zo benadrukt men op alle eilan-
den – deze wetgeving, die in Nederland een lange voorgeschiedenis heeft gehad, is voor de 
eilanden tamelijk onverhoeds – nadat de Tweede Kamer hierover een amendement aannam 
94
–ingevoerd. Daardoor heeft er ten aanzien van de medisch ethische wetgeving geen con-
sultatie plaatsgevonden.  
 
Op Bonaire lijkt de discussie over de medisch ethische wetten inmiddels verminderd; ver-
schillende gesprekspartners geven aan dat er geen groot ongenoegen meer over lijkt te 
bestaan. Uiteraard zijn er nog wel groeperingen, zoals geestelijke leiders, die commentaar 
hebben over het gelden van deze regelgeving op de eilanden, maar het lijkt minder breed 
gedragen. Op met name Sint Eustatius bestaat het ongenoegen nog. In verschillende ge-
sprekken wordt in weinig bedekte termen over de invoering gesproken, zoals “het is door 
onze strot geduwd”. Men benadrukt dat bij deze regelgeving geen legislatieve terughou-
dendheid is betracht en dat geen consultatie over de wet heeft plaatsgevonden. Op Saba is 
het oordeel over de medisch ethische wetgeving inmiddels minder afwijzend, maar met 
name na inwerkingtreding van de wetgeving bestond het idee dat ouderen te makkelijk 
geëuthanaseerd zouden worden door Nederlandse artsen. Deze huivering is inmiddels bij-
gesteld doordat euthanasie in de praktijk niet snel wordt toegepast.  
3.2.8. Zorg overig 
Naast het Besluit zorgverzekering zijn tijdens de interviews ook opmerkingen in algemene 
zin over zorg gemaakt. Vrij algemeen wordt bijvoorbeeld gesignaleerd dat preventieve ge-
zondheidszorg een taak is van de openbare lichamen, maar dat daaraan niet veel wordt 
gedaan, vooral door gebrek aan middelen. Het ministerie van VWS geeft aan dat er sinds de 
transitie verbeteringen hebben plaatsgevonden in de preventieve gezondheidszorg. GGD 
Den Haag heeft alle drie de eilanden van advies voorzien hierover, er is een samenwer-
kingsovereenkomst gesloten op het vlak van infectieziekte en bestrijding, Saba heeft een 
GGD arts aangetrokken en op Bonaire bestaat een overeenkomst dat teruggevallen kan 
worden op de GGD Den Haag.  
 
Een ander punt is dat op Bonaire gesprekspartners aangeven dat het aanvragen van een 
95
ontheffing op grond van het Besluit uitoefenen medische beroep BES als knelpunt wordt 
ervaren, omdat deze ontheffing jaarlijks bij het ministerie van VWS aangevraagd moet wor-
den. De eilanden willen aansluiten bij de Wet op de beroepen in de individuele gezond-
heidszorg (Wet BIG), maar deze wet is – vanwege de complexiteit van de wet – nog niet 
ingevoerd in Caribisch Nederland.  
 
Ook is de verplichting voor medisch beroepsbeoefenaren tot nascholing en tot aansluiting 
bij een klachtencommissie als knelpunt genoemd. Beide zijn voorgeschreven door het ZVK 
als voorwaarde bij het sluiten van een contract, maar op de eilanden is geen opleiding en 
evenmin klachtencommissie ter plaatse waarbij medici zich kunnen aansluiten.  
3.2.9. Conclusie  
Het Besluit zorgverzekering BES is in algemene zin positief ontvangen op de eilanden. De 
regeling heeft volgens de gesprekspartners gezorgd voor een hogere kwaliteit van de ge-
zondheidszorg, waaronder verbeteringen in de voorzieningen en een verbreding van het 
aanbod. 
 
                                                           
94
 Kamerstukken II 2009/2010, 31 959, nr. 12-25 (moties Remkes en Gerkens). 
95
 Stb. 2014, 231.  
56
