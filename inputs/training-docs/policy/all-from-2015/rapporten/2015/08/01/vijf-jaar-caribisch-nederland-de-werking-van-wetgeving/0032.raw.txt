EVALUATIE CARIBISCH NEDERLAND - WERKING VAN WETGEVING  
oude Antilliaanse regelgeving die voor de transitie op de eilanden gold of van BES-
regelgeving die specifiek voor de openbare lichamen tot stand is gebracht (nieuwe op Ne-
derlandse leest geschoeide wetgeving voor Caribisch Nederland). 
 
Ten tweede kan er onderscheid gemaakt worden tussen Bonaire, Sint Eustatius en Saba 
onderling. Er wordt dan voor één van de eilanden een regeling getroffen die afwijkt ten 
opzichte van de regelgeving die op de andere eilanden geldt. Het maken van een onder-
scheid tussen de eilanden kan het geheel aan regelgeving dat op Caribisch Nederland geldt 
complexer maken. Indien er voor één van de eilanden een ‘eigen’ regeling wordt getroffen 
kan het namelijk zijn dat deze regeling niet alleen afwijkt ten opzichte van de regelgeving op 
de overige eilanden, maar ook afwijkt ten opzichte van Europees Nederlandse wetgeving. 
 
Deze twee vormen van differentiatie kunnen tegelijkertijd in een wettelijke regeling worden 
toegepast. De Wet op het primair onderwijs BES is een goed voorbeeld waarin beide vor-
men van differentiatie tegelijkertijd zijn toegepast. Aangezien de kwaliteit van het onderwijs 
op de eilanden onvoldoende was, is besloten om de Europees Nederlandse onderwijswet-
geving model te laten staan voor de nieuwe regeling voor Caribisch Nederland. De Wet op 
het primair onderwijs BES wijkt echter op bepaalde onderdelen af van de Europees Neder-
landse Wet op het primair onderwijs. Op de eilanden zijn er bijvoorbeeld geen scholen voor 
speciaal (basis)onderwijs en is er geen leerlinggebonden financiering. Voorts heeft er met 
betrekking tot het onderwijssysteem op Bonaire, Sint Eustatius en Saba differentiatie tussen 
de eilanden plaatsgevonden. Als gevolg daarvan bestaan er in Caribisch Nederland twee 
verschillende stelsels, te weten een onderwijssysteem voor Saba en een onderwijssysteem 
34
voor Bonaire en Sint Eustatius. 
 
Bij het treffen van een specifieke – afwijkende – regeling voor de openbare lichamen moet 
telkens worden gekeken of – in hoeverre, in welk opzicht – er verschillen bestaan tussen 
Caribisch Nederland en het Europese deel van Nederland. Indien het belangrijk is dat diffe-
rentiatie plaatsvindt, moet worden gekeken waarom – op welke grond, met welk doel –
onderscheid wordt gemaakt en of het maken van onderscheid ook gerechtvaardigd is. Het 
gaat hierbij om vragen naar de geschiktheid van het maken van onderscheid om het doel te 
bereiken en de subsidiariteit en proportionaliteit van het onderscheid. 
2.3.3. Decentralisatie, lokale autonomie en subsidiariteit 
Bij de transitie zijn de begrippen decentralisatie, lokale autonomie en het daarmee samen-
hangende beginsel van subsidiariteit eveneens belangrijk. Bij deze begrippen hebben we te 
maken met de taakverdeling/bevoegdheidsverdeling tussen het Koninkrijk, het land Neder-
land en de openbare lichamen van Bonaire, Sint Eustatius en Saba.  
 
Met het begrip (lokale) autonomie wordt bedoeld dat de eilanden zelfstandig zijn ten aan-
zien van de verzorging van de eigen aangelegenheden. Autonomie was voor de eilanden tot 
aan de transitie constitutioneel gewaarborgd in de Staatsregeling van de Nederlandse Antil-
len. Daarnaast was die zelfstandigheid in de Eilandenregeling Nederlandse Antillen (ERNA) 
gegarandeerd door middel van een lijstenstelsel. Indien een bepaald onderwerp niet op 
grond van de lijst aan het Landsbestuur was voorbehouden, dan behoorde het onderwerp 
tot de zorg van de eilanden. Sinds de transitie wordt de autonomie van de eilanden gewaar-
borgd binnen het kader van de Nederlandse Grondwet (artikel 134) en ter uitvoering daar-
van door de WolBES. Bonaire, Sint Eustatius en Saba zijn deel gaan uitmaken van de Neder-
landse gedecentraliseerde eenheidsstaat. Dit brengt onder andere met zich mee dat niet 
                                                           
34
 Voor meer informatie wordt verwezen naar paragraaf 3.4 van dit rapport.  
28
