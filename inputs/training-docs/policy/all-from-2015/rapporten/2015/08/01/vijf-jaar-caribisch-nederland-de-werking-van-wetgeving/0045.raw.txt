EVALUATIE CARIBISCH NEDERLAND - WERKING VAN WETGEVING  
 
In de tweede rij zijn de wetten opgenomen waarbij inhoudelijke aanpassingen hebben 
plaatsgevonden (115 wetten). Deze categorie wordt hier geïdentificeerd omdat een aantal 
onderwerpen die hierna besproken worden (zoals differentiatie) alleen gaan over de inhou-
delijke wijzigingen. In twee derde van deze wetten hebben overigens ook wijzigingen 
plaatsgevonden die bij de analyse gekwalificeerd zijn als ‘overig’ en in vrijwel alle wetten 
hebben ook technische aanpassingen plaatsgevonden.  
 
In de derde rij zijn de wetten opgenomen waar geen inhoudelijke wijzigingen hebben 
plaatsgevonden, maar waarbij ook niet alleen technische wijzigingen hebben plaatsgevon-
den. In deze 52 wetten zijn naast technische aanpassingen ook wijzigingen aangebracht, die 
gekwalificeerd zijn als ‘overige’ wijzigingen.  
 
In de tabel is te zien dat er weinig verschil bestaat in het soort aanpassingen dat heeft 
plaatsgevonden bij wetten van Nederlands Antilliaanse oorsprong en het soort aanpassin-
gen van Europees Nederlandse oorsprong. Voor beide soorten wetgeving geldt dat in bijna 
de helft van de wetten inhoudelijke wijzigingen hebben plaatsgevonden. Ook het aantal 
wetten waarin alleen technische wijzigingen hebben plaatsgevonden is vergelijkbaar; bij de 
wetten van Nederlands Antilliaanse oorsprong is dit aantal iets hoger (36%) dan het aantal 
weten van Europees Nederlandse oorsprong (32%).  
 
Een belangrijke conclusie die uit de gegevens in de tabel afgeleid kan worden, is dat 23% 
van de op of na 10 oktober 2010 ingevoerde of gewijzigde wetten (59 van de 259) een vol-
ledige voortzetting van voorheen geldende Nederlands Antilliaanse wetgeving is. In deze 59 
wetten van Nederlands Antilliaanse oorsprong is de inhoud van de wet volledig hetzelfde 
gebleven ná de transitie. Het uitgangspunt dat Nederlands Antilliaanse regelgeving zoveel 
mogelijk gecontinueerd wordt, is daarmee voor bijna een kwart van de wetten volledig na-
geleefd. Dit betekent niet dat de overige 77% van de wetgeving voor de eilanden volledig 
nieuw is, wel is in deze wetten ten minste één inhoudelijke wijziging doorgevoerd of een 
wijziging die niet eenduidig te identificeren is als zijnde een technische of een inhoudelijke 
wijziging (de categorie ‘overig’). Deze categorie is derhalve zeer divers; het bevat wetten die 
nauwelijks inhoudelijk zijn gewijzigd als ook wetten die volledig nieuw zijn ingevoerd.  
2.5.4. Differentiatie en harmonisatie 
 
 Differentiatie tussen Europees Nederland en Caribisch Nederland  
Het continueren van Nederlands Antilliaanse regelgeving is een belangrijk uitgangspunt voor 
65
de transitie. Vanwege deze afspraak heeft per definitie een bepaalde mate van differentia-
tie tussen Europees Nederland en Caribisch Nederland plaatsgevonden omdat Antilliaanse 
wetgeving voor een groot deel is blijven gelden. In de memorie van toelichting bij ABES I is 
opgenomen dat differentiatie tussen beide delen van het land die te verklaren zijn door hun 
Antilliaanse origine, niet nader gemotiveerd hoeven te worden.  
 
Voor de aanpassingen in wetten van Europees Nederlandse oorsprong geldt dat de wetge-
ver aan moet geven waarom er gedifferentieerd is. Daarvoor zijn de wetten van Europees 
Nederlandse oorsprong waar een inhoudelijke of overige wijziging heeft plaatsgevonden 
geanalyseerd; het gaat in totaal om 65 wetten. In tabel 2.5 is opgenomen in hoeveel van 
deze wetten differentiatie heeft plaatsgevonden.  
                                                           
65
 In paragraaf 2.3 worden de afspraken en uitgangspunten omtrent differentiatie, harmonisatie en legislatieve 
terughoudendheid uitgebreid beschreven.  
41
