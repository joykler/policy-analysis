EVALUATIE CARIBISCH NEDERLAND - WERKING VAN WETGEVING  
De vastgoedbelasting zorgde er ook voor, zo is in interviews aangegeven, dat investeringen 
als de start van een nieuwe vestiging ongedaan werden gemaakt. De vastgoedbelasting treft 
de economie op alle eilanden, zo geven gesprekspartners aan. Investeringen renderen min-
der snel, omdat ze in het nieuwe stelsel zwaarder worden belast. Daarbij is ook van belang 
dat de grondwaarde in Kralendijk (Bonaire) sinds de invoering van de nieuwe fiscale wetge-
ving hoger is geworden. Door ondernemers op Bonaire wordt aangegeven dat het bezit van 
een tweede huis aanzienlijk duurder is geworden. Om geen verlies te lijden op de verkoop 
dient het tweede huis een noodzakelijke waardestijging van vier a vijf procent per jaar te 
140
hebben. Ondernemers melden verder dat de regeling voor hen soms onduidelijk is en dat 
het extra administratieve kracht kost om alles op orde te hebben. 
 
De vastgoedbelasting geldt ook voor NGO’s en stichtingen die eigenaar zijn van vastgoed. 
Door de stijging van de prijs van het vastgoed op Bonaire en de belasting hierover zijn NGO’s 
in de problemen gekomen. In de gesprekken wordt aangegeven dat de Belastingdienst niet 
over een vrijstelling wil praten; de Belastingdienst geeft aan bekend te zijn met deze pro-
blematiek en deze gecommuniceerd te hebben richting het ministerie van Financiën. Voor-
alsnog geldt de regelgeving onverminderd. 
 
De werkgeversorganisatie op Bonaire constateert dat het vreemd is dat de overdrachtsbe-
lasting op 1 januari 2011 verhoogd is en daarmee een stuk hoger is dan in Europees Neder-
land. Bovendien is de overdrachtsbelasting in Europees Nederland verlaagd als economische 
stimuleringsmaatregel. De werkgeversorganisatie op Bonaire wijst de belastingdruk op vast-
goed (die bestaat uit een combinatie van de vastgoedbelasting, overdrachtsbelasting en de 
ABB op bouwmaterialen) een negatieve werking heeft op het investeringsklimaat op Bonai-
re en oorzaak is van de huidige economische stagnatie op het eiland. Een vertegenwoordi-
ger van de vereniging van accountants en belastingconsulenten op Saba geeft aan dat on-
danks de kinderziektes van het nieuwe stelsel en de druk die de vastgoedbelasting op de 
hotelbranche geeft een drastische herziening van het belastingstelsel (zoals het afschaffen 
van de vastgoedbelasting en herintroduceren van winstbelasting) contraproductief zou zijn. 
De invoering van het nieuwe stelsel en de vastgoedbelasting is volgens de vertegenwoordi-
gers ingrijpend geweest, maar geluiden over het nieuwe stelsel zijn naarmate de tijd is ver-
streken overwegend positief.  
 
Douane, toerisme en administratie 
De belastingwetgeving heeft volgens een aantal geïnterviewden ook zijn weerslag op het 
toerisme op de eilanden. Op Bonaire wordt gesteld dat het gebrek aan vrijstellingen in de 
toeristische sector ervoor zorgt dat er geen nieuwbouw voor toeristen wordt gebouwd. Op 
Bonaire en Saba wordt aangegeven dat de wetgeving onvoldoende ruimte biedt voor stimu-
lering van de toeristische sector. Er wordt opgemerkt dat Saba steeds minder interessant 
wordt voor toeristen, omdat de prijzen erg hoog zijn.  
 
De nieuwe fiscale wetgeving brengen een nieuwe manier van belasting betalen met zich 
mee, zo geven gesprekspartners aan. Op de eilanden lopen betalingen veel minder dan in 
Europees Nederland via de bank, wat wel noodzakelijk is voor de administratie van de ABB 
en de loonbelasting. Uitbetalingen gaan vaak contant en afspraken worden mondeling ge-
maakt. Daarnaast hebben lokale bedrijven en ondernemers moeite met het bijhouden van 
een goede administratie, omdat het niet altijd gebruikelijk was een bedrijfsadministratie bij 
                                                           
140
 Om devaluatie van het onroerend goed te voorkomen dient de waarde in hogere mate te stijgen dan de vaste lasten plus 
inflatie. Er wordt door de gesprekspartners beargumenteerd dat de vaste kosten jaarlijks stijgen met 1,8% en de inflatie op 
Bonaire relatief hoog is.  
69
