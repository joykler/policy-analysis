EVALUATIE CARIBISCH NEDERLAND - WERKING VAN WETGEVING  
– dus de verhouding tussen de eilandsbesturen en inspecteurs – verbeterd is. Het was een 
‘wake-up-call’ waaruit de noodzaak voor planvorming beter bleek.  
 
In maart 2014 heeft de Inspectie een onderzoek uitgevoerd naar de rampenbestrijding en 
crisisbeheersing in Caribisch Nederland. Deze ‘nulmetingen’ geven inzicht in de huidige 
stand van zaken op dit gebied, doordat onderzocht is in hoeverre de planverplichtingen 
gerealiseerd zijn en door een opkomst- en alarmeringsoefening uit te voeren. De Inspectie 
concludeert dat de eilandgebieden in beperkte mate zijn voorbereid op het bestrijden van 
rampen en crises. Dit komt onder andere door de beperkte hulpverleningscapaciteit en 
213
doordat zij in grote mate afhankelijk zijn van bijstand.  
3.6.7. (Bestuurlijke) handhaving in algemene zin  
Bij het hierboven besproken thema staat hoofdstuk 4 van de Veiligheidswet BES – brand-
weerzorg, rampenbestrijding en crisisbeheersing – centraal. Tijdens de interviews is daar-
naast ook gesproken over de bestuurlijke handhaving en openbare orde taken van de poli-
tie. Dat komt hieronder kort aan de orde.  
 
Met toezicht en handhaving bestaat op de eilanden weinig ervaring, zo blijkt uit de inter-
views. Dit geldt ook voor de bestuurlijke handhaving en openbare orde taken. Er zijn sinds 
de transitie meer handhavende bevoegdheden, maar volgens gesprekspartners ontbreekt 
het aan de capaciteit, deskundigheid en ook weleens de bereidheid om te handhaven. Op 
alle eilanden geven gesprekspartners aan dat veel werkzaamheden neerkomen op de basis-
politiezorg, onder andere doordat er maar weinig buitengewoon agenten van de politie 
(BAVpol) zijn opgeleid.  
 
Voor specialistische politietaken zijn de eilanden aangewezen op bijstand van Nederland. Dit 
komt voort uit de afspraak die gemaakt is tijdens het bestuurlijk overleg op 31 januari 2008 
tussen bestuurders van de drie eilanden en de staatssecretaris van BZK dat Nederland zal 
zorgdragen ‘voor de beschikbaarheid van de benodigde inzet, bijzondere diensten en exper-
214
tise’ voor de basispolitietaken. Tijdens de gesprekken op Bonaire is aangegeven dat er 
weinig specialismen zoals zedenrechercheurs, forensisch rechercheurs enzovoort beschik-
baar zijn, op Sint Eustatius en Saba is aangegeven dat deze specialismen helemaal afwezig 
zijn.  
 
Positief punt is dat meer planmatig wordt gewerkt dan voor de transitie, zoals bij de ver-
keersveiligheid en voor drugsoverlast, maar ook daarbij geldt dat de politie moeilijkheden 
heeft om voldoende capaciteit te vinden. Dat wordt versterkt doordat volgens de politie 
veel taken die eigenlijk bij handhaving door het bestuur horen, neerkomen bij de politie 
doordat de bestuurlijke handhaving nog niet voldoende is.  
 
Ten slotte is aangegeven dat het instrumentarium op de eilanden ontbreekt om een goede 
handhaving mogelijk te maken. Tijdens interviews op Bonaire werd bijvoorbeeld aangege-
ven dat het toezicht op de Wegenverkeersverordening tekort schiet, omdat er geen midde-
len en apparaten voor adequate alcoholcontroles beschikbaar zijn. Volgens vertegenwoor-
digers van het ministerie is de reden voor het tekortschieten van het toezicht op dit punt 
                                                           
213
 Brief van 4 februari 2015 van de Minister van Veiligheid en Justitie aan de Tweede Kamer, Reactie op de IV&J rapporten 
inzake. Rapporten ‘nulmeting organisatie rampenbestrijding Saba’, ‘nulmeting organisatie rampenbestrijding Bonaire’ en 
‘nulmeting organisatie rampenbestrijding Sint Eustatius’. 
214
 Besluitenlijst Bestuurlijk overleg 31 januari 2008 te Den Haag.  
107
