EVALUATIE CARIBISCH NEDERLAND - WERKING VAN WETGEVING  
Vervolgens hebben in ABES III eveneens aanpassingen plaatsgevonden van de WavBES. Zo is 
het begrip ‘vreemdelingen’ aangepast aan de definitie in de WTU-BES en is een regeling 
voor ‘buitengewone omstandigheden’ opgenomen waarmee kan worden afgeweken van de 
187
regel dat een arbeidsplaats minimaal vijf weken van tevoren aangemeld moet zijn. 
 
Legislatieve terughoudendheid 
Zoals hiervoor is aangegeven was het in eerste instantie de bedoeling om zoveel mogelijk 
aan te sluiten bij de Nederlands Antilliaanse landsverordening die vóór 10 oktober 2010 
gold. Toch hebben in beide wetten uiteenlopende beleidsmatige wijzigingen plaatsgevon-
den, waardoor – wanneer we vergelijken met de mate van terughoudendheid die bij andere 
wetgeving is betracht – in deze wetten toch minder legislatief terughoudend is omgespron-
gen met de wet dan de memorie van toelichting doet vermoeden.  
 
Differentiatie 
In deze wetten heeft geen differentiatie tussen de eilanden onderling plaatsgevonden. Door 
‘slechts’ te volstaan met een aantal beleidsmatige aanpassingen in plaats van het overne-
men van de Europees Nederlandse variant van de regelgeving, heeft wel differentiatie ten 
opzichte van Europees Nederland plaatsgevonden  
 
 Consultatie  
Er is bij beide wetten sprake geweest van consultatie per e-mail. Dit heeft van Saba en Sint 
Eustatius niet tot een reactie geleid. De Eilandsraad van Bonaire geeft aan dat voorafgaand 
aan de transitie goede afspraken zijn gemaakt tussen Caribisch Nederland en het ministerie, 
maar dat amendementen in de Tweede Kamer ervoor gezorgd hebben dat van deze ge-
maakte afspraken afgeweken werd. Een voorbeeld dat is genoemd tijdens de interviews is 
dat de verblijfsduur van minimaal vijf jaar die benodigd is om een permanente verblijfsver-
gunning aan te vragen, door burgers en bedrijven als te lang wordt ervaren.  
 
Overigens gold vóór 10 oktober 2010 een minimale verblijfsduur van tien jaar voor een 
permanente verblijfsduur. Dat de halvering van deze termijn niet positief gewaardeerd 
wordt komt enerzijds omdat ook vijf jaar door burgers en bedrijven nog steeds als te lang 
wordt ervaren, maar komt vooral ook doordat de regeling ook van toepassing werd op per-
sonen van Curaçao en Aruba. Voorheen was een verblijfsvergunning niet aan de orde voor 
Antillianen en Arubanen. Doordat er veel verkeer is tussen met name Curaçao/Aruba en 
Bonaire, werd dit volgens gesprekspartners op Bonaire al in de consultatiefase als een knel-
punt aangeduid. 
 
Het Bestuurscollege van Bonaire geeft aan ook te hebben geprotesteerd tegen de verhoging 
van de leges voor de verblijfsvergunning, maar de staatssecretaris van Veiligheid en & Justi-
tie heeft daar volgens hen nog niets mee gedaan. De leges voor een eerste aanvraag bedra-
gen nu bijna $ 800. Ook heeft er volgens de gesprekspartners geen consultatie plaatsgevon-
den over de hoogte van de leges voor een werkvergunning; deze is ten opzichte van de $ 
313 die het voorheen was, ruim verdubbeld. 
 
 Inhoud van de regelgeving  
 
WTU-BES 
Zoals hiervoor aangegeven zijn de wijzigingen in de wet vooral geënt op het in overeen-
stemming brengen met de Vw2000. Zo is er een hoofdstuk ingevoegd over vrijheidsbeper-
                                                           
187
 Kamerstukken II 2009-2010, (MvT), p. 17-18. 
98
