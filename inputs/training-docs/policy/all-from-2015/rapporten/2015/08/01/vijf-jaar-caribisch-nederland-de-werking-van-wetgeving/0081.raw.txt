EVALUATIE CARIBISCH NEDERLAND - WERKING VAN WETGEVING  
doenlijk om aan de hand van een ingevuld aanvraagformulier te toetsen of iemand genoeg 
vaardigheden heeft of over voldoende financiële middelen beschikt om een bedrijf te ex-
ploiteren. 
 
Het Ministerie van EZ bereidt een wetsvoorstel voor om deze wet te moderniseren. Op Bo-
naire is de verlening van de vestigingsvergunning al ruim een jaar gemandateerd op ambte-
lijk niveau (directeur Ruimte & Ontwikkeling) waardoor de wettelijke termijn van acht we-
ken gemakkelijker haalbaar is (maar niet in alle gevallen wordt gehaald).  
 
 Conclusie 
De uitvoerbaarheid van de Wet vestiging bedrijven BES schiet zowel volgens het bedrijfsle-
ven als medewerkers van de openbare lichamen tekort. In het bijzonder is de toetsing van 
aanvragen van een vestigingsvergunning praktisch onuitvoerbaar en dit instrument levert 
bovendien weinig toegevoegde waarde op. Door velen wordt de Wet vestiging bedrijven 
BES als een onnodige administratieve last ervaren. 
3.3.5. Financiële wetgeving 
 
 Inleiding  
In deze paragraaf komt de Wet financiële markten BES (hierna: Wfm BES) aan de orde. De 
Wfm BES regelt, samen met de Wet geldstelsel BES en de Wet ter voorkoming van witwas-
sen en financieren van terrorisme BES, de regulering van en toezicht op de financiële mark-
ten in Caribisch Nederland. Achtereenvolgens worden de totstandkoming, de consultatie, de 
inhoud en de uitvoerbaarheid en handhaafbaarheid van de wet beschreven.  
 
 Totstandkoming  
 
Redenen voor een nieuwe regeling  
150
Er is voor gekozen om de Wfm BES niet direct op 10 oktober 2010 in te voeren. Voor een 
tussenperiode zijn verschillende Nederlands Antilliaanse landsverordeningen die tot aan de 
invoering van het nieuwe stelsel de regulering en toezicht van de financiële markten regel-
den beleidsarm omgezet. Er is voor deze tussenperiode gekozen omdat de invoering van het 
een nieuw stelsel niet haalbaar werd geacht en het zou “de beleidsneutrale omzetting van 
151
de Nederlands Antilliaanse wetgeving in BES-wetgeving te veel hebben belast.” Na deze 
tussenperiode is per 1 juli 2011 het nieuwe stelsel ingevoerd. Dit bestaat uit de Wet Finan-
ciële markten, de Wet geldstelsel BES en de Wet ter voorkoming van witwassen en financie-
ren van terrorisme BES. Er wordt ook wel naar dit stelsel gerefereerd als het ’eindmodel’ 
voor de regulering van de financiële sector in Caribisch Nederland.  
 
Het eindmodel bestaat uit een op maat gemaakt pakket aan wetgeving dat op de situatie op 
de eilanden is toegesneden. Op het gebied van toezicht en handhaving is gekozen voor 
harmonisatie met het Europees Nederlandse stelsel van toezicht. Net als in Europees Neder-
land verdelen de Autoriteit Financiële Markten (AFM) en De Nederlandsche Bank (DNB) de 
rollen op het gebied van toezicht (het zogeheten ‘twin peaks’-model). AFM en DNB nemen 
met de invoering van het nieuwe stelsel de toezichttaken over van de Centrale Bank van 
152
Curaçao en Sint Maarten (CBCS).  
 
                                                           
150
 Kamerstukken II 2010/11, 32 784, 3 (MvT), p. 2. 
151
 Idem.   
152
 De CBCS heette voor de nieuwe staatkundige verhoudingen de Bank van de Nederlandse Antillen (BNA).  
77
