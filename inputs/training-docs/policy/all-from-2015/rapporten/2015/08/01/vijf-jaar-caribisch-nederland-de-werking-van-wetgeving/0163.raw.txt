EVALUATIE CARIBISCH NEDERLAND - WERKING VAN WETGEVING  
de relevantie van de overgang van een federatieve landsstructuur (Nederlandse Antillen) 
naar de structuur van de gedecentraliseerde eenheidsstaat (Nederland). 
IV. Uitvoerbaarheid en handhaafbaarheid 
Ook voor wetgeving geldende algemene kwaliteitseisen zijn van belang voor het normatieve 
kader van dit onderzoek. Het gaat om een hele reeks eisen die op alle wetgeving van toe-
295
passing is. Te denken valt onder meer aan de eisen vervat in de nota Zicht op wetgeving, 
de Aanwijzingen voor de regelgeving (Ar) en zgn. integrale afwegingskaders (IAK). Uiteraard 
zijn deze eisen eveneens voor de Caribisch-Nederlandse wetgeving van belang. Sommige 
van deze eisen hebben voor deze wetgeving bijzondere relevantie. Met name moet worden 
gedacht aan eisen van uitvoerbaarheid en handhaafbaarheid. Voor het onderzoek kan wat 
betreft de uitvoerbaarheid en handhaafbaarheid gebruik worden gemaakt van de Handlei-
296
ding uitvoerbaarheids- en handhaafbaarheidstoets (U&H-toets). 
 
Dit betekent dat beoordeeld dient te worden of er voorafgaand aan de invoering van de 
wetgeving op Bonaire, Sint Eustatius en Saba aandacht is besteed aan de doelgroep die met 
de effecten van de ontwerpregeling wordt geconfronteerd en de omvang van deze doel-
groep, de gevolgen van de ontwerpregeling voor de handhavingsinzet en de handhavings-
behoefte. Is er in dit kader gekeken naar de verwachte mate van spontane naleving en as-
pecten die te maken hebben met de omvang en mogelijkheden van controle en van 
sancties? Voorts dient beoordeeld te worden of aandacht is besteed aan de vraag welke 
organisatie(s) betrokken zijn bij de uitvoering en handhaving van de desbetreffende wetge-
ving. In dit kader moet tevens worden nagegaan of deze organisatie(s) hun oordeel hebben 
gegeven over de uitvoerbaarheid en handhaafbaarheid en de kosten van een en ander. 
 
Tevens wordt – in de derde fase van het onderzoek – op een beperkt aantal terreinen de 
uitvoerbaarheid en handhaafbaarheid geëvalueerd: getracht wordt ex post een beeld te 
krijgen van de toepassing van de uitvoerings- en handhavingsbevoegdheden. Aandachts-
punten zijn nadere regelgeving en beleidsvorming, en personele en financiële aspecten. 
V. Consultatie en participatie 
Niet alleen met betrekking tot de uitvoerbaarheid en handhaafbaarheid, maar ook met het 
oog op gelijke behandeling en legislatieve terughoudendheid is van groot belang dat wordt 
beoordeeld in hoeverre Bonaire, Sint Eustatius en Saba zelf betrokken zijn geweest bij de 
totstandkoming van Europees Nederlandse wetgeving bestemd voor deze eilanden. Zijn er 
vertegenwoordigers van deze eilanden die in het wetgevingsproces zijn geconsulteerd of 
daarin hebben geparticipeerd? Zo ja, waren die vertegenwoordigers afkomstig van de eilan-
delijke overheid (bestuurders, ambtenaren)? Waren er ook vertegenwoordigers van de 
doelgroep? Van het bedrijfsleven of maatschappelijke organisaties? Heeft de betrokkenheid 
van vertegenwoordigers (kenbaar) invloed gehad op de inhoud van de wetgeving? Op welke 
punten? 
                                                           
295
 Een beleidsplan voor de verdere ontwikkeling en uitvoering van het algemeen wetgevingsbeleid, gericht op de verbetering 
van de rechtstatelijke en bestuurlijke kwaliteit van het overheidsbeleid; Kamerstukken II 1990/91, 22 008, nrs. 1-2. 
296
 Handleiding uitvoerbaarheids- en handhaafbaarheidstoets. Aandachtspunten voor het meten van effecten van ontwerp-
regelgeving voor uitvoerbaarheid en handhaafbaarheid. ministerie van Justitie, Den Haag 2003. 
159
