EVALUATIE CARIBISCH NEDERLAND - WERKING VAN WETGEVING  
1.2  Onderzoeksvragen 
In het onderzoek naar de werking van wetgeving staat de volgende vraag centraal:  
 
Wat zijn de gevolgen van de gemaakte keuzes ten aanzien van wetgeving op 10 okto-
ber 2010 voor Bonaire, Sint Eustatius en Saba.  
 
Om de hoofdvraag te beantwoorden, wordt een aantal deelvragen beantwoord. De deel-
vragen zijn hieronder geclusterd naar een aantal aspecten waar het onderzoek zich op richt.  
 
 Inventarisatie en typering wetgeving  
1. Welke wetten zijn op en na 10 oktober 2010 op de eilanden ingevoerd?  
2. Hoe is deze wetgeving te typeren? 
3. Wat zijn de overwegingen in de keuze om na 10 oktober 2010 Nederlands An-
tilliaanse wetgeving voort te zetten of Europees Nederlandse wetgeving in te 
voeren?  
 
 De eilanden in het beleidsvormingsproces en consultatie 
4. Op welke wijze zijn de eilanden betrokken geweest bij de totstandkoming van 
nieuwe wetgeving en het beleidsvormingsproces dat ten grondslag ligt aan de 
nieuwe wetgeving ?  
5. In hoeverre is de wettelijke consultatieplicht nageleefd?  
6. Heeft de consultatieplicht geleid tot het aanpassen van de oorspronkelijk 
voorgenomen wetgeving? 
7. In hoeverre zijn de eilanden betrokken bij eventuele wijzigingen in de wet- en 
regelgeving na de consultatiefase? 
 
 Legislatieve terughoudendheid 
8. Op welke wijze is het uitgangspunt van legislatieve terughoudendheid toe-
gepast? 
9. Wat zijn de redenen voor afwijking van het uitgangspunt van legislatieve te-
rughoudendheid daar waar dit uitgangspunt is losgelaten?  
 
 Eigenheid van de eilanden 
10. In hoeverre is bij de invoering van Nederlandse wetgeving rekening gehou-
den met de eigenheid van de drie (afzonderlijke) eilanden?  
11. Welke redenen worden door de wetgever genoemd om een afwijkende re-
geling voor Caribisch Nederland ten opzichte van Europees Nederlandse 
wetgeving te treffen? Zijn deze redenen terug te koppelen naar artikel 1 
Grondwet en artikel 1, tweede lid, Statuut, of zijn er andere factoren die een 
rol spelen?  
12. Welke redenen worden genoemd voor verschil in wetgeving tussen de ei-
landen onderling?  
 
15
