EVALUATIE CARIBISCH NEDERLAND - WERKING VAN WETGEVING  
BES-regelingen bestaan uit wijzigingen van reeds ingevoerde wetgeving, veelal op onderge-
schikte punten kan in het algemeen gesteld worden dat de nadruk bij de wetgevingsopera-
tie sterk lag op 10 oktober 2010 en dat in vergelijking daarmee een beperkt aantal regelin-
gen in de periode daarna is ingevoerd. Daarbij gaat het ook om regelingen die rond 10 
oktober 2010 al op de wetgevingsagenda stonden. Er zijn slechts drie nieuwe regelingen in 
procedure gebracht na 10 oktober 2010, zie ook hierna onder vraag 8. 
 
2. Hoe is deze wetgeving te typeren? 
Van deze 259 regelingen zijn er 161 van Nederlands Antilliaanse oorsprong (62%) en 98 van 
Europees Nederlandse oorsprong (38%). In een groot deel van deze regelingen hebben in-
houdelijke aanpassingen plaatsgevonden (115 van 259; 44%). Bij inhoudelijke wijzigingen 
gaat het om veranderingen die de inrichting van de wet, de materiële normen, uitvoering of 
handhaving van de wet betreffen.  
 
In een derde van de regelingen hebben alleen technische aanpassingen plaatsgevonden (92 
van 259; 36%). Technische wijzigingen zijn wijzigingen van begrippen of verwijzingen naar 
wetgeving; daarbij is geen sprake van een inhoudelijk gewijzigde norm. Bij de resterende 
wetten omvatte de wijziging van wetten méér dan alleen technische aanpassingen, maar 
zijn de wijzigingen niet te typeren als ‘inhoudelijk’, deze regelingen zijn ingedeeld in de ca-
tegorie ‘overig’ (52 van 259; 20%).  
 
3. Wat zijn de overwegingen in de keuze om na 10 oktober 2010 Nederlands Antilliaan-
se wetgeving voort te zetten of Europees Nederlandse wetgeving in te voeren?  
Het continueren van Nederlands Antilliaanse regelgeving is een belangrijk uitgangspunt 
geweest voor de transitie. In de memorie van toelichting bij de ABES I is dan ook niet nader 
gemotiveerd wanneer Nederlands Antilliaanse wetgeving van kracht blijft. In die gevallen 
zijn landsverordeningen omgezet naar wet in formele zin, amvb of ministeriële regeling. 
Deze afweging is door de ministeries voorafgaand aan 10 oktober 2010 per wet gemaakt. 
Waar Europees Nederlandse wetgeving is geïntroduceerd is dat soms uitvoerig gemoti-
veerd, maar er zijn ook wetten waar de motivering summier is. Die motivering betreft veelal 
de wijziging van de staatkundige verhoudingen, waardoor de bevoegdheidstoedeling gewij-
zigd moest worden en de minister bevoegd is geworden. Andere redenen die worden ge-
noemd zijn dat de Nederlands Antilliaanse wetgeving verouderd was en modernisering drin-
gend gewenst. Soms is sprake van specifieke problemen, die de invoering van nieuwe 
wetgeving nodig maakte. De motivering bij algemene BES-regelgeving is over het algemeen 
summier; bij specifieke BES-wetten is die een stuk uitgebreider. De omvang en complexiteit 
van de wetgevingsoperatie en de tijdsdruk die daarbij aan de orde was, zal aan die verschil-
len ten grondslag hebben gelegen. 
4.9.2. De eilanden in het beleidsvormingsproces en consultatie 
4. Op welke wijze zijn de eilanden betrokken geweest bij de totstandkoming van nieu-
we wetgeving en het beleidsvormingsproces dat ten grondslag ligt aan de nieuwe 
wetgeving? 
Er is een groot verschil van perceptie tussen de eilanden en de ministeries als het gaat om 
de mate waarin en de wijze waarop de consultatie vorm is gegeven. Vast staat dat door de 
ministeries in het overgrote deel van de gevallen formeel is geconsulteerd. In de praktijk 
was er echter in veel gevallen amper gelegenheid voor de inbreng van de eilanden. Dat 
heeft veel te maken met de schaal van de eilanden, waardoor sprake was van beperkte ca-
paciteit, tijd en/of deskundigheid. De gesprekspartners op de eilanden geven aan dat zeer 
veel verzoeken om consultatie binnen kwamen, maar dat het door de tijdsdruk en de grote 
veelheid aan onderwerpen niet mogelijk was overal op te reageren, laat staan dat uitvoerig 
147
