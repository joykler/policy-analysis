EVALUATIE CARIBISCH NEDERLAND - WERKING VAN WETGEVING  
 
 Eilandsbesluiten, inhoudende algemene maatregelen 
In de WolBES komt de term eilandsbesluiten h.a.m. niet voor. Deze categorie besluiten is 
vervangen door: 
 ‘door het Bestuurscollege vast te stellen eilandsverordeningen’, indien er sprake is 
van algemeen verbindende voorschriften; 
 ‘besluiten´, indien er geen sprake is van algemeen verbindende voorschriften.  
 
Een bevoegdheid om eilandsbesluiten h.a.m. vast te stellen ontbreekt dus in de WolBES. In 
veel Antilliaanse wet- en regelgeving die na de transitie op de eilanden blijft gelden worden 
onderwerpen bij ‘eilandsbesluit, houdende algemene maatregelen’ geregeld. Daarom is in 
de IBES een aparte bepaling opgenomen. Op grond van artikel 7 van de IBES is het Bestuurs-
college bevoegd om ook na de transitie ‘eilandsbesluiten, houdende algemene maatregelen’ 
vast te stellen, voor zover de bevoegdheid daartoe is opgenomen in een regeling die op de 
49
IBES-lijst staat vermeld. 
 
 Bevoegdheid om eilandsverordeningen en eilandsbesluiten vast te stellen 
De Eilandsraad heeft na de transitie nog steeds de bevoegdheid om eilandsverordeningen 
en eilandsbesluiten vast te stellen. De bevoegdheidsverdeling ten opzichte van het Be-
stuurscollege en de gezaghebber is echter veranderd. Voor de transitie was de bevoegd-
heidsverdeling geregeld in de Eilandenregeling Nederlandse Antillen (ERNA). De Eilandsraad 
was bevoegd tot regeling en bestuur van de eigen aangelegenheden, uitgezonderd de in 
artikel 2 en artikel 2a bepaalde zaken (artikel 24 ERNA). Dit is veranderd met de komst van 
de WolBES, waarbij de bevoegdheidsverdeling meer in overeenstemming met het systeem 
van de Gemeentewet is gebracht; in artikel 149 van de WolBES is geregeld dat de Eilands-
raad bevoegd is tot het bestuur van de huishouding van het openbaar lichaam, tenzij de 
bevoegdheid is uitgesloten bij wet. De beperking tot de eigen huishouding houdt in dat ei-
landsverordeningen niet mogen treden in de bijzondere belangen van de ingezetenen van 
de eilanden, en evenmin mogen zij strijdig zijn met hogere regelgeving. Zolang de Neder-
lands Antilliaanse regelgeving geldend blijft (na omzetting) blijft overigens de daarin neerge-
legde taakverdeling tussen de Eilandsraad en het Bestuurscollege onveranderd, tenzij bij 
wet – in het kader van de omzetting per 10 oktober 2010 of daarna – een andere regeling is 
50
getroffen. 
 
 Aanpassing van tot Nederlandse wetgeving omgevormde Antilliaanse regelgeving 
De IBES moet in samenhang worden gezien met de Aanpassingswet openbare lichamen 
Bonaire, Sint Eustatius en Saba (hierna: ABES). Een aanzienlijk deel van de Nederlands Antil-
liaanse regelgeving kon niet zonder aanpassingen worden overgenomen. In sommige geval-
len was Antilliaanse regelgeving in strijd met andere (soms Europees Nederlandse) regelge-
ving. Daarnaast was regelmatig een inhoudelijke wijziging op een aantal punten in verband 
met beleidsmatige overwegingen wenselijk. Met de ABES is dan ook (een deel van) de re-
gelgeving die op de IBES-lijst vermeld staat aangepast. In totaal zijn er in het wetgevingspro-
ces vier aanpassingswetten tot stand gebracht, waarin de aanpassingswetgeving van ver-
schillende ministeries samengebracht zijn, te weten ABES I, ABES IIa, ABES IIb en de ABES III. 
Daarnaast zijn er nog verschillende aanpassingsregelingen, bijzondere aanpassingswetten, 
goedkeurings- en reparatiewetten en verzamel/veegwetten tot stand gebracht, waarmee 
regelgeving voor de eilanden is aangepast.  
                                                           
49
 Kamerstukken II 2008-2009, 31 957, nr. 3 (MvT IBES), p. 9. 
50
 Kamerstukken II 2008-2009, 31954, nr. 3 (MvT), p. 28-29. 
34
