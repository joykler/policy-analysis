EVALUATIE CARIBISCH NEDERLAND - WERKING VAN WETGEVING  
 In verband met de nieuwe positie van Bonaire, Sint Eustatius en Saba als openbare 
lichamen is er ook Europees Nederlandse wetgeving aangepast. 
4. Nieuwe Nederlandse wetgeving 
 Er is ook in bepaalde gevallen nieuwe Nederlandse wetgeving tot stand gebracht 
voor Bonaire, Sint Eustatius en Saba. Hiervoor is gekozen wanneer er op een be-
paald terrein op de eilanden geen of inadequate Nederlands Antilliaanse regelge-
ving bestond en de minister, in verband met zijn algemene verantwoordelijkheid op 
dat terrein, onvoldoende bevoegdheden had en het daarnaast niet wenselijk werd 
geacht om de bestaande Europees Nederlandse wetgeving (voor een deel) van 
overeenkomstige toepassing te verklaren. 
 
Bevindingen en analyse  
 
Beschrijving van de wetgeving  
In de algemene wetgevingsanalyse is alle wetgeving die per 10 oktober 2010 in Caribisch 
Nederland van kracht is geworden en de wetgeving die daarna is aangepast en/of inwerking 
is getreden beschreven. Voor deze beschrijving hebben we ons beperkt tot wetten in forme-
le zin die voor Bonaire, Sint Eustatius en Saba gelden en die zijn ingevoerd in de periode 10 
oktober 2010 tot en met maart 2015. Rijkswetgeving, ministeriële regelingen en amvb’s 
vallen buiten het bestek van dit onderzoek. Daarnaast zijn de WolBES en FinBES niet mee-
genomen in deze analyse, omdat die uitgebreid aan de orde komen in de parallel lopende 
evaluatie ‘Werking nieuwe bestuurlijke structuur Caribisch Nederland’. 
 
In totaal zijn 259 gewijzigde of nieuwe regelingen geanalyseerd, waarbij sprake is van 425 
wetswijzigingen. Onder de 259 wetten zijn 16 nieuwe Nederlandse wetten die specifiek voor 
Caribisch Nederland tot stand zijn gebracht, alsmede 3 wetten die in voorbereiding zijn, te 
weten de Kieswet in verband met het kiesrecht, de Wet Elektriciteit en Drinkwater BES en 
de VROM-BES. 
 
Per wet is door de wetgever een afweging gemaakt of de Nederlands Antilliaanse regelge-
ving als vertrekpunt wordt genomen (door het omzetten van de Antilliaanse regelgeving 
naar een wet in formele zin, een amvb of een ministeriële regeling), dan wel dat Europees 
Nederlandse regelgeving van toepassing wordt verklaard, dan wel dat specifieke nieuwe 
wetgeving wordt ontworpen. Iets minder dan de helft (115 van de 259) van de wetten bete-
kent voor de Caribische eilanden ten opzichte van de Nederlandse Antillen een inhoudelijk 
wijziging, wat betekent dat met de wijziging een materiële norm en, in samenhang daar-
mee, de inrichting, uitvoering of handhaving van de wet is veranderd. Een voorbeeld is de 
invoering van een nieuwe belasting of de wijziging van het belastingtarief. Een belangrijk 
deel van de wijzigingen in de wetgeving is technisch van aard: 92 van de 259 wetten (36%) 
bevatten enkel technische wijzigingen. Het gaat daarbij om verwijzingen naar wetgeving en 
vervanging van begrippen in verband met de nieuwe staatkundige verhoudingen, zonder 
dat sprake is van wijziging van een inhoudelijke norm. Het overige deel (20%) bevatte wijzi-
gingen van een tussencategorie; het gaat om wijzigingen waarbij niet eenduidig te identifi-
ceren was of sprake was van een inhoudelijke of technische wijziging. Gedacht kan bijvoor-
beeld worden aan bepalingen van overgangsrecht.  
 
Uit de wetgevingsanalyse blijkt dat de motivering voor het aanbrengen van wijzigingen 
enorm verschilt. Bij sommige wetten is uitgebreid gemotiveerd waarom de wet inhoudelijk 
is gewijzigd, maar er zijn ook wetten waarbij de motivering summier is. In dit onderzoek is 
een onderscheid gemaakt tussen algemene BES-regelgeving, waaronder de verschillende 
aanpassingswetten en -regelingen worden verstaan, en specifieke BES-regelgeving, waaron-
5
