EVALUATIE CARIBISCH NEDERLAND - WERKING VAN WETGEVING  
Samenvatting 
 Inleiding 
Met ingang van 10 oktober 2010 is de staatkundige structuur van het Koninkrijk der Neder-
landen gewijzigd. Het land Nederlandse Antillen is opgeheven. Curaçao en Sint Maarten zijn 
zelfstandige landen binnen het Koninkrijk geworden en Bonaire, Sint Eustatius en Saba zijn 
als openbare lichamen deel uit gaan maken van Nederland.  
 
De Nederlands Antilliaanse regelgeving die op de drie laatstgenoemde eilanden gold, was 
niet zomaar toepasbaar binnen het Nederlandse rechtssysteem en de nieuwe staatsrechte-
lijke verhoudingen. Daarom heeft een omvangrijke wetgevingsoperatie plaatsgevonden, 
waarbij de inhoud van de Nederlands Antilliaanse regelgeving zoveel mogelijk is gehand-
haafd.  
 
Afgesproken is dat vijf jaar na het moment waarop de drie eilanden een staatsrechtelijke 
positie binnen het Nederlandse staatsbestel kregen, de uitwerking van de nieuwe staatkun-
dige structuur zal worden geëvalueerd. In totaal worden drie evaluatiecomplexen onder-
zocht, te weten de werking van de wetgeving, de werking van de nieuwe bestuurlijke struc-
tuur en de gevolgen van de overgang naar de nieuwe staatkundige situatie voor de 
bevolking van de eilanden. Deze samenvatting ziet op de evaluatie van de werking van wet-
geving.  
 
 Onderzoeksvragen en -methoden 
In het onderzoek naar de werking van wetgeving staat de volgende vraag centraal:  
 
Wat zijn de gevolgen van de gemaakte keuzes ten aanzien van wetgeving op 10 ok-
tober 2010 voor Bonaire, Sint Eustatius en Saba?  
 
Om de hoofdvraag te beantwoorden, is een aantal deelvragen beantwoord. Deze deelvra-
gen zijn geclusterd binnen de volgende onderwerpen:  
 
1. Inventarisatie en typering wetgeving 
2. De eilanden in het beleidsvormingsproces en consultatie 
3. Legislatieve terughoudendheid 
4. Eigenheid van de eilanden 
5. Uitvoering en handhaving 
6. Consequenties voor de Rijksoverheid en de eilanden 
1
