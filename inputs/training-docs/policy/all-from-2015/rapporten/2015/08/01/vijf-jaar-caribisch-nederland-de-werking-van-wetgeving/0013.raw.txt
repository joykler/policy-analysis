EVALUATIE CARIBISCH NEDERLAND - WERKING VAN WETGEVING  
beginselen van decentralisatie en lokale autonomie. Maar het zelfstandig naamwoord ‘een-
heidsstaat’ domineert het bijwoord ‘gedecentraliseerde’: het primaat ligt bij de centrale 
overheid, hetgeen, anders dan in de voormalige Nederlandse Antillen met zijn lijstenstelsel, 
betekent dat op centraal niveau de speelruimte voor de decentrale overheden, in casu de 
eilandsbesturen van Caribisch Nederland, wordt bepaald. Dat kan een belangrijke verklaring 
zijn voor het feit dat de transitie tot bevoegdheidsverschuivingen heeft geleid die in het licht 
van de Nederlandse staatsstructuur evident en onontkoombaar zijn, maar die voor de eilan-
den een wezenlijke verandering – lees: uitholling van bevoegdheden – inhouden. 
 
In het kader van dit onderzoek is niet gebleken dat deze fundamentele wijziging in het tran-
sitieproces aandacht van de wetgever heeft gekregen (ook in de context van de WolBES is 
eraan voorbij gegaan). Bij vier wetten is in de memorie van toelichting gesproken over de-
centralisatie, lokale autonomie en subsidiariteit. Deze vier wetten zijn de Wet aansprakelijk-
heid bestuurders, rijbevoegdheid en rijvaardigheid BES, de Veiligheidswet BES, de Wet Nati-
onale ombudsman en de VROM-BES. In deze wetten worden er door het lokaal bestuur in te 
richten regelingen of alternatieven voor de wet aangedragen. Daarbij worden ook de princi-
pes van decentralisatie, lokale autonomie en/of subsidiariteit genoemd. In de overige ge-
analyseerde wetgeving komen deze begrippen niet nadrukkelijk terug. Dat wil niet zeggen 
dat er weinig decentralisatie heeft plaatsgevonden bij de staatkundige hervorming, want in 
algemene zin hebben er bijvoorbeeld verschillende bevoegdheidsverschuivingen van het 
ministerie naar het openbaar lichaam plaatsgevonden. 
 
Bij de transitie is afgesproken dat zoveel mogelijk taken op eilandsniveau zouden worden 
uitgevoerd. Desondanks zijn veel taken die bij de eilanden lagen, overgeheveld naar Neder-
land. Bij de verdiepende studie bleek dat in de meerderheid van de bestudeerde wetten de 
bevoegdheden en uitvoering decentraal zijn neergelegd, op de eilanden zelf (en specifiek bij 
de gezaghebber, het Bestuurscollege of de Eilandsraad). In een aantal wetten heeft er een 
verschuiving plaatsgevonden. De vergunningverlening en handhaving van de Wet elektrici-
teit en drinkwater BES is bij de minister komen te liggen waar dit voorheen decentraal was 
georganiseerd. De staatssecretaris van Onderwijs is sinds de inwerkingtreding van de Wet 
op het primair onderwijs BES verantwoordelijk voor (het toezicht op) de kwaliteit van het 
onderwijs, terwijl de verantwoordelijkheden voor arbeidsveiligheid anders dan voor 10 ok-
tober 2010 bij de minister van SZW zijn komen te liggen.  
 
Wie zich afvraagt waarom – mede met als argument: de ministeriële verantwoordelijkheid – 
inbreuk is gemaakt op de afspraak dat zoveel mogelijk taken bij de eilanden zouden blijven, 
vindt in de overgang van federatieve structuur naar gedecentraliseerde eenheidsstaat een 
mogelijke verklaring. In het gebrek aan kennis en inzicht in dit aspect, zowel in ‘Den Haag’ 
als op de eilanden, vindt men een verklaring voor gerezen misverstand en teleurstelling. 
 
Uitvoerbaarheid  
De uitvoerbaarheid van BES-regelgeving is in het onderzoek op twee niveaus aan de orde 
gekomen: het niveau van de wetgeving en dat van de praktijk. Wat betreft het niveau van 
de wetgeving is de toelichting bij de uitvoerbaarheid zeer wisselend. Er is een verschil tus-
sen algemene (ABES) en specifieke wetgeving; bij de specifieke BES-wetgeving is de toelich-
ting veel uitgebreider en keren punten over uitvoerbaarheid en handhaafbaarheid structu-
reel terug. Een voorbeeld is de VROM-BES, waarbij uitgebreid op het juridische 
instrumentarium wordt ingegaan. 
 
De uitvoerbaarheid in de praktijk is wisselend. De vertegenwoordigers van de eilanden sig-
naleren relatief veel knelpunten ten aanzien van de uitvoering van wetgeving. Daarbij dient 
9
