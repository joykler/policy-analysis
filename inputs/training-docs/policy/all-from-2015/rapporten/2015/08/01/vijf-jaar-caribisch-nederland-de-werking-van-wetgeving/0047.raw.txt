EVALUATIE CARIBISCH NEDERLAND - WERKING VAN WETGEVING  
het versimpelen van procedures of het treffen van een overgangsregeling.  
 
Er zijn opvallend veel specifieke redenen voor differentiatie genoemd (72 keer). In de on-
derstaande tabel zijn de meest voorkomende gegeven. 
 
Tabel 2.7: specifieke redenen voor differentiatie 
modernisering, waarbij de regelgeving in landsverordeningen nog steeds als uitgangspositie wordt 
genomen; 
het opheffen van de Nederlandse Antillen; 
de verwevenheid met Curaçao en Sint Maarten; 
het feit dat de Minister verantwoordelijk wordt noodzaakt de wetgever om regelgeving aan te pas-
sen 
om de eilanden ruimte te laten om een eigen regeling te treffen en/of een eigen voorziening in te 
richten; 
het feit dat in de Europees Nederlandse regelgeving bepaalde aspecten die juist voor de eilanden 
van belang zijn ontbreken; 
het feit dat de Europees Nederlandse regelgeving juist aspecten kent die voor de eilanden irrelevant 
zijn. 
 
 Differentiatie tussen de eilanden onderling 
De analyse laat zien dat in veertien wetten onderscheid is gemaakt tussen Bonaire, Sint Eus-
tatius en/of Saba. Bij negen van de veertien wetten is uitvoerig gemotiveerd waarom een 
onderscheid tussen Bonaire, Sint Eustatius en/of Saba is gemaakt. Geografische omstandig-
heden, zoals een kleine oppervlakte en/of een geringe bevolkingsomvang, worden bijvoor-
beeld als redenen voor het maken van onderscheid aangevoerd.  
 
Voorbeeld van wetgeving die verschilt tussen Bonaire, Sint Eustatius en Saba is de algemene 
bestedingsbelasting in de Belastingwet BES (deze is op Bonaire 8% op goederen en 6% op 
diensten en op Sint Eustatius en Saba op 6% op goederen en 4% op diensten) en de taal 
waarin het onderwijs wordt gegeven (Engels en Papiaments naast het Nederlands). Daar-
naast is er wetgeving waarbij op lager niveau door de eilandsbesturen invulling kan worden 
gegeven aan regelgeving en waarmee enige vorm van differentiatie tussen de eilanden mo-
gelijk is.  
 
 Geschiktheid, subsidiariteit en proportionaliteit 
In de analyse is onderzocht of in het kader van de toepassing van artikel 1 Grondwet jo arti-
kel 1, tweede lid, Statuut er aandacht is besteed aan de vraag of er een redelijke verhouding 
bestaat tussen het gemaakte verschil in behandeling en het beoogde doel. Daarbij is geke-
ken of de wetgever heeft beargumenteerd of het verschil in behandeling geschikt is om het 
doel te bereiken, het verschil in behandeling noodzakelijk is en of er ook alternatieve, voor 
betrokkenen minder belastende oplossingen om het beoogde doel te realiseren zijn mee-
gewogen. Het gaat hier om de vragen naar geschiktheid, subsidiariteit en proportionaliteit 
die het sluitstuk van de beoordeling aan de hand van het gelijkheidsbeginsel vormen.  
 
Uit de analyse blijkt dat wanneer differentiatie tussen Europees Nederland en Caribisch 
Nederland heeft plaatsgevonden, in de helft van de gevallen gemotiveerd is dat het verschil 
in behandeling noodzakelijk en geschikt is om het beoogde doel te bereiken. Daarbij heeft 
de wetgever meestal uitvoeriger dan alleen een standaardmotivering aangegeven waarom 
daarvan sprake is. Aan de vraag of er ook alternatieve, voor betrokkenen minder belastende 
oplossingen voorhanden zijn is door de wetgever minder aandacht besteed (namelijk slechts 
één op de vijf wetten).  
43
