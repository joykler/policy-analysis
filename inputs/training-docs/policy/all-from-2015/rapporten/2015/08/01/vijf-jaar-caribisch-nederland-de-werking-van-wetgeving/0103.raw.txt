EVALUATIE CARIBISCH NEDERLAND - WERKING VAN WETGEVING  
kende en vrijheidsontnemende maatregelen en een hoofdstuk over bijzondere rechtsmid-
delen. In de wet is opgenomen dat voortaan leges worden geheven ter afdoening van aan-
188
vragen, alsmede leges voor de afgifte van verblijfsdocumenten. Verder is de terminologie 
van de Vw 2000 overgenomen. Zo wordt gebruik gemaakt van de termen verblijfsvergun-
ning voor bepaalde en onbepaalde tijd. Daarnaast zijn enkele bepalingen opgenomen om-
trent het visumbeleid, betreffende machtiging van voorlopig verblijf en het terugkeervisum, 
vanwege het nog niet van toepassing zijn van de Rijkswet personenverkeer (deze Rijkswet is 
uiteindelijk ingetrokken).  
 
Ook de taken en bevoegdheden omtrent de verblijfsvergunningen zijn ingericht naar het 
model van de Vw 2000, waaronder attributie van de taken en bevoegdheden in het kader 
189
van personencontrole aan de politie en Koninklijke Marechaussee en de toedeling van 
deze taken aan de minister van Veiligheid & Justitie. De bevoegdheden lagen voorheen bij 
de gezaghebber en de procureur-generaal. Vanwege de schaalgrootte van de eilanden mo-
gen de grensbewakers en toezichthouders ook elkaars taken vervullen. Dit betreft dus diffe-
rentiatie tussen Europees en Caribisch Nederland.  
 
De administratieve en toelatingstaken ter voorbereiding op het vertrek van vreemdelingen 
zijn na de transitie verplaatst van de Nederlands Antilliaanse minister van Justitie naar de 
Nederlandse minister van Veiligheid & Justitie. Delen van deze taken worden gemandateerd 
aan de IND, waarna het hoofd van de IND deze weer ondermandaat kan verlenen. Op deze 
manier blijven deze taken gescheiden van de taken rond het toezicht op vreemdelingen.  
 
Artikel 12a is toegevoegd om te voldoen aan artikel 3 EVRM. Het gaat over het verlenen van 
een verblijfsvergunning voor bepaalde tijd om redenen die verband houden met de be-
scherming van de vluchteling. Als uitgangspunt geldt dat wanneer een verblijfsvergunning 
wordt aangevraagd verband houdend met bescherming, deze niet wordt beoordeeld op 
andere gronden dan verband houdende met de bescherming. Hiermee is tegelijkertijd ook 
het Verdrag betreffende de status van vluchtelingen geïmplementeerd. Mocht hierdoor een 
extra toestroom ontstaan, dan zal het Europese deel van de IND bijstand verlenen aan de 
medewerkers van Caribisch Nederland, bijvoorbeeld gericht op een snellere afdoening van 
aanvragen. Voor een goed functionerend grenstoezichtssysteem worden 50 voltijdseenhe-
den van de Kmar ingezet.  
 
In de wet is de beperking met betrekking tot de woonplaats vervallen. Dit betekent dat een 
verblijfsvergunning voor het ene eiland automatisch een verblijfsvergunning voor alle drie 
de openbare lichamen betekent (wijziging in artikel 7, zevende lid). De grondgebieden van 
de openbare lichamen gezamenlijk worden voor de toelating beschouwd als een grondge-
bied. Overigens is het verblijfsrecht wél beperkt tot de openbare lichamen en mag iemand 
met een verblijfsvergunning voor bepaalde tijd zich niet vestigen in het Europees Nederland.  
 
WavBES 
De Wet Arbeid Vreemdelingen BES wordt onder de directe verantwoordelijkheid van de 
minister van SZW uitgevoerd. De minister heeft de bevoegdheid om tewerkstellingsvergun-
ningen te verlenen, te verlengen en in te trekken. Dit is overeengekomen in het bestuurlijk 
190
overleg op 18 juni 2008. 
 
                                                           
188
 Dit is vergelijkbaar met artikel 24, tweede lid, Vw 2000. 
189
 Dit is vergelijkbaar met artikel 46 en 47 Vw 2000. 
190
 Kamerstukken II 2008-2009, 31 959, nr. 3 (MvT ABES), p. 125-126. 
99
