EVALUATIE CARIBISCH NEDERLAND - WERKING VAN WETGEVING  
 
 Bestaande Europees Nederlandse wetgeving 
Bij de transitie is in een aantal gevallen ook bestaande Europees Nederlandse regelgeving 
van toepassing geworden op Bonaire, Sint Eustatius en Saba. De toepassing van Europees 
Nederlandse wetgeving werd in bepaalde gevallen en om uiteenlopende redenen noodzake-
lijk geacht. Gedacht kan worden aan het ontbreken van regelgeving over een bepaald on-
derwerp op de eilanden. Soms diende in verband met het desbetreffende onderwerp har-
monisatie plaats te vinden.  
 
De Europees Nederlandse wetgeving is slechts (geheel of gedeeltelijk) van toepassing op de 
eilanden indien dit in de desbetreffende wet uitdrukkelijk is bepaald of daaruit onmisken-
51
baar volgt. Het kan ook zijn dat er ten aanzien van de eilanden een specifieke regeling of 
52
delegatiegrondslag in de desbetreffende wet is opgenomen.  
 
In verband met de nieuwe positie van Bonaire, Sint Eustatius en Saba als openbare lichamen 
is er ook Europees Nederlandse wetgeving aangepast. Denk aan bijvoorbeeld de Kieswet in 
verband met de nieuwe staatsrechtelijke positie van Bonaire, Sint Eustatius en Saba als 
openbaar lichaam binnen Nederland.  
 
 Nieuwe Nederlandse wetgeving 
In de periode voorafgaand aan en na afloop van de transitie is er voor Bonaire, Sint Eustati-
us en Saba ook nieuwe Nederlandse wetgeving tot stand gebracht. De reden daarvoor was 
onder meer dat in de eilanden op een bepaald terrein geen of inadequate Nederlands Antil-
liaanse regelgeving bestond en de minister, in verband met zijn algemene verantwoordelijk-
heid op dat terrein, onvoldoende bevoegdheden had. Daarnaast was het in die gevallen niet 
wenselijk om de bestaande Europees Nederlandse wetgeving (voor een deel) van overeen-
53
komstige toepassing te verklaren. Om die redenen is in sommige gevallen separate nieuwe 
wetgeving tot stand gebracht die alleen voor Caribisch Nederland geldt. Gedacht kan wor-
den aan de verschillende wetten die op het terrein van onderwijs tot stand zijn gebracht om 
de kwaliteit van het onderwijs te verhogen of de Wet elektriciteit en drinkwater BES, die 
onder meer het voorzieningenniveau op de eilanden beoogt te verbeteren. 
 
 Wet- en regelgeving in Caribisch Nederland 
Met de transitie is er voor de drie eilanden en Nederland op het gebied van wetgeving, gelet 
op het bovenstaande, het een en ander veranderd. Hieronder zijn de belangrijkste soorten 
wet- en regelgeving die met ingang van 10 oktober 2010 op Bonaire, Sint Eustatius en Saba 
gelden aangegeven: 
 het Statuut  
 de Grondwet; 
 Overeenkomsten met andere mogendheden en volkenrechtelijke organisaties, voor 
zover zij op Bonaire, Sint Eustatius en Saba van toepassing waren 
 Rijkswetten; 
 algemene maatregelen van Rijksbestuur (amvrb); 
 Nederlandse wetgeving, bestaande uit: 
                                                           
51
 Zie het tweede lid van artikel 2 van de IBES.  
52
 Aan de eilandsraden kan in dat geval – op grond van een amvb of ministeriële regeling – een regelgevende bevoegdheid zijn 
toegekend. 
Bonaire, Sint Eustatius en Saba zijn in dat geval bevoegd om zelf bij of krachtens algemene maatregel van bestuur of bij 
ministeriële regeling regels te stellen.  
53
 Zie Kamerstukken II 2008-2009, 31 957, nr. 3 (MvT IBES), p. 9. 
35
