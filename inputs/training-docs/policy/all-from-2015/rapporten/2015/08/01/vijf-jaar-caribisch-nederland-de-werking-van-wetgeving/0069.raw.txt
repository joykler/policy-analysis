EVALUATIE CARIBISCH NEDERLAND - WERKING VAN WETGEVING  
Benzine Per hectoliter $ 31,86  
Sigaretten (import) Per 100 stuks $ 8,69 
Sigaren Per 100 stuks $ 9,78 
Cigarillo’s   Per 100 stuks $ 9,78 
Rooktabak Per kilogram $ 30,00 
Wijn Per hectoliter $ 128,50 
Bier Per hectoliter $ 67,04 
Overige alcoholhoudende producten Per hectoliter $ 12,85 per vol% alcohol 
 
De budgettaire derving als gevolg van de afschaffing van invoerrechten op Bonaire is deels 
gecompenseerd in de tariefstelling voor de ABB en de uitbreiding van het begrip accijnsgoe-
deren met wijn, rooktabak, sigaren en cigarillo’s, waaronder in de voormalige opzet onder 
134
tabaksproducten alleen sigaretten werden verstaan. In de memorie van toelichting wordt 
verwacht dat onder het nieuwe accijnzenstelsel de opbrengst wordt verhoogd met $ 
135
900.000. 
 
De douane in Caribisch Nederland is onderdeel geworden van de Nederlandse douaneorga-
nisatie, aangestuurd vanuit het landelijke kantoor in Rotterdam. Alle gecentraliseerde ex-
pertise en middelen, zoals wetgevingsspecialisten, risicoanalysetechnieken, handhavingsre-
136
gie en intelligence, worden beschikbaar gesteld voor de douane in Caribisch Nederland. 
Waar nodig worden vanuit Nederland opleidingen en instructies gecoördineerd en verzorgd, 
waarbij gekeken wordt of noodzakelijke informatie ook daar beschikbaar is en op basis van 
lokale samenwerking met bijvoorbeeld de autoriteiten van Curaçao of Sint Maarten kan 
worden verkregen.  
 
Het formele douanerecht heeft het karakter van kaderwetgeving die een nadere invulling 
137
via lagere regelgeving noodzakelijk maakt. Bepalingen van principiële aard, zoals de rech-
ten en verplichtingen van personen, de bevoegdheden en verplichtingen van de douane, de 
inrichting van het stelsel van formaliteiten en toezicht, de regeling van bezwaar en beroep 
en die inzake bestuursrechtelijke boeten en strafrechtelijke sancties, kortom de bepalingen 
die vooral de rechtsorde betreffen, zijn vastgelegd op het niveau van de wet. Regelingen ter 
uitwerking van het stelsel van formaliteiten en toezicht worden middels een algemene 
maatregel van bestuur vastgelegd. Sinds het ingaan van de wet zijn er verschillende beslui-
ten geweest die regelingen ter uitvoering van de wet, details en actualiseringen hebben 
doorgevoerd.  
 
Algemene ontwikkelingen per 1 januari 2011 en erna  
De invoering van het nieuwe belastingstelsel heeft, samen met de invoering van de dollar, 
voor grote veranderingen op de eilanden gezorgd. Vrijwel alle gesprekspartners op de eilan-
den geven aan dat de invoering van het nieuwe fiscale stelsel en de dollar tot een situatie 
hebben geleid waarin in korte tijd bijzonder veel veranderd is.  
 
De initiële invoering leidde volgens verschillende gesprekspartners tot onrust onder de be-
volking. Prijzen gingen met de invoering op 1 januari 2011 snel omhoog. Dit kan niet uitslui-
tend aan het nieuwe fiscale stelsel worden toegeschreven. Bedrijven die een sterke concur-
rentiepositie hebben op de eilanden hebben gebruik gemaakt van de ‘dollarisatie’ om hun 
                                                           
134
 Kamerstukken II 2009/10, 32 190, nr. 3, p. 4 (MvT Douane- en Accijnswet).  
135
 Idem, p. 12. 
136
 Idem, p. 6. 
137
 Idem, nr. 3, p. 6. 
65
