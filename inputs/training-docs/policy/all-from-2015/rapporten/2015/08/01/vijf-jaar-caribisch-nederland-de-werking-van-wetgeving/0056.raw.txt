EVALUATIE CARIBISCH NEDERLAND - WERKING VAN WETGEVING  
zorg ook voor volwassenen open te stellen”, maar dat zij besloten heeft dat niet te doen. 
80
Hiervoor is geen motivering gegeven.  
 
Het was de bedoeling van de wetgever dat de afwijkende regelingen voor fysiotherapie en 
tandheelkundige hulp van tijdelijke aard zouden zijn. Om deze reden – en vanuit bezuini-
gingsoogpunt – heeft het ministerie van VWS de drie eilanden bericht dat vanaf 1 januari 
2013 het zorgverzekeringspakket meer gelijk getrokken zal worden met Nederland, resulte-
rend in het ten einde lopen van de afwijkende regelingen voor fysiotherapie en tandheel-
kundige zorg. De verschillende gesprekspartners op de eilanden geven aan dat zij verrast 
werden door deze aanpassingen; zij geven aan dat de eilanden hierover niet geconsulteerd 
zijn en pas op het laatste moment hierover zijn ingelicht. Na verschillende brieven van de 
81
openbare lichamen aan de minister, Kamervragen en een advies van de Werkgroep Zorg 
82
Caribisch Nederland is uiteindelijk besloten om de inwerkingtreding van de maatregelen 
83
uit te stellen tot en met 31 december 2014. De wijziging per 1 januari 2015 houdt in dat de 
regelingen voor fysiotherapie en tandheelkundige zorg volledig gelijk zijn geworden aan de 
regelingen in Europees Nederland. Dit betekent dat vanaf 2015 verzekerden de eerste twin-
tig behandelingen voor fysiotherapie niet meer vergoed krijgen (eerder ging het om negen 
84
behandelingen). De regeling voor tandheelkundige zorg voor eenmalige sanering van het 
85
gebit vervalt per 1 januari 2015.  
 
Er is op de eilanden unaniem veel ongenoegen over het ten einde lopen van de vergeleken 
met Europees Nederland ruimere regeling voor fysiotherapie en tandheelkundige zorg. Het 
is het ministerie bekend dat hier ongenoegen over bestaat. Gesprekspartners op het minis-
terie geven aan dat vanaf het begin duidelijk is gecommuniceerd dat het slechts om een 
tijdelijke regeling ging, oorspronkelijk slechts bedoeld voor een jaar. De voornaamste reden 
voor gesprekspartners op de eilanden om kritiek te uiten op het in hun ogen ‘afschaffen’ 
van de ruimere regelingen, is dat er voor verzekerden in Caribisch Nederland geen mogelijk-
heid is om zich aanvullend te verzekeren (zie hiervoor verder hetgeen hierboven beschreven 
is met betrekking tot de uitvoerbaarheid). Een andere door gesprekspartners op de eilanden 
genoemde reden is dat er relatief veel fysieke arbeid wordt verricht, bijvoorbeeld in de 
bouw, wat een relatief hoog beroep op fysiotherapie met zich zou meebrengen. Ook stellen 
gesprekspartners op de eilanden dat de gebitshygiëne nog niet voldoende is om de sanering 
van het gebit te laten vervallen. Gesprekspartners op het ministerie geven aan dat de ge-
noemde argumenten ten onrechte worden aangevoerd; volgens hen wordt er niet meer 
fysieke arbeid in de bouw verricht dan in Europees Nederland en is de periode voor gebits-
sanering lang genoeg geweest waardoor het nu – net als in Europees Nederland – de ver-
antwoordelijkheid voor burgers zelf is om hun gebit goed te verzorgen.  
 
                                                           
80
 Stb. 2011, 3, p. 30.  
81
 O.a. brief van 3 januari 2013 aan de minister van VWS, kenmerk 2013000103, van het openbaar lichaam Bonaire; brief van 4 
januari 2013 aan de minister van VWS, kenmerk 008/2013, van het Bestuurscollege van het openbaar lichaam Saba; en brief 
van 18 februari 2013 aan de minister van VWS, kenmerk BC-022/13, van de Bestuurscolleges van de openbare lichamen Saba 
en Sint Eustatius.  
82
 Op 9 september 2013 is de Werkgroep Zorg Caribisch Nederland ingesteld door de minister van VWS. In deze werkgroep 
zitten de gezaghebbers van de eilanden en een vertegenwoordiger van het ministerie. De werkgroep is bijeen gekomen in 
oktober 2013, februari 2014 en april 2014. Er is gesproken over het vormgeven van de opbouw van de zorginfrastructuur en 
kostenbesparende maatregelen.  
83
 Stcrt. 2013, 28386.  
84
 In 2011 werden in Europees Nederland de eerste twaalf behandelingen niet vergoedt, in Caribisch Nederland gold een aantal 
van negen met een overgangsjaar in 2011 waardoor het eerste jaar alle behandelingen vergoed werden. De aanspraken op 
fysiotherapie zijn in 2012 ook in Europees Nederland verslechterd, naar het niet vergoeden van twintig behandelingen per jaar. 
Op 1 januari 2015 zijn de aanspraken op Caribisch Nederland gelijk aan de aanspraken die in Europees Nederland bestaan.  
85
 De wijziging voor fysiotherapie is opgenomen in Stcrt. 2014, 36801. De wijziging voor tandheelkundige zorg is opgenomen in 
Stcrt. 2013, 283386 (in het artikel is opgenomen dat de aanspraken per 31 december 2014 vervallen).  
52
