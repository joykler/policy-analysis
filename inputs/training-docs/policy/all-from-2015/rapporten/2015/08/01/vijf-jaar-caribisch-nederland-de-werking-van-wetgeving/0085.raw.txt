EVALUATIE CARIBISCH NEDERLAND - WERKING VAN WETGEVING  
4. Bepalingen betreffende specifieke categorieën financiële ondernemingen 
5. Marktgedrag en effectenverkeer 
6. Zeggenschap in ter beurze genoteerde vennootschappen 
7. Handhaving  
8. Bijzondere prudentiële maatregelen, noodregelingen en depositogarantiestelsel  
9. Strafbepalingen 
10. Overgang- en slotbepalingen 
 
Onderdelen van de wet die in het bijzonder van belang zijn voor de situatie van de openbare 
lichamen, en nog niet elders in dit hoofdstuk zijn behandeld, worden hieronder kort bespro-
166
ken.  
 
In het hoofdstuk ‘markttoegang’ (waarin onder andere de procedures en eisen voor vergun-
ningverlening door de AFM en DNB zijn vastgelegd) is rekening gehouden met bijkantoren 
van banken en verzekeraars. In Caribisch Nederland zijn veelal bijkantoren van instellingen 
met een hoofdkantoor in Curaçao en Sint Maarten gevestigd. Om drempels voor het openen 
van een bijkantoor in de openbare lichamen niet te verhogen zijn er afspraken gemaakt 
tussen de DNB, AFM en CBCS. Door deze afspraken is het mogelijk om het toezicht op het 
gehele bedrijf van de kredietinstelling of verzekeraar uit te oefenen zonder de bijkantoren 
te belasten. Voor kredietinstellingen of verzekeraars die het hoofdkantoor elders gevestigd 
hebben (bijvoorbeeld op Aruba) zal per aanvraag bezien worden hoe het toezicht wordt 
uitgeoefend.  
 
De voorheen op Nederlands Antilliaanse landsverordeningen gebaseerde regelgeving kende 
een beperkt aantal gedragsregels. De Wfm BES voegt daar een aantal nieuwe en uitgebrei-
dere (maar in verhouding met Europees Nederland beperkte) bepalingen aan toe. Deze 
gedragsregels zijn ter consumentenbescherming op het terrein van financiële diensten.  
 
Over de regels inzake de verkrijging van een kapitaalbelang of zeggenschap in beursgeno-
teerde vennootschappen is geoordeeld dat de voorheen geldende regelgeving – ondanks 
enige veroudering – voldoet. Bovendien is deze regelgeving in lijn met die op Curaçao en 
Sint Maarten, waardoor vernieuwing eventuele negatieve gevolgen met zich mee zou bren-
gen. Op het gebied van handhaving (hoofdstuk 7) is er een aantal bepalingen uit de Algeme-
ne wet bestuursrecht (Awb) overgenomen. Omdat de Awb niet geldt op de eilanden en de 
toezichthouders een aantal bevoegdheden hieraan ontleent, zijn deze bepalingen apart 
overgenomen en in de Wfm BES geplaatst. Op grond van dit hoofdstuk kunnen de toezicht-
houders over dezelfde bevoegdheden en instrumenten beschikken als waarover zij op grond 
van de Wft kunnen beschikken. De DNB beschikt ook over – aan de Antilliaanse landsveror-
deningen ontleende – noodregelingen waarmee zij kan ingrijpen als een bank of verzekeraar 
in financiële moeilijkheden komt. Als laatste zijn er in hoofdstuk 10 overgangsbepalingen 
ingevoerd. Het hoofdstuk voorziet erin de wet gefaseerd in werking te laten treden en 
marktpartijen een overgangstermijn te bieden om zich op de nieuwe verplichtingen voor te 
bereiden.  
 
Met de wet is gepoogd de administratieve lasten voor financiële ondernemingen niet te 
verhogen. Volgens de memorie van toelichting “moge [volgens de genoemde maatregelen] 
blijken dat dit wetsvoorstel in het algemeen niet tot een noemenswaardige lastenverzwa-
167
ring leidt, en voor sommige categorieën tot een lastenverlichting.” 
                                                           
166
 Idem, p. 10-18.  
167
 Kamerstukken II 2010/11, 32 784, 3 (MvT), p. 25. 
81
