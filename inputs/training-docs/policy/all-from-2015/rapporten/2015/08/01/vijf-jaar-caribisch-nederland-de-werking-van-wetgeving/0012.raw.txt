EVALUATIE CARIBISCH NEDERLAND - WERKING VAN WETGEVING  
Nederlandse wetgeving. Waar voor de periode na 10 oktober 2010 het uitgangspunt van 
legislatieve terughoudendheid expliciet geldt, stellen de onderzoekers vast dat het overgro-
te deel van de wijzigingen in de regelgeving op of rond 10 oktober 2010 heeft plaats gevon-
den. De wijzigingen daarna waren in dat licht betrekkelijk gering. 
 
Differentiatie 
Er zijn twee vormen van differentiatie, namelijk tussen Caribisch Nederland en Europees 
Nederland enerzijds en tussen de eilanden onderling anderzijds. De laatste vorm doet zich 
weinig voor. Voorbeelden zijn de Wet minimumloon, ABB-tarieven en accijnzen. Een voor-
beeld van differentiatie tussen de eilanden is ook de Wet op het primair onderwijs; Saba 
heeft in deze wet in verband met eigen (niveau)kenmerken een eigen regeling gekregen. 
Ook differentiatie op het punt van de instructietaal in het onderwijs verdient hier vermel-
ding. Met name op Saba en Sint Eustatius vindt men dat er te weinig gedifferentieerd is 
tussen de eilanden onderling. Dit heeft deels te maken met schaalverschillen tussen ge-
noemde eilanden enerzijds en Bonaire anderzijds. 
 
Uit het onderzoek blijkt dat de wetgever in de meeste gevallen (al dan niet kort) toelicht 
waarom er een afwijkende regeling of maatregel wordt getroffen. In de motivering voor het 
maken van onderscheid wordt vaak naar één of meer van de rechtvaardigingsgronden uit 
het tweede lid van artikel 1 van het Statuut verwezen. De argumentatie voor differentiatie 
blijft echter aan de oppervlakte: de criteria worden doorgaans niet aan de hand van feitelij-
ke omstandigheden nader ingevuld en, mede aan de via de nadere criteria van geschiktheid, 
proportionaliteit en subsidiariteit, toegepast. Onduidelijk is in hoeverre (het falen van) de 
consultatie hier een rol heeft gespeeld. 
 
Naast de rechtvaardigingsgronden genoemd in het tweede lid van artikel 1 van het Statuut, 
zijn er opvallend veel specifieke redenen voor differentiatie genoemd (72 keer). Zo wordt 
vaak genoemd dat Europees Nederlandse wetgeving te veelomvattend en complex is voor 
de eilanden en wordt deze daarom versimpeld. Het feit dat de minister sinds de transitie 
verantwoordelijkheid draagt is eveneens genoemd als reden voor het aanpassen van de 
regelgeving. Ook is de (economische of sociale) verwevenheid met Curaçao en Sint Maarten 
genoemd als reden voor differentiatie. 
 
Opvallend is voorts hoe op de eilanden differentiatie in het licht van het gelijkheidsbeginsel 
en het Statuut wordt beschouwd. Ook hier springt een verschil tussen eilandelijke en ‘Haag-
se’ percepties en verwachtingen in het oog. Op de eilanden vindt men bijvoorbeeld dat te 
weinig onderscheid is gemaakt tussen de eilanden onderling. Ook vindt men op de eilanden 
dat ten onrechte in een aantal gevallen niet wordt gedifferentieerd. In dit verband wordt 
regelmatig gewezen op de wetgeving over abortus, euthanasie en – in mindere mate – het 
homohuwelijk. Het gevoel bestaat dat hier Europees Nederlandse regelgeving is doorge-
drukt, waar in het Europese deel van Nederland decennia over deze onderwerpen is gedis-
cussieerd, en dat wordt door velen gevoeld als een miskenning van de eigen Caribische cul-
tuur. 
 
Decentralisatie, lokale autonomie en subsidiariteit 
De overgang van Bonaire, Sint Eustatius en Saba van het land Nederlandse Antillen naar 
Nederland heeft ook consequenties die raken aan een fundamenteel verschil in structuur 
van beide landen. De Nederlandse Antillen vormden een soort federatief verband, waarbij 
de bevoegdheden en taken van het land limitatief werden aangegeven (lijstenstelsel), en 
daarbuiten alle bevoegdheid aan het eilandbestuur toekwam. Nederland is daarentegen een 
gedecentraliseerde eenheidsstaat. Weliswaar wordt zijn structuur mede gekenmerkt door 
8
