EVALUATIE CARIBISCH NEDERLAND - WERKING VAN WETGEVING  
 
De Wet financiële markten BES is in 2012 op een niet beleidsarme wijze aangepast en ook 
de (nog niet in werking getreden) VROM-BES kende in vergelijking met bestaande wetgeving 
ingrijpende wijzigingen. Datzelfde geldt voor de Wet elektriciteit en drinkwater BES. Van de 
bestudeerde wet- en regelgeving is dus in zes gevallen beredeneerd en onderbouwd afge-
weken van de in oktober 2006 gemaakte afspraken.  
3.8.4. Differentiatie 
Er zijn twee vormen van differentiatie, namelijk tussen Caribisch Nederland en Europees 
Nederland enerzijds en tussen de eilanden onderling anderzijds. Er is weinig sprake van de 
laatste vorm. Bij de Wet op het primair onderwijs BES is dat wel het geval. Het onderwijssys-
teem op Saba wijkt af van dat op Sint Eustatius en Bonaire. Op grond van de Wet minimum 
lonen BES gelden voor de drie eilanden verschillende minimumlonen en de Wet elektriciteit 
en drinkwater BES regelt dat de opwekking en distributie van elektriciteit op Bonaire wordt 
gesplitst en op Saba en Sint Eustatius door de kleinschaligheid niet. De tarieven voor de ABB 
en accijnzen verschillen ook tussen de eilanden.  
 
In veel van de bestudeerde wet- en regelgeving is sprake van differentiatie tussen Europees 
en Caribisch Nederland, maar naar het oordeel van de vertegenwoordigers van de eilanden 
is het niet genoeg gebeurd. Zo wordt bijvoorbeeld in de toelichting op de Arbeidsveilig-
heidswet BES, de Wet financiële markten BES, de VROM-BES en het Bouwbesluit BES aange-
geven dat rekening is gehouden met de lokale situatie of dat de wet op de maat van de ei-
land is toegesneden, maar is de ervaring op de eilanden dat de hieruit voortvloeiende 
normen te veel door een Europese bril bezien zijn en er te weinig rekening is gehouden met 
lokale omstandigheden en gebruikelijke normen.  
3.8.5. Decentralisatie, lokale autonomie en subsidiariteit 
In de meerderheid van de bestudeerde wetten zijn de bevoegdheden en uitvoering decen-
traal neergelegd, op de eilanden zelf (en specifiek bij de gezaghebber, het Bestuurscollege 
of de Eilandsraad). In een aantal wetten heeft er een verschuiving plaatsgevonden. De ver-
gunningverlening en handhaving van de Wet elektriciteit en drinkwater BES is bij de minister 
komen te liggen waar dit voorheen decentraal was georganiseerd. De staatssecretaris van 
Onderwijs is sinds de inwerkingtreding van de Wet op het primair onderwijs BES verant-
woordelijk voor (het toezicht op) de kwaliteit van het onderwijs terwijl de verantwoordelijk-
heden voor arbeidsveiligheid anders dan voor 10 oktober 2010 bij de minister van SZW zijn 
komen te liggen.  
3.8.6. Uitvoerbaarheid 
De vertegenwoordigers van de eilanden signaleren op vrijwel alle door ons bestudeerde 
wetten en regels die inmiddels in werking zijn getreden knelpunten in de uitvoerbaarheid. 
Daarbij moet aangetekend worden dat de kritiek zich niet altijd of in bepaalde gevallen zelfs 
in het geheel niet richt op de uitvoerbaarheid maar meer op de gevolgen van een wet. 
Daarmee hangen niet alle gevolgen samen met de transitie en zijn zeker niet allen toe te 
schrijven aan de transitie. Voorbeelden hiervan zijn: 
 de Wet minimumloon BES (het minimumloon wordt veel te laag geacht); 
 de Wet financiële markten BES (het wordt voor consumenten veel lastiger om een 
lening bij een bank te krijgen); 
 het Besluit zorgverzekering BES (op grond waarvan fysiotherapie en tandheelkundi-
ge zorg buiten het basispakket valt en een aanvullende zorgverzekering niet moge-
lijk is); 
132
