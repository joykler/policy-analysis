EVALUATIE CARIBISCH NEDERLAND - WERKING VAN WETGEVING  
noemd. Daar waar de WPO BES afwijkt van de WPO is dit door de wetgever specifiek gemo-
tiveerd. Bij de differentiatie is niet aangegeven of het verschil in behandeling geschikt, pro-
portioneel of subsidiair is.  
 
Er heeft daarnaast ook differentiatie tussen de drie eilanden plaatsgevonden. Het primair 
onderwijs op de drie eilanden valt onder dezelfde WPO BES. Binnen deze wet wordt met 
verschillende voorschriften betreffende de instructie- en examentaal en de kerndoelen ge-
werkt. Voor Saba geldt daarbij dat wordt aangesloten bij de instructie- en examentaal die 
ook voor 10 oktober 2010 gold op Saba. Voor het voortgezet onderwijs is de uitzonderings-
situatie voor Saba gecodificeerd in het Tijdelijk besluit Saba Comprehensive School BES (het 
betreft een amvb onder de Wet op het voortgezet onderwijs BES). Er gelden dus verschil-
lende regels binnen hetzelfde onderwijssysteem voor Saba enerzijds en Bonaire en Sint Eus-
tatius anderzijds. Grofweg is op de drie eilanden met de transitie het Europees Nederlandse 
stelsel van toepassing geworden. 
 
Ondanks dat zoveel mogelijk rekening is gehouden met de situatie op de BES-eilanden was 
de Raad van State kritisch over de nieuwe onderwijswetgeving. De Raad van State was van 
mening, dat er teveel nieuwe regels waren en dat het een hervorming betrof die de eilan-
den niet aan zouden kunnen. Dit standpunt heeft de Raad van State in een aantal (nadere 
adviezen) herhaald. Tijdens het interview met OCW in Den Haag gaven de gesprekspartners 
aan dat dit geluid in de adviezen is verdwenen en dat in de uitvoering inmiddels het tegen-
overgestelde is gebleken. 
 
Bij de beschrijving van de uitgangspunten van de WPO BES is voor de belangrijkste onder-
werpen aangegeven op welke punten de BES onderwijsregelgeving afwijkt ten opzichte van 
de Europees Nederlandse onderwijswetgeving. 
 
 Consultatie 
In de WPO BES en de bijbehorende parlementaire stukken is weinig informatie opgenomen 
over consultatie. Tijdens de behandeling van de WPO BES in de Eerste Kamer is wel aange-
geven dat er met de eilandbesturen en de schoolleiding en schoolbesturen is gesproken. 
Daarnaast is aangegeven dat er een onderwijsconferentie is georganiseerd. Op die confe-
rentie konden schoolleiders en en schoolbestuurders vanuit het gebied bij elkaar komen om 
te bespreken hoe de komende vijf jaar een behoorlijk kwaliteitsniveau kan worden behaald. 
Verder is aangegeven dat er ook mensen van OCW zijn afgevaardigd naar de eilanden om de 
lijnen tussen de eilanden en Den Haag zo kort mogelijk te houden en een goede communi-
catie te waarborgen.  
 
Volgens de gesprekspartners van het departement heeft er destijds uitgebreide consultatie 
plaatsgevonden. OCW heeft de eilanden bezocht en met schooldirecteuren en schoolbestu-
ren gesproken. Daarnaast heeft OCW ook presentaties gegeven over de onderwijsregelge-
ving die ging veranderen. In maart 2009 is er een BES-week georganiseerd. De opmerkingen 
die de gedeputeerden tijdens de BES-week hebben gemaakt zijn verwerkt en het totale pak-
ket is toen naar de bewindslieden gestuurd. Nadat de bewindslieden akkoord hadden gege-
ven is men bij OCW aan de slag gegaan. De gesprekspartners geven ook nog aan dat er re-
gelmatig een terugkoppeling van OCW naar Caribisch Nederland heeft plaatsgevonden. Het 
openbaar lichaam heeft toen kunnen aangeven wat zij van het pakket aan regelgeving von-
den. 
 
85
