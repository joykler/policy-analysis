EVALUATIE CARIBISCH NEDERLAND - WERKING VAN WETGEVING  
te houden. Het doorgeven van een adreswijziging is geen gewoonte voor de bevolking en 
straatnamen en huisnummers zijn niet algemeen gemeengoed op Saba en Sint Eustatius. De 
Belastingdienst geeft aan cursussen en hulp aan te bieden aan mensen die moeite hebben 
met het correct aanleveren van de administratie. Er wordt voorlichting gegeven door de 
Belastingdienst, door interviews op de radio en via samenwerking met ondernemersvereni-
gingen. De Belastingdienst heeft in 2014 aan 1.400 burgers hulp geboden bij het indienen 
van een aangifte.  
 
Terugvloeiing 
Met de komst van het nieuwe fiscale stelsel is afgesproken dat de meeropbrengsten door 
belastingheffing terug zouden vloeien naar de eilanden. In de praktijk vindt dit plaats door 
het vaststellen van terugvloeiingsregelingen, na overleggen tussen bestuurders op de eilan-
den, het ministerie van Financiën en consultatie bij de Belastingdienst. In 2011, 2012 en 
141
2013 zijn er terugvloeiingsregelingen getroffen.  
 
Verschillende geïnterviewden geven aan dat het verhogen van de belastingvrije som in de 
loon- en inkomstenbelasting voor de meeste bewoners van de eilanden geen effect heeft. 
Bij ondernemers en bestuurders op de eilanden is onduidelijk hoeveel belastinggeld er te-
ruggevloeid gaat worden en op welke manier de hoogte van dit bedrag wordt vastgesteld. 
Er is een gebrek aan transparantie over de hoogte van het bedrag dat terug zou keren naar 
de eilanden. Diverse gesprekspartners geven aan dat het bedrag dat naar de eilanden terug-
keert “niet in verhouding staat tot het extra bedrag dat met de belastingen wordt geïnd.”  
 
 Conclusie  
Het invoeren van het nieuwe fiscale stelsel heeft grote en ingrijpende veranderingen met 
zich mee gebracht voor de eilanden. Alle gesprekspartners, van zowel de eilanden, de Belas-
tingdienst als het ministerie van Financiën onderschrijven het feit dat er vrij plotseling en in 
een relatief korte tijd veel nieuwe fiscale regelgeving is doorgevoerd.  
 
In de aanloop naar de invoering van het nieuwe fiscale stelsel zijn er meer dan tien verschil-
lende overlegrondes geweest tussen het ministerie van Financiën en verschillende verte-
genwoordigers van de eilanden. Verschillende gesprekspartners van de eilanden geven aan 
dat er weinig van de consultatie terug te zien in de wetgeving.  
 
De invoering leidde tot initiële veranderingen: de belastingen worden, in tegenstelling tot 
voor de transitie, geïnd en consequent gehandhaafd. Dit leidde tot een nieuwe situatie voor 
ondernemers en bevolking. De Belastingdienst moest voor een goede handhaving de infor-
matie over vastgoed en personen (zoals het gebrekkig bijgehouden basisadministratie) ver-
zamelen en vastgoed taxeren. Dit heeft tijd gekost om op een voldoende niveau terecht te 
komen. Ondernemers op de eilanden moe(s)ten wennen aan de nieuwe administratieve 
verplichtingen.  
 
Grote inhoudelijke veranderingen betroffen het invoeren van de vastgoedbelasting en de 
Algemene bestedingsbelasting (ABB). Het invoeren van de vastgoedbelasting is door ver-
schillende ondernemers als onverhoeds aangemerkt. Het feit dat na de transitie niet de 
winst, maar het vastgoed werd belast zorgde ervoor dat ondernemers met financiële tegen-
vallers te kampen hadden. Daarnaast wordt de vastgoedbelasting ook over vastgoed van 
NGO’s en stichtingen geheven.  
                                                           
141
 Dit heeft plaatsgevonden via het wetsvoorstel overige fiscale maatregelen 2012, het Belastingplan 2013 en het Belasting-
plan 2014.  
70
