EVALUATIE CARIBISCH NEDERLAND - WERKING VAN WETGEVING  
Op de eilanden heerst de ervaring dat van de legislatieve terughoudendheid niet zoveel is 
terecht gekomen: geïnterviewden zowel van de eilandelijke overheid als uit de samenleving 
vinden dat er veel aanpassingen gedaan zijn en dat zij met veel nieuwe wetgeving gecon-
fronteerd zijn. De invoering van nieuwe wetgeving wordt ervaren als omvangrijk en op een 
aantal terreinen bovendien als ingrijpend (onderwijs, zorg, belastingen, regulering financiële 
markten). Met uitzondering van de domeinen onderwijs en zorg, waarover genuanceerd 
maar in algemene zin positief wordt gedacht, werden de wijzigingen door de geïnterview-
den veelal als een achteruitgang gewaardeerd. Ter illustratie verwezen zij dan bijvoorbeeld 
naar het belastingrecht (prijsopdrijving) en de Wet financiële markten (onmogelijkheid een 
hypotheek of andere lening te krijgen). 
Hoofdbevindingen onderzoekers  
Het uitgangspunt van legislatieve terughoudendheid is uit kwantitatief en ‘Haags’ oogpunt 
in het algemeen in acht genomen, al hebben de eilanden per saldo te maken met veel nieu-
we of gewijzigde regelgeving. Het loslaten van het uitgangspunt van legislatieve terughou-
dendheid op deelterreinen stoelt op een bewuste keuze. Dat in de perceptie op de eilanden 
van de legislatieve terughoudendheid niet zoveel is terecht gekomen, is begrijpelijk. In de 
eerste plaats is er als gezegd per saldo op de eilanden veel nieuwe of gewijzigde regelge-
ving. In de tweede plaats zijn juist op die terreinen uitzonderingen op het uitgangspunt van 
legislatieve terughoudendheid gemaakt, waar de nieuwe regelgeving het meest door de 
bewoners van de eilanden wordt gevoeld. Dit geldt bijvoorbeeld voor de Wet financiële 
markten BES en de belastingwetgeving. In de derde plaats is van belang dat ook waar het 
uitgangspunt van legislatieve terughoudendheid in acht is genomen de bewoners toch met 
(ingrijpende) veranderingen te maken hebben gekregen, echter niet op het niveau van de 
wetgeving, maar op dat van de uitvoering en handhaving van de (al geldende) wetgeving. Zo 
worden (al bestaande) belastingen geïnd waar dat voorheen niet gebeurde. In de vierde 
plaats is van belang dat ook ogenschijnlijk beleidsarme wijzigingen een grote impact kunnen 
hebben. Gedoeld wordt op bevoegdheidsverplaatsing van de eilanden naar ‘Den Haag’. Op 
dit laatste alsook op de uitvoering en handhaving wordt hieronder nog nader ingegaan. De 
onderzoekers hebben niet waargenomen dat genoemde aspecten tevoren duidelijk met de 
eilanden zijn besproken laat staan voldoende gedegen zijn doordracht. In elk geval constate-
ren zij teleurstellingen op de eilanden met betrekking tot de legislatieve terughoudendheid. 
Ook dit raakt aan het verwachtingenmanagement rond 10 oktober 2010.  
4.5  Differentiatie en harmonisatie  
4.5.1. Differentiatie ten opzichte van Europees Nederland  
In dit onderzoek zijn twee vormen van differentiatie in de wetgeving onderzocht:  
1) differentiatie tussen Caribisch Nederland en het Europese deel van Nederland; 
2) differentiatie tussen Bonaire, Sint Eustatius en Saba onderling. 
 
Bij beide vormen van differentiatie (naar plaats) speelt, in vergelijking met (differentiatie ten 
opzichte van) het verleden een rol in hoeverre het huidige op de eilanden geldende recht 
afwijkt van dat vroegere recht van de Nederlandse Antillen (differentiatie naar tijd). 
 
Per wet en per ministerie is blijkens de wetgevingsdocumenten veelal een afweging ge-
maakt of er differentiatie moest plaatsvinden of dat de wetgeving geharmoniseerd moest 
worden met die van Nederland.  
 
139
