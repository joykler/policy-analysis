EVALUATIE CARIBISCH NEDERLAND - WERKING VAN WETGEVING  
andere dat banken geen ruimte hebben om met dienstverlenende producten te komen die 
gericht zijn op specifieke doelgroepen zoals bijvoorbeeld het aanbieden van speciale kre-
diettermijnen voor specifieke doelgroepen.  
3.3.6. Conclusie  
De Wfm BES bestaat grotendeels uit elementen die een voortzetting zijn van Antilliaanse 
regelgeving, aangevuld met elementen die geïnspireerd zijn op de in het Europese deel van 
Nederland geldende Wet financieel toezicht. Met deze combinatie is beoogd een op de ei-
landen toegesneden eindmodel van financiële regelgeving en toezicht in te richten. De re-
gelgeving is zodanig ingericht dat rekening wordt gehouden met de regelgeving op Curaçao 
en Sint Maarten, waar de financiële sector een belangrijke pijler is van de economie en waar 
Bonaire, Sint Eustatius en Saba sterk van afhankelijk zijn. DNB en AFM hebben de rol van 
toezichthouder op de eilanden, waarbij er een sterke samenwerking met de Centrale Bank 
van Curaçao en Sint Maarten (CBCS) wordt nagestreefd.  
 
Een onderwerp dat in veel gesprekken op de eilanden aan de orde kwam, betreft het ver-
strekken van krediet. Op alle drie eilanden wordt aangegeven dat het moeilijk is om een 
lening te krijgen en dat dit doorwerkt in de economische ontwikkeling van de eilanden. De 
Wfm BES wordt door verschillende gesprekspartners (samen met de fiscale wetgeving) aan-
gewezen als boosdoener voor de geringe economische ontwikkeling van de eilanden en 
wordt gezien als obstakel voor vooruitgang. Dit kan overigens als een gevolg worden gezien 
van het doel van de kredietregulering in de Wfm BES, namelijk het tegengaan van overkredi-
tering van consumenten. 
3.4  Onderwijs  
3.4.1. Inleiding 
Bij dit thema staat de Wet op het primair onderwijs (hierna WPO) centraal. Daarnaast wordt 
in paragraaf 3.4.7 ingegaan op de ervaringen van gesprekspartners met onderwijs in alge-
mene zin. 
3.4.2. Totstandkoming 
 
 Redenen voor een nieuwe regeling 
Voor 10 oktober 2010 golden in Caribisch Nederland voor leerlingen van 4 tot 12 jaar de 
Landsverordeningen Kleuter- en Basisonderwijs en voor leerlingen van 12 jaar tot ongeveer 
18 jaar gold de Landsverordening Voortgezet Onderwijs. Vanaf 14 november 2008 is de 
Landsverordening funderend onderwijs van toepassing in Caribisch Nederland, met terug-
werkende kracht tot en met 1 augustus 2002. Deze landsverordening is voor een deel geba-
seerd op de Europees Nederlandse Wet op het primair onderwijs (hierna: de WPO). De 
landsverordening verschilt echter fundamenteel van de Europees Nederlandse systematiek 
waar het gaat om de onderwijskundige benadering. Op de Nederlandse Antillen werd bij-
voorbeeld gewerkt met een vergaande interpretatie van het concept van ‘ontwikkelingsge-
richt onderwijs’, waarbij het gebruik van (uniforme) lesmethoden is ontmoedigd. 
 
In oktober 2008 heeft de Nederlandse Inspectie van het Onderwijs (hierna: de inspectie) 
een onderzoek ingesteld naar de kwaliteit van het onderwijs op de eilanden die per 10 ok-
tober 2010 bijzondere gemeenten van Nederland zouden gaan worden: Bonaire, Sint Eusta-
tius en Saba. Uit het onderzoek bleek dat het met de kwaliteit van het onderwijs in Caribisch 
Nederland slecht gesteld was. Het leerstofaanbod en het onderwijsleerproces schoot vol-
83
