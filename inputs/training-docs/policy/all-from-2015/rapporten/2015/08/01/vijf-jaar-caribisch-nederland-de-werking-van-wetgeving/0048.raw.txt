EVALUATIE CARIBISCH NEDERLAND - WERKING VAN WETGEVING  
2.5.5. Legislatieve terughoudendheid  
Bij de wetten die inhoudelijk gewijzigd zijn, is onderzocht of ook aandacht is besteed aan 
het uitgangspunt van legislatieve terughoudendheid zoals hiervoor bedoeld en waarom in 
voorkomende gevallen van dat uitgangspunt wordt afgeweken. In zeventien wetten is gesp-
roken over legislatieve terughoudendheid. Zoals in paragraaf 2.5.3 is opgemerkt, is de moti-
vering bij de wijzigingen van de individuele wetten bij de wetspakketten als ABES per on-
derdeel summier.  
 
Door het niet uitgebreid motiveren van de aanpassingen in de wetgeving, is het moeilijk te 
achterhalen op welke punten en om welke redenen terughoudendheid is betracht bij het 
invoeren van nieuwe regelgeving. Dat weinig gesproken wordt over legislatieve terughou-
dendheid bij de individuele wetswijzigingen wil niet zeggen dat de wetgever dit uitgangs-
punt niet in acht neemt. Elk ministerie noemt het punt van legislatieve terughoudendheid in 
algemene zin in de toelichting bij de wetswijzigingen.  
 
In de memorie van toelichting bij specifieke BES-wetten is in het algemeen vele malen uit-
gebreider gesproken over legislatieve terughoudendheid dan bij de algemene BES-
wetgeving. Bij de Wet elektriciteit en drinkwater BES is in de toelichting het uitgangspunt 
van legislatieve terughoudendheid genoemd. Er wordt door de wetgever gesteld dat het 
uitgangspunt van legislatieve terughoudendheid niet inhoudt dat er nooit nieuwe regelge-
ving kan worden ingevoerd, en dat het invoeren van nieuwe regelgeving noodzakelijk is, 
omdat de op dat moment geldende regelgeving de kwaliteit en levering van water en elek-
triciteit niet kan garanderen en dat de uitvoering en het toezicht ontoereikend is. Dergelijke 
redeneringen keren vaker terug; wetgeving is ‘in ontwikkeling’ of er is een situatie waar het 
‘wenselijk is dat nieuwe regelgeving wordt ingevoerd’.  
2.5.6. Consultatie 
Er is onderzocht in hoeverre in de memorie van toelichting of in de andere parlementaire 
stukken vermeld is of vertegenwoordigers van de eilanden zijn geconsulteerd tijdens het 
wetgevingsproces. In 50 wetten is in de memorie van toelichting of de andere parlementaire 
stukken vermeld dat er vertegenwoordigers van de eilanden zijn geconsulteerd. In de tabel-
len hieronder is te zien op welke wijze de consultatie plaatsvond, wanneer vertegenwoordi-
gers van de eilanden zijn geconsulteerd is aangegeven wie deze vertegenwoordigers waren, 
hoe en wanneer de consultatie plaatsvond en of de consultatie invloed had op de regelge-
ving. De aantallen in de tabellen tellen niet op tot 50, omdat er meerdere opties mogelijk 
zijn per wet. Er kan bijvoorbeeld voor één wet met zowel vertegenwoordigers gesproken 
van de overheid als met ondernemers gesproken zijn. 
 
 
 
 
 
 
44
