EVALUATIE CARIBISCH NEDERLAND - WERKING VAN WETGEVING  
rechtspraak is middels de IBES omgezet in de WarBES. De WarBES is vervolgens door middel 
van de ABES I en de Aanpassingsregeling BES-wetten aangepast. In de parlementaire stuk-
ken bij deze wetten wordt niet gesproken over de betrokkenheid van de eilanden bij de 
totstandkoming van deze algemene wetten of de WarBES. Het is derhalve onduidelijk of er 
ten aanzien van de WarBES consultatie heeft plaatsgevonden.  
  
 Inhoud van de WarBES 
Bestuursorganen op Bonaire, Sint Eustatius, Saba of in het Europese deel van Nederland 
kunnen besluiten nemen die de inwoners van de eilanden raken. De WarBES biedt voor het 
Caribische deel van Nederland rechtsbescherming en dus de mogelijkheid om tegen derge-
262
lijke besluiten op te komen. Hieronder worden de in het algemeen te volgen procedures 
263
beschreven.  
  
Beroep bij het Gerecht in eerste aanleg  
Op grond van de WarBES kunnen belanghebbenden tegen een beschikking van een be-
stuursorgaan binnen zes weken beroep instellen bij het Gerecht in eerste aanleg van Bonai-
264
re, Sint Eustatius en Saba (hierna: het Gerecht). Het Gerecht doet in beginsel schriftelijk 
265
uitspraak, tenzij ter zitting mondeling uitspraak is gedaan. Blijkens het jaarverslag van het 
Gemeenschappelijk Hof over 2014 kwamen er in 2014 bij het Gerecht in eerste aanleg van 
266 267
de BES in totaal 47 “Lar-zaken” binnen; in 2013 ging het om 39 “Lar-zaken”. Tijdens 
interviews werd opgemerkt dat op de eilanden op een andere manier dan in het Europese 
deel van Nederland wordt omgegaan met conflicten. Dit kwam vooral naar voren in op Sint 
Eustatius en Saba gehouden interviews. Daar werd benadrukt dat men probeert geschillen 
vooral op een informele manier op te lossen (waarbij een enkele keer ook de eilandraad 
wordt betrokken). 
 
Facultatieve bezwaarfase 
Een belangrijk verschil tussen de WarBES en de Awb is dat op de Bonaire, Sint Eustatius en 
Saba geen verplichte bezwaarschriftprocedure is voorgeschreven: de WarBES bevat slechts 
268
een facultatieve bezwaarfase. Belanghebbenden zijn zelf bevoegd om een bezwaarschrift 
in te dienen bij het bestuursorgaan dat de bestreden beschikking heeft genomen. Indien 
een belanghebbende van deze mogelijkheid gebruik maakt, kan hij pas beroep bij het Ge-
recht instellen als het bestuursorgaan op het bezwaarschrift heeft beslist (of als het be-
stuursorgaan niet tijdig, dat wil zeggen binnen vier maanden, eenmaal te verlengen met 
                                                           
262
 Het gaat daarbij specifiek om beschikkingen in de zin van de WarBES. Onder een beschikking dient volgens artikel 3 van de 
WarBES een schriftelijk besluit van een bestuursorgaan inhoudende een publiekrechtelijke rechtshandeling die niet van 
algemene strekking is te worden verstaan.  
263
 De WarBES bevat ook nog een aantal bijzondere procedures zoals de mogelijkheid tot vereenvoudigde behandeling, verzet, 
de behandeling van spoedeisende aangelegenheden, schorsing, voorlopige voorziening, onmiddellijke uitspraak in de 
hoofdzaak herziening bij een onherroepelijke uitspraak het geven van een voorziening bij het niet gevolg geven aan een 
uitspraak. Zie de artikelen 79 tot en met 99 van de WarBES.  
264
 Zie voor het begrip bestuursorgaan artikel 2 van de WarBES en voor de termijn voor het indienen van een beroepschrift 
artikel 16 van de WarBES. 
265
 Zie de artikelen 49 en 52 van de WarBES. De uitspraak van het Gerecht strekt tot onbevoegdverklaring van het Gerecht, 
niet-ontvankelijkverklaring van het beroep, ongegrondverklaring of gegrondverklaring van het beroep. Een gegrondverklaring 
leidt, net als in het Europese deel van Nederland, tot het geheel of ten dele vernietigen van de bestreden beschikking. Het 
Gerecht kan bepalen dat de rechtsgevolgen van de vernietigde beslissing geheel of gedeeltelijk in stand blijven, het 
bestuursorgaan opdragen om een nieuwe beslissing te nemen of de zaak zelf afdoen. Zie hiervoor artikel 50 van de WarBES. 
266
 Gemeenschappelijk Hof van Justitie, Jaarverslag 2014, p. 56. Voor Bonaire is een aantal uitspraken gedaan over de bouw 
van een horecapier in het Bonaire Marine Park; zie GEA Bonaire, Sint Eustatius en Saba 10 juni 2014, ECLI:NL:OGEABES:2014:2-
5. Een andere Bonairiaanse zaak betreft de vraag of het ouderdomspensioen in het Caribische deel van Nederland gelet op de 
hoogte van het pensioen in het Europese deel in strijd is met het gelijkheidsbeginsel; zie GEA Bonaire, Sint Eustatius en Saba 12 
maart 2014, ECLI:NL:OGEABES:2014:1. 
267
 Gemeenschappelijk Hof van Justitie, Jaarverslag 2013, p. 26. 
268
 Zie artikel 55 e.v. van de WarBES.  
125
