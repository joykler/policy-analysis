EVALUATIE CARIBISCH NEDERLAND - WERKING VAN WETGEVING  
Bijlage II: analysekader 
I. Bronnen 
Het onderzoek verschaft een overzicht van de per respectievelijk na 10 oktober 2010 op 
Bonaire, Sint Eustatius en Saba ingevoerde Nederlandse wetgeving en van de (kenbare) 
redenen die aan (de invoering van) deze wetgeving ten grondslag liggen. Vervolgens dienen 
deze onderzoeksresultaten te worden beoordeeld. Daarvoor is een normatief kader nodig. 
De bouwstenen voor dit kader zijn te ontlenen aan het Statuut voor het Koninkrijk der Ne-
derlanden, de Grondwet van het land Nederland, beginselen van de gedecentraliseerde 
eenheidsstaat, de bij de ontbinding van de Nederlandse Antillen gemaakte afspraken over 
behoud van oude en invoering van nieuwe wetgeving op Bonaire, Sint Eustatius en Saba, 
287
alsmede aan wetgeving te stellen algemene kwaliteitseisen. 
II. Gelijke behandeling en non-discriminatie 
Uit het Statuut en de Grondwet komen eisen van gelijke behandeling en het daaraan ver-
wante discriminatieverbod als fundamentele beginselen naar voren. 
 
Artikel 1 Statuut 
1. Het Koninkrijk omvat de landen Nederland, Aruba, Curaçao en Sint Maarten. 
2. Bonaire, Sint Eustatius en Saba maken elk deel uit van het staatsbestel van Nederland. 
Voor deze eilanden kunnen regels worden gesteld en andere specifieke maatregelen worden 
getroffen met het oog op de economische en sociale omstandigheden, de grote afstand tot 
het Europese deel van Nederland, hun insulaire karakter, kleine oppervlakte en bevolkings-
omvang, geografische omstandigheden, het klimaat en andere factoren waardoor deze ei-
landen zich wezenlijk onderscheiden van het Europese deel van Nederland. 
 
Artikel 1 Grondwet 
Allen die zich in Nederland bevinden, worden in gelijke gevallen gelijk behandeld. Discrimi-
natie wegens godsdienst, levensovertuiging, politieke gezindheid, ras, geslacht of op welke 
grond dan ook, is niet toegestaan. 
 
Het tweede lid van artikel 1 Statuut maakt duidelijk dat op bepaalde gronden voor Bonaire, 
Sint Eustatius en Saba maatregelen kunnen worden getroffen waarmee wordt afgeweken 
van het recht van het in Europa gelegen deel van Nederland. Dit doet denken aan de in arti-
288
kel 349 Verdrag betreffende de werking van de Europese Unie neergelegde criteria voor 
                                                           
287
 Zie de algemene startnotitie van de opdrachtgever Onderzoeksopzet en Evaluatiecriteria Evaluatie uitwerking nieuwe 
staatkundige structuur Caribisch Nederland, Den Haag 2014, en het Advies van de Raad van State inzake de evaluatie van de 
staatkundige structuur van Bonaire, Sint Eustatius en Saba, No. W04.13.0319/I/Vo/B, ’s-Gravenhage, 4 november 2014, bijlage 
bij Kamerstukken II 2013/14, 33750-IV, nr. 27. 
288
 De betrokken passage van artikel 349 van het werkingsverdrag luidt: ‘Gezien de structurele economische en sociale situatie 
van Guadeloupe, Frans Guyana, Martinique, Mayotte, Réunion, Saint Martin, de Azoren, Madeira en de Canarische Eilanden, 
die wordt bemoeilijkt door de grote afstand, het insulaire karakter, de kleine oppervlakte, een moeilijk reliëf en klimaat en de 
economische afhankelijkheid van enkele producten, welke factoren door hun blijvende en cumulatieve karakter de 
ontwikkeling van deze gebieden ernstig schaden, neemt de Raad op voorstel van de Commissie en na raadpleging van het 
Europees Parlement speciﬁeke maatregelen aan die er met name op gericht zijn de voorwaarden voor de toepassing van de 
Verdragen, met inbegrip van gemeenschappelijk beleid, op deze gebieden vast te stellen.’ 
156
