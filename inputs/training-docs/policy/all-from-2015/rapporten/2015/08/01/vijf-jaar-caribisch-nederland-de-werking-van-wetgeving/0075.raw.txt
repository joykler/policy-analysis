EVALUATIE CARIBISCH NEDERLAND - WERKING VAN WETGEVING  
Andere grote wijzigingen die met het invoeren van het nieuwe fiscale stelsel heeft plaatsge-
vonden zijn het vervangen van de omzetbelasting door de Algemene bestedingsbelasting en 
het invoeren van een vlaktaks op inkomen en loon. Een belangrijk doel hiervan was een 
vereenvoudiging van deze belastingen.  
 
De belastingdruk wordt op de eilanden als hoog ervaren. De invoering van de ABB en de 
vastgoedbelasting wakkert het gevoel aan dat de belastingen sinds de transitie hoger zijn 
geworden. Op Saba en Sint Eustatius wordt op een aantal producten (die niet vrijgesteld zijn 
van ABB) dubbele heffing geheven. Goederen die via Sint Maarten de eilanden bereiken 
(hetgeen bijna altijd het geval is), worden als eerste belast op Sint Maarten zelf (middels de 
turnovertax) en vervolgens, middels de ABB, nog een keer op Saba en Sint Eustatius. Deze 
situatie draagt bij aan de hoge prijzen.  
 
In hoeverre de verschillende belastingen en regelingen bijdragen aan de zwakke economi-
sche situatie en ontwikkeling van de eilanden is niet het primaire doel geweest van deze 
casestudy en is daarmee ook niet onderzocht. Wat wel gesignaleerd is, is dat de combinatie 
van wetgeving op verschillende terreinen voor (bepaalde groepen van) de bevolking onge-
lukkig kan uitpakken. Over het algemeen wordt gewezen op een lage levensstandaard van 
een deel van de bevolking op de eilanden. Dit wordt mede veroorzaakt door de hoge prijzen 
op de eilanden, die mede worden toegeschreven aan de inrichting van het fiscale stelsel. Tel 
daarbij de kosten voor bijzondere gezondheidszorg en de onmogelijkheid om een hypo-
theek te krijgen op, en mensen in de onderstand of met een klein pensioen kunnen moeilijk 
het hoofd boven water houden. Aan de onderlinge relatie van wetten en dergelijke cumula-
tieve effecten is bij de inrichting van de wetgeving nauwelijks aandacht besteed, aldus ge√Øn-
terviewden.  
3.3.3. Prijzenwet BES 
 
 Inleiding 
Op grond van de Prijzenwet BES beschikken de Bestuurscolleges in Caribisch Nederland (en 
beschikten zij reeds voorafgaand aan de staatkundige wijzigingen) over een bevoegdheid 
om de prijzen van bepaalde goederen en diensten te reguleren door de vaststelling van 
maximale prijzen en om invloed te hebben op de manier waarop prijzen tot stand komen 
indien goederen of diensten worden aangeboden tegen zodanige prijzen, dat het vragen 
daarvan naar oordeel van het Bestuurscollege in strijd is met of dreigt te geschieden in strijd 
met het algemeen belang. In Europees Nederland bestaat ook een prijsreguleringsbevoegd-
heid maar die is beperkt tot noodsituaties.  
 
 Totstandkoming 
 
Legislatieve terughoudendheid 
De Prijzenverordening 1961, een landverordening, is omgezet naar de Prijzenwet BES. De 
Prijzenwet BES, die is aangepast in ABES I, kent ten opzichte van zijn voorganger een be-
perkt aantal aanpassingen. Deze aanpassingen hebben onder meer betrekking op personen 
die onderzoeksbevoegdheden uitoefenen. Ze moeten na de invoering van de Prijzenwet BES 
een legitimatiebewijs bij zich dragen dat door het Bestuurscollege voor dat doel is uitgege-
ven.  
 
Differentiatie 
De Prijzenwet BES is integraal van toepassing op de eilanden. Op basis van de Prijzenwet 
BES heeft elk van de Bestuurscolleges de bevoegdheid om voor goederen en diensten 
71
