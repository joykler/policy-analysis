EVALUATIE CARIBISCH NEDERLAND - WERKING VAN WETGEVING  
waarvan zij deel uitmaken plaatsgevonden; zij behoren nu tot een gedecentraliseerde een-
heidsstaat, waarbij op landsniveau wordt bepaald wat de landstaken zijn, in plaats van de 
federale structuur met een limitatief takenpakket voor het land. Dat de Caribische eilanden 
de status van openbaar lichaam hebben zonder een gemeente te zijn, maakt dit niet wezen-
lijk anders. 
 
Twee rechtsstelsels 
De drie eilanden hebben een aparte status binnen het land Nederland, waarbij niet alle re-
gelgeving op dit deel van Nederland van toepassing is. Door deze regelgeving bestaan sinds 
de transitie twee verschillende rechtsstelsels binnen Nederland: Europees Nederland en 
Caribisch Nederland. Dit heeft zijn weerslag op de ambtelijke apparaten van zowel Europees 
Nederland als Caribisch Nederland. Bij alle toekomstige nieuwe wetgeving en bij alle wetge-
ving die wordt gewijzigd moet worden nagedacht of deze wetgeving ook van toepassing kan 
zijn in Caribisch Nederland of dat er afwijkende regelingen (maatwerk) voor de eilanden 
moeten worden ingevoerd. Vervolgens moet bij alle wetgeving die relevant kan zijn voor 
Caribisch Nederland, consultatie plaatsvinden bij de openbare lichamen. 
 
Wetgevingsproces 
Met de transitie zijn Bonaire, Sint Eustatius en Saba openbare lichamen geworden binnen 
het Nederlandse staatsbestel. Als gevolg hiervan was de Nederlands Antilliaanse regelgeving 
die op Bonaire, Sint Eustatius en Saba gold, niet zomaar toepasbaar binnen het Nederlandse 
rechtssysteem en de nieuwe staatsrechtelijke verhoudingen. De bestaande regelgeving 
diende omgevormd te worden tot Nederlandse wetgeving en waar nodig te worden aange-
past. Daarnaast is ook Europees Nederlandse wetgeving van toepassing verklaard op de 
eilanden en is er voor de eilanden specifieke wetgeving opgesteld. 
 
De volgende wetgevingsactiviteiten hebben plaatsgevonden: 
1. Omvorming van Nederlands Antilliaanse regelgeving tot Nederlands wetgeving  
 Omvormen van landsverordeningen naar wetten in formele zin (tenzij het onder-
werp zich meer leende voor een amvb). 
 Omvormen van landsbesluiten naar amvb’s (tenzij het onderwerp zich meer leende 
voor een wet). 
 Het was aan de openbare lichamen zelf om te bepalen welke eilandsverordeningen 
blijven gelden (uitzondering mogelijk wanneer opgenomen in de Invoeringswet 
BES). 
2. Aanpassing van tot Nederlandse wetgeving omgevormde Antilliaanse regelgeving 
 Een aanzienlijk deel van de Nederlands Antilliaanse regelgeving kon niet zonder 
aanpassingen worden overgenomen.  
 In sommige gevallen was Antilliaanse regelgeving in strijd met andere (soms Euro-
pees Nederlandse) regelgeving.  
 Daarnaast was regelmatig een inhoudelijke wijziging op een aantal punten in ver-
band met beleidsmatige overwegingen wenselijk. 
3. Van toepassing verklaren van Europees Nederlandse regelgeving 
 De Europees Nederlandse wetgeving is slechts (geheel of gedeeltelijk) van toepas-
sing op de eilanden indien dit in de desbetreffende wet uitdrukkelijk is bepaald of 
daaruit onmiskenbaar volgt.  
 Als redenen voor het van toepassing verklaren van Europees Nederlandse wetge-
ving kan gedacht worden aan het geheel ontbreken van regelgeving over een be-
paald onderwerp op de eilanden of omdat op het desbetreffende onderwerp har-
monisatie plaats diende te vinden. 
4
