EVALUATIE CARIBISCH NEDERLAND - WERKING VAN WETGEVING  
De Veiligheidswet BES is uitgewerkt in verschillende amvb’s en ministeriële regelingen. Deze 
uitwerking is volgens de parlementaire stukken uitvoerig met de Bestuurscolleges van de 
eilanden besproken. Een voorbeeld daarvan is het ontwerpbesluit rampenbestrijding en 
203
crisisbeheersing BES. 
3.6.4. Inhoud van de regelgeving (hoofdstuk 4 Veiligheidswet BES)  
Eén van de belangrijkste gevolgen van de Veiligheidswet BES voor de eilandgebieden is dat 
zij hun planstructuur moeten aanpassen. De wet voorziet in drie algemene planfiguren: het 
beleidsplan (mede gebaseerd op een door het bestuur vastgesteld risicoprofiel), het ram-
204
pen- en crisisplan en het beheersplan politiekorps en brandweerkorps. Elk Bestuurscolle-
ge heeft nu zijn eigen planverplichtingen. Daarnaast kan de Rijksvertegenwoordiger een 
205
coördinatieplan opstellen. 
 
Het Bestuurscollege is belast met de organisatie van de rampenbestrijding en crisisbeheer-
sing, met de organisatie van geneeskundige hulpverlening en met de brandweerzorg. Het 
stelt zowel het beleidsplan (eens per vier jaar) als het rampen- en crisisplan vast.  
 
Verder draagt het Bestuurscollege er onder meer zorg voor dat de bij de rampenbestrijding 
en crisisbeheersing betrokken partijen en de bevolking informatie wordt verschaft over 
rampen en crises die het openbaar lichaam kunnen treffen en over de maatregelen die zijn 
206
getroffen ter voorkoming en bestrijding of beheersing daarvan. In het geval van bovenei-
landelijke rampen en/of crisis, of van ernstige vrees voor het ontstaan daarvan kan de Rijks-
vertegenwoordiger de gezaghebber aanwijzingen kan geven over het te voeren beleid inza-
ke de rampenbestrijding en crisisbeheersing. Daarmee is een rechtstreekse aanwijzings-
bevoegdheid van het Rijk voorgesteld, waarmee bij rampen en crisis van boveneilandelijke 
betekenis het door de openbare lichamen gevoerde beleid gestuurd kan worden. De Rijks-
vertegenwoordiger stelt een coördinatieplan op, na overleg met de gezaghebbers van de 
207
drie eilanden. Ook is de Rijksvertegenwoordiger bevoegd om aanwijzingen te geven aan 
208
de gezaghebbers van de betrokken eilanden. 
3.6.5.  Uitvoerbaarheid 
Bij de parlementaire behandeling werden over de uitvoerbaarheid van hoofdstuk 4 van de 
Veiligheidswet BES diverse vragen gesteld. Kamerleden waren bezorgd dat de planverplich-
tingen zouden leiden tot bestuurlijke drukte, dat de regels niet uitvoerbaar zouden zijn en 
dat oefenen met rampenbestrijding nog niet aan de orde is op de eilanden. Men was be-
zorgd dat de Veiligheidswet BES een papieren werkelijkheid zou worden, en dat in de prak-
209
tijk de oude situatie gehandhaafd bleef. Ook de Raad van State heeft kanttekeningen 
geplaatst bij de planverplichtingen omdat deze een grote bestuurlijke last inhouden. Desal-
210
niettemin zijn de planverplichtingen gehandhaafd in het wetsvoorstel.  
 
Tijdens de gesprekken op de eilanden is de veelheid aan plannen die geschreven moeten 
worden ter sprake gekomen. Op Bonaire staan de gesprekspartners niet afwijzend tegen-
over de hoeveelheid plannen; op een enkeling na ervaart iedereen de plannen als nuttig en 
                                                           
203
 Kamerstukken I 2009-2010, 32 207, nr. C (Nota n.a.v. het verslag), p. 2-3.  
204
 Artikel 42-45 Veiligheidswet BES. Het beheerplan politie en brandweer wordt niet door de eilanden zelf vastgesteld, maar 
door de korpschef (artikel 23).  
205
 Artikel 47 Veiligheidswet BES.  
206
 Kamerstukken II 2009-2010, 32 207, nr. 3, p. 11.  
207
 Artikel 47 Veiligheidswet BES.  
208
 Artikel 59 Veiligheidswet BES.  
209
 Handelingen II 2009-2010, 83, p. 7022-7023. 
210
 Kamerstukken II 2009-2010, 32 207, nr. 4, p. 6-7.  
105
