EVALUATIE CARIBISCH NEDERLAND - WERKING VAN WETGEVING  
27
tieve terughoudendheid van vijf jaar in acht wordt genomen.” 
Dat terughoudendheid zou worden betracht met het invoeren van Nederlandse wetgeving 
betekent niet dat alle Nederlands Antilliaanse regelgeving moet worden behouden. Er kun-
nen namelijk in bijzondere gevallen redenen zijn voor het niet overnemen van Nederlands 
Antilliaanse wetgeving. Gedacht kan worden aan juridische bezwaren, zoals strijd met de 
Grondwet, of beleidsmatige overwegingen. De inhoud van de Verordening van den 22sten 
Juni 1933, houdende bepalingen omtrent drukwerken, is bijvoorbeeld niet overgenomen 
vanwege strijd met de vrijheid van meningsuiting zoals vervat in het eerste lid van artikel 7 
van de Grondwet.  
 
De situatie dat er voor de transitie op een bepaald beleidsterrein Antilliaanse regelgeving 
bestaat, maar deze regelgeving inadequaat is en niet eenvoudig kan worden aangepast, is 
een beleidsmatige overweging om deze Antilliaanse regelgeving niet te behouden. Een 
voorbeeld hiervan is de Belastingwet BES, die de bestaande belastinglandsverordeningen 
28
vervangt.  
 
Legislatieve terughoudendheid betekent niet dat na 10 oktober 2010 in het geheel geen 
nieuwe wetgeving voor de openbare lichamen tot stand kan worden gebracht. Er zal echter 
alleen nieuwe Nederlandse wetgeving op Bonaire, Sint Eustatius en Saba worden ingevoerd 
als daar een duidelijke noodzaak toe is: 
“Dat is bijvoorbeeld het geval als een omissie hersteld moet worden, of wanneer 
een verdrag moet worden geïmplementeerd. Ook de ontwikkelingen in de landen 
Curaçao en Sint Maarten kunnen – met het oog op concordantie van regelgeving – 
aanleiding vormen om toch tot (ingrijpende) wijziging van de BES-wetgeving over 
te gaan. Hetzelfde geldt voor ontwikkelingen op de BES-eilanden of in Neder-
29
land.” 
De nieuwe staatkundige positie van de drie eilanden binnen het land Nederland zou ertoe 
kunnen leiden dat de bestaande regelgeving op de eilanden geheel in overeenstemming 
wordt gebracht met de Europees Nederlandse regelgeving. Gesteld zou kunnen worden dat 
een land met uiteenlopende regelgeving op dezelfde terreinen onwenselijk is en dat har-
monisatie voor de hand ligt indien Bonaire, Sint Eustatius en Saba verder integreren in het 
Nederlandse rechtsbestel. Dat was ook de afspraak tijdens de miniconferentie van 2006; de 
oude Nederlandse wetgeving zou geleidelijk worden vervangen door de Nederlandse wet-
geving. Echter, het één-op-één invoeren van Europees Nederlandse wetgeving kan onbe-
doelde negatieve gevolgen hebben. Wetgeving kan bijvoorbeeld te veelomvattend of te 
complex zijn voor de eilanden. Daarnaast kan de uitvoering van de wetgeving het bestuur en 
de uitvoeringsorganisaties te zwaar belasten.  
 
De gemaakte afspraken betekenen dus ook niet dat in het geheel geen harmonisatie kan 
plaatsvinden. Harmonisatie kan bijvoorbeeld plaatsvinden door de Nederlands Antilliaanse 
wetgeving als uitgangspunt te nemen en op bepaalde punten te moderniseren of door een 
aantal bepalingen uit de Europees Nederlandse wetgeving op te nemen. Volledige harmoni-
                                                           
27
 Zie Kamerstukken I 2009/10, 31 954, C, p. 4 en Handelingen I 2009/10, nr. 28 , p. 1162 e.v. 
28
 Zie Kamerstukken II 2008/09, 31 957 , nr. 3 (MvT IBES), p. 3. 
29
 Kamerstukken II 2009/10, 31 954, nr. 7, p. 12. 
25
