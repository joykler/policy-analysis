EVALUATIE CARIBISCH NEDERLAND - WERKING VAN WETGEVING  
3.5.3. Verblijfsrechtelijke wetgeving 
 
 Inleiding  
In deze paragraaf staat de verblijfsrechtelijke wetgeving van Caribisch Nederland centraal. 
Het gaat daarbij om de Wet toelating en uitzetting BES (WTU-BES) en de Wet Arbeid 
Vreemdelingen BES (WavBES). Achtereenvolgens komen de totstandkoming, de consultatie, 
de inhoud van de wet, de uitvoerbaarheid en de handhaafbaarheid aan de orde. Er wordt 
afgesloten met een korte conclusie. 
 
 Totstandkoming  
 
WTU-BES 
Op het terrein van het vreemdelingenrecht hanteert het ministerie van Veiligheid en Justitie 
het uitgangspunt dat het te voeren toelatingsbeleid eenvoudig en met name praktisch moet 
blijven. Vanuit dit uitgangspunt is besloten de Vreemdelingenwet 2000 (Vw 2000) met bij-
behorende lagere regelgeving niet van toepassing te laten zijn op de openbare lichamen, 
omdat deze regelgeving te veelomvattend en complex zou zijn. Een andere reden om niet 
aan te sluiten bij de Vw 2000 is dat ten tijde van de transitie de in Europees Nederland uit-
eindelijk op 1 juli 2013 in werking getreden Wet modern migratiebeleid in voorbereiding 
181
was. Deze wet zou ook consequenties hebben voor Caribisch Nederland indien de Euro-
pees Nederlandse vreemdelingenwetgeving zou gelden voor de openbare lichamen. 
 
De wetgever heeft er daarom voor gekozen om de Nederlands Antilliaanse wetgeving te 
handhaven. Aangesloten wordt bij de Landsverordening toelating en uitzetting en het bijbe-
horende Toelatingsbesluit. Deze Landsverordening is door middel van de IBES grotendeels 
beleidsarm omgezet in de Wet toelating en uitzetting BES (WTU-BES) waarbij op onderdelen 
182
is aangesloten bij de Aanpassingsregeling BES , omdat er enkele fouten in de formulering 
183
bestonden waardoor de wet niet naar behoren functioneerde. Daarnaast is het Neder-
lands Antilliaanse Toelatingsbesluit met de IBES omgezet in het Besluit toelating en uitzet-
ting BES. Ten slotte heeft de IND per 10 oktober 2010 een circulaire Toelating en uitzetting 
184
BES gepubliceerd. 
 
185
De WTU-BES is door middel van de Wijzigingswet WTU-BES op onderdelen aangepast aan 
de Vw 2000. Het gaat om beleidsmatige inhoudelijke aanpassingen waarvan het ministerie 
het niet wenselijk achtte om de invoering uit te stellen en waarbij de wet alvast in overeen-
stemming is gebracht met de Vw 2000. Daarmee is het uitgangspunt dat de Nederlands 
Antilliaanse wetgeving gehandhaafd blijft slechts beperkt doorgevoerd.  
 
WavBES 
De Nederlands Antilliaanse landsverordening Arbeid en vreemdelingen is met de IBES om-
gezet in de Wet Arbeid Vreemdelingen BES. In ABES I is deze wet op een aantal technische 
en inhoudelijke punten gewijzigd. De belangrijkste inhoudelijke punten zijn de positionering 
van uitvoering en toezicht, bevordering van arbeidsmobiliteit tussen de Antilliaanse eilan-
186
den en het heffen van leges. 
 
                                                           
181
 Kamerstukken II 2009-2010, 32 282, nr. 3 (MvT), p. 1.  
182
 De aanpassingsregeling is een amvb behorende bij de Aanpassingswetten (ABES I t/m III).  
183
 Kamerstukken II 2009-2010, 32 282, nr. 3 (MvT), p. 1.  
184
 Stcrt. 2010, 15190.  
185
 Stb. 2010, 364.  
186
 Kamerstukken II 2008-2009, 31 959, nr. 3 (MvT ABES), p. 125-126.  
97
