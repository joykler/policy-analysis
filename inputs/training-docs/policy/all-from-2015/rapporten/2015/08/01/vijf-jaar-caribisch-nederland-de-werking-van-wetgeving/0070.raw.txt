EVALUATIE CARIBISCH NEDERLAND - WERKING VAN WETGEVING  
prijzen te verhogen. Daarnaast werden de (nieuwe) belastingen, in tegenstelling tot voor de 
transitie, sinds 1 januari 2011 zonder uitzondering en consequent door de Belastingdienst 
geïnd. Zo zorgde het heffen van accijnzen op Bonaire volgens een gesprekspartner voor een 
stijging van de benzineprijs van 0,30 USD. Verschillende gesprekspartners geven aan dat 
deze ontwikkelingen voor veel weerstand onder de bevolking en lokale bedrijven hebben 
gezorgd. Diverse partijen menen dat de transitie een negatief economisch effect heeft ge-
had op de bevolking, waarbij de belastingwetgeving wordt aangewezen als boosdoener.  
 
 Uitvoerbaarheid en handhaafbaarheid  
 
Uitvoering en handhaving door de Belastingdienst 
De uitvoering van het fiscale stelsel werkt volgens veel gesprekspartners beter dan voor de 
transitie. Waar de handhaving voor de transitie kon leiden tot inconsistentie en willekeur is 
er nu sprake van uniformiteit, gelijkheid en een consequentie uitvoering. Het nieuwe stelsel 
is beter te overzien dan het voorheen geldende stelsel en goed te handhaven. Het afschaf-
fen van de winstbelasting en het introduceren van de vastgoedbelasting heeft voor betere 
handhavingsmogelijkheden gezorgd. Er is sterk ingezet op een goed functionerende Belas-
tingdienst op de eilanden en de organisatie en uitvoering zijn goed op orde gebracht. On-
dernemers stellen dat de Belastingdienst beter functioneert (ook al is dat niet altijd in hun 
voordeel).  
 
Zoals gezegd was de inning van de verschillende belastingsoorten voor de transitie in de 
praktijk niet op orde. Er werden regelingen getroffen en belastingen die op papier beston-
den werden in werkelijkheid niet geïnd. Het feit dat na dit de transitie wel het geval is, 
wordt op de eilanden terdege gevoeld. Zozeer zelfs dat de stijging van de prijzen wordt toe-
geschreven aan de belastingen. De belastingen zelf zijn met de transitie echter niet hoger 
geworden; de totale belastingdruk die voortkomt uit de nieuwe wetgeving is lager dan die 
van de wetgeving voor de transitie. Het is niet onwaarschijnlijk dat de ervaren verhoging van 
de belastingen wordt veroorzaakt door de consequente handhaving. 
 
Veel gesprekspartners vertellen dat de consequente inning van belastingen door de Belas-
tingdienst door belastingplichtigen als rigide wordt ervaren. Op Bonaire wordt aangegeven 
dat er geen rekening wordt gehouden met betalingsproblemen. De betalingsregelingen die 
worden aangeboden zouden niet door de belastingplichtigen kunnen worden opgebracht, 
wat tot problemen bij bedrijven leidt. Ook is er veel commentaar op de opstelling van de 
Belastingdienst, die star zou zijn. Zo kan een muziekfestival op Bonaire zijn betalingsver-
plichtingen bijvoorbeeld niet nakomen omdat er met terugwerkende kracht een aanslag 
werd opgelegd, met als gevolg dat het festival dit jaar niet wordt georganiseerd. In verband 
met deze belastingheffing liggen meer evenementen stil. Volgens gesprekspartners valt 
hierover niet te praten met de Belastingdienst.  
 
Op de bovenwindse eilanden wordt de rigide handhaving ook genoemd. Voor de transitie 
kon er door potentiële investeerders onderhandeld worden over de belastingen, maar nu 
niet meer. Gesprekspartners op Saba geven aan dat de belastingheffing ervoor gezorgd 
heeft dat bedrijven het toch al dure eiland verlaten en dat de belastingen potentiële inves-
teerders heeft doen afhaken. Daartegenover wordt opgemerkt dat een consequent belas-
tingstelsel een belangrijke voorwaarde is voor investeringen en bedrijven. Onzekerheid over 
de hoogte van geïnde belasting kan op de lange termijn zorgen voor desinteresse van be-
drijven en investeerders.  
 
66
