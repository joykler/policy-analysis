EVALUATIE CARIBISCH NEDERLAND - WERKING VAN WETGEVING  
geving geactualiseerd moet worden. Ten tweede bevatten de toezichtswetten voor de in-
voering van het nieuwe stelsel weinig gedragsregels. Regels die in Europees Nederland van-
zelfsprekend worden geacht, waren in Caribisch Nederland nog niet geldig – een dergelijk 
verschil van consumentenbescherming is moeilijk verdedigbaar. Ten derde zou de toezichts-
autoriteit niet over de instrumenten beschikken om regelgeving te handhaven en ten vierde 
was de regelgeving ingericht langs sectorale lijnen. Dit doet geen recht aan de verschillende 
vormen van financiële dienstverlening, die onderling sterk zijn vervlochten. 
 
 Uitgangspunten 
De kredietregulering in de Wfm BES beoogt overkreditering van consumenten tegen te 
gaan. Geïnterviewden van het ministerie van Financiën geven aan dat dit als een ernstig 
maatschappelijk probleem werd en wordt gezien. De maatregelen hebben ertoe geleid dat 
het voor consumenten inderdaad moeilijker is geworden consumptieve en hypothecaire 
leningen af te sluiten. Het gaat dan om consumenten die zich een dergelijke lening, gezien 
hun inkomsten, vaste lasten en de samenstelling van hun huishouden in feite niet goed 
kunnen permitteren.  
 
Bij de inrichting van het eindmodel is ernaar gestreefd het wetsvoorstel inzichtelijk, doelge-
richt en marktgericht te doen zijn. Deze uitgangspunten worden uiteengezet in de memorie 
161
van toelichting (p. 7). Inzichtelijk houdt in dat de wet eenvoudig toegankelijk is voor in de 
openbare lichamen actieve marktpartijen en andere belanghebbenden. Er moet duidelijk 
zijn welke verplichtingen, bevoegdheden en rechten de wet meebrengt. Een logische struc-
tuur van de wet, eenduidige en consistente begrippen en een heldere indeling in niveau van 
regels is noodzakelijk. Dit wordt behaald door wetten samen te voegen, formuleringen te 
vereenvoudigen en in een aantal gevallen te delegeren naar lagere regelgeving. Doelgericht 
wil zeggen dat de doelstellingen van het wetsvoorstel zo goed mogelijk en op een efficiënte 
manier worden gerealiseerd. De DNB is verantwoordelijk voor het prudentieel toezicht en 
de AFM is verantwoordelijk voor het gedragstoezicht. Met marktgericht wordt bedoeld dat 
het wetsvoorstel rekening houdt met de specifieke kenmerken van de markt en dat het 
wetsvoorstel niet onnodig belastend is en geen afbreuk doet aan de concurrentiekracht van 
de financiële sector in de openbare lichamen. Ook moet de regelgeving op de openbare 
lichamen en Curaçao en Sint Maarten zoveel mogelijk op elkaar afgestemd zijn.  
 
 Consultatie 
In de zomer van 2009 is door het ministerie van Financiën een consultatiedocument opge-
steld waarin de voornemens voor het nieuwe stelsel zijn uiteengezet. In het document is het 
eindmodel op hoofdlijnen geschetst en zijn de wenselijke en noodzakelijke wijzigingen van 
de regelgeving in de toen geldende landsverordeningen beschreven. Dit consultatiedocu-
ment is uitgezet bij de representatieve organisaties van marktpartijen in de toenmalige Ne-
derlandse Antillen en bij toenmalige toezichthouder BNA. De uitkomsten van die consulta-
tieronde zijn meegenomen in het wetsvoorstel. In het voorjaar van 2010 is er bij een in 
Curaçao gehouden seminar van gedachten gewisseld over het toezicht en de toekomstige 
inrichting daarvan. In het wetsvoorstel is “zo goed mogelijk rekening gehouden met de uit-
gewisselde opvattingen de tot [dan] toe opgedane kennis over de financiële sector in de 
openbare lichamen en de positie daarvan binnen de regio en met name in relatie tot Cura-
162
çao en Sint Maarten.” 
 
                                                           
161
 Idem, p. 7.  
162
Idem, p. 27. 
79
