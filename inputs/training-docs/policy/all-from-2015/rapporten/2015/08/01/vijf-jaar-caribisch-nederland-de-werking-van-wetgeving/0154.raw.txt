EVALUATIE CARIBISCH NEDERLAND - WERKING VAN WETGEVING  
het terrein van het onderwijs en de belastingen. Anderzijds is op de eilanden regelmatig 
benadrukt dat ten onrechte in een aantal gevallen niet wordt gedifferentieerd. Zo wordt 
regelmatig gewezen op de wetgeving over abortus, euthanasie en – in mindere mate – het 
homohuwelijk. Het gevoel bestaat dat hier Europees Nederlandse regelgeving is doorge-
drukt; waar in het Europese deel van Nederland decennia over deze onderwerpen is gedis-
cussieerd, wordt dat door velen gevoeld als een miskenning van de eigen Caribische cultuur. 
Een ander voorbeeld ziet op bouwtechnische eisen, die te weinig zouden zijn aangepast aan 
de lokale omstandigheden. Weer een ander voorbeeld betreft het gebruik van volmachten 
in het kader van het kiesrecht. In dit kader is de Europees Nederlandse regeling gevolgd, 
terwijl op de eilanden de opvatting heerst dat deze regeling in verband met de kleinschalig-
heid van de eilanden het ronselen van stemmen in de hand werkt (reden waarom de moge-
lijkheid van stemmen bij volmacht indertijd op de eilanden was afgeschaft). 
 
Uit het onderzoek is niet gebleken dat de eilandsbesturen veel gebruik maken van hun re-
gelgevende bevoegdheid tot het opstellen van eilandsverordeningen en uitvoeringsbeslui-
ten. Hier meer gebruik van maken houdt een mogelijkheid in om de regelgeving op het ei-
land meer naar de lokale behoefte in te kleuren. In de gesprekken is op dit punt wel 
gewezen op mogelijkheden die de Prijzenwet en de Vestigingswet zouden bieden voor na-
dere regelgeving.  
 
11. Welke redenen worden door de wetgever genoemd om een afwijkende regeling voor 
Caribisch Nederland ten opzichte van Europees Nederlandse wetgeving te treffen? 
Zijn deze redenen terug te koppelen naar artikel 1 Grondwet en artikel 1, tweede lid, 
Statuut, of zijn er andere factoren die een rol spelen? 
In de toelichtingen op het punt van differentiatie wordt regelmatig teruggegrepen op de 
redenen genoemd in artikel 1, tweede lid, Statuut. In figuur 2.1 wordt de frequentie daarvan 
weergegeven. De redengeving blijf in het algemeen aan de oppervlakkige kant: vaak wordt 
volstaan met het vermelden van in het Statuut genoemde gronden, zonder dat expliciet 
wordt ingegaan op specifieke eilandelijke omstandigheden en op eisen van geschiktheid, 
proportionaliteit en subsidiariteit. Uit figuur 2.1 blijkt ook dat van de in totaal genoemde 
196 redenen voor differentiatie het in 72 gevallen gaat om andere, specifieke redenen die 
niet op artikel 1, tweede lid, Statuut terug te voeren zijn. Een overzicht daarvan is opgeno-
men in tabel 2.7 en 2.8. Een veel genoemde reden voor differentiatie is de wens tot moder-
nisering van de regelgeving. 
 
12. Welke redenen worden genoemd voor verschil in wetgeving tussen de eilanden on-
derling? 
In veertien van de bestudeerde wetten werd onderscheid gemaakt tussen de drie eilanden. 
Een voorbeeld is de Wet op het minimumloon; elk eiland heeft zijn eigen minimumlonen. 
Ook verschillen de ABB-tarieven en accijnzen. In de Wet op het primair onderwijs is onder-
scheid gemaakt in die zin dat het onderwijssysteem op Saba afwijkend is geregeld ten op-
zichte van het onderwijssysteem op Sint Eustatius en Bonaire. De Wet elektriciteit en drink-
water schrijft voor dat de opwekking en distributie van elektriciteit op Bonaire wordt 
gesplitst waar dat op Sint Eustatius en Saba niet hoeft vanwege de kleinschaligheid. 
 
De genoemde redenen hebben te maken met verschillen in schaal, met cultuurverschillen 
(taal in het onderwijs) en met verschillende ligging (bij voorbeeld de ligging ten opzichte van 
Sint Maarten en de situatie rond invoerrechten). Soms heeft het maken van onderscheid 
niet zozeer te maken met de wetgeving maar met de context, zoals de ligging van de eilan-
den ten opzichte van buureilanden. Dit uit zich bijvoorbeeld in een verschil in de wetgeving 
ten aanzien van de invoerrechten; waar op Bonaire afspraken met Curaçao zijn gemaakt om 
150
