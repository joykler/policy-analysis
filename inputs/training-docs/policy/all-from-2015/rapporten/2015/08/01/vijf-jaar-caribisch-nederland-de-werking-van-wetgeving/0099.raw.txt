EVALUATIE CARIBISCH NEDERLAND - WERKING VAN WETGEVING  
ring voor ontwikkelen van een stevige arbeidsinspectiefunctie. Ook is er een gebrek aan 
‘BAVPOL-bevoegdheden’, waardoor inspecteurs geen proces-verbaal kunnen opmaken. Eind 
2014 is er een BAVPOL-opleiding in gang gezet, waardoor de handhaving op termijn verbe-
terd zou moeten kunnen worden.  
 
Opvattingen over de handhaving in Caribisch Nederland  
Geïnterviewden op de eilanden geven aan dat er onduidelijkheid over de regelgeving is. 
Ondernemers weten niet wat wel en niet mag en verschillende inspecteurs kaarten volgens 
hen verschillende soorten gebreken aan. Gelet op de afwijkende omstandigheden wijkt de 
uitwerking van de regelgeving in de praktijk af van die in Europees Nederland, waardoor 
inspecteurs moeite hebben met een geschikte wijze van toepassing. Op alle eilanden is aan-
gegeven dat er geen goede voorlichting is over de regelgeving.  
 
De inspecties worden op de eilanden als storend ervaren. Op Bonaire wordt gesteld dat de 
arbeidsinspectie “geen inlevingsvermogen heeft” en op Saba worden de inspecties als 
streng ervaren: “Er zijn om de haverklap inspecties en ondernemingen dreigen vergunnin-
gen kwijt te raken.” Een geïnterviewde maakt kenbaar dat bij onverwachte inspecties er met 
iedereen wordt gepraat (inclusief de moeder van een ondernemer). De regelgeving leidt 
ertoe dat bedrijven grote investeringen moeten doen; er moeten extra nooduitgangen ko-
men, vuurdekens en brandblussers aangeschaft worden er moet een plek komen waar me-
dewerkers pauze kunnen houden en voorzieningen voor ventilatie moeten worden aange-
bracht. 
 
 Uitvoerbaarheid en handhaafbaarheid Wet minimumloon BES 
De Arbeidsinspectie houdt toezicht op de naleving van het uitbetalen van het minimumloon. 
Gesprekspartners op Bonaire hebben aangegeven dat er signalen zijn dat mensen onder het 
minimumloon worden betaald. De Arbeidsinspectie voert daarom controles uit.  
 
Ondernemers op Saba geven aan voorstander van hogere minimumlonen te zijn, maar ge-
ven aan dat dit “niet mag van Nederland”. Ondernemers willen namelijk, zo geven ze aan, 
wel een hoger nettoloon betalen aan werknemers, maar zij willen geen hogere sociale pre-
mies betalen. Om dit hefboomeffect te voorkomen, zo geven bijvoorbeeld ondernemers op 
de eilanden aan, verhogen zij de lonen niet. In 2014 zijn de minimumlonen, in overleg met 
het eilandbestuur en vertegenwoordigers van ondernemers (en bovenop de aanpassing in 
178
verband met de vaststelling van de prijsindex van het CBS), met 6,1% verhoogd.  
 
Minimumloon en armoede 
Op alle eilanden wordt door vrijwel iedere geïnterviewde de armoedeproblematiek ge-
noemd. Op Bonaire, Saba en Sint Eustatius zijn de prijzen van voedsel en consumentengoe-
deren hoog, gelet op de hoogte van de lonen. Geïnterviewden geven aan dat de onder-
standsuitkering en pensioenuitkeringen te laag zijn om de vaste lasten te betalen.  
 
Volgens gesprekspartners op de drie eilanden leeft meer dan de helft van de bevolking in 
armoede. Een groot deel van de bevolking heeft een lage koopkracht. Er worden echter 
relatief weinig onderstandsuitkeringen op de eilanden verstrekt. Volgens gesprekspartners 
hoort het niet bij de cultuur van het eiland om een uitkering te hebben; mensen zoeken 
liever op een andere manier naar inkomsten. Een andere oorzaak van het niet-gebruik van 
uitkeringen is de beperkte voorlichting en communicatie richting bewoners.  
                                                           
178
 http://www.rijksoverheid.nl/documenten-en-publicaties/kamerstukken/2014/01/22/beantwoording-kamervragen-over-
verhoging-wettelijk-minimumloon-op-saba.html 
95
