EVALUATIE CARIBISCH NEDERLAND - WERKING VAN WETGEVING  
 
Op deze uitgangspunten zijn echter wel uitzonderingen gemaakt. In sommige gevallen wer-
den bepaalde onderwerpen in de Nederlandse Antillen in een landsverordening geregeld, 
terwijl die onderwerpen in het Europese deel van Nederland doorgaans op een lager niveau 
(amvb of ministeriële regeling) worden geregeld. Het omgekeerde deed zich ook voor in die 
zin dat in het Europese deel van Nederland een onderwerp via een wet in formele zin werd 
45
geregeld, terwijl dat in de eilanden op een lager niveau gebeurde. Deze verschillen konden 
onder meer bestaan, doordat de Nederlandse Antillen het primaat van de wetgever strikter 
invulden dan in het Europese deel van Nederland. Hieronder is per soort wetgeving aange-
geven welke uitgangspunten gelden en op welke manier de regelgeving is omgevormd.  
 
 Landsverordeningen 
 Indien een landsverordening een onderwerp regelde dat in het Europese deel 
van Nederland in een wet in formele zin werd geregeld, dan is de landsverorde-
ning omgevormd tot Nederlands recht door de inhoud daarvan neer te leggen in 
een wet in formele zin; 
 Indien een landsverordening alleen een onderwerp bevatte dat in het Europese 
deel van Nederland (in zijn geheel) op het niveau van een amvb of ministeriële 
regeling is geregeld, is de landsverordening omgevormd tot Nederlands recht 
46
door de inhoud daarvan neer te leggen in een amvb of ministeriële regeling; 
 Indien een landsverordening een onderwerp bevatte dat in het Europese deel 
van Nederland zowel in een wet in formele zin als in een amvb en/of ministeri-
ele regeling is neergelegd, dan is de landsverordening omgevormd tot Neder-
lands recht door de inhoud daarvan in beginsel neer te leggen in een wet in 
formele zin. 
 
 Lagere regelgeving op landsniveau 
Landsbesluiten, houdende algemene maatregelen, die voor de transitie op de eilanden van 
kracht waren en na de transitie op de eilanden moeten blijven gelden, zijn omgevormd tot 
Nederlandse wetgeving door de inhoud daarvan neer te leggen in amvb’s. De ministeriële 
beschikkingen met algemene werking die na de transitie van toepassing moeten blijven op 
Bonaire, Sint Eustatius en Saba zijn omgevormd tot Nederlandse wetgeving door de inhoud 
daarvan neer te leggen in ministeriële regelingen. 
 
 Eilandsverordeningen 
Het was in beginsel aan de eilandsbesturen zelf om te bepalen welke eilandsverordeningen 
47
en eilandsbesluiten h.a.m. na de transitie van toepassing blijven. In de IBES-lijst kunnen 
enkele eilandsverordeningen en eilandsbesluiten h.a.m. zijn opgenomen. Het betreft in dat 
geval onderwerpen die ten tijde van het bestaan van de Nederlandse Antillen op eilandsni-
veau werden geregeld, maar die na de wijziging van de staatkundige positie van de drie 
eilanden op Nederlands (nationaal) niveau geregeld moeten worden. De eilandregelingen 
zijn in dat geval omgevormd tot Nederlands recht door ze bijvoorbeeld neer te leggen in een 
48
wet in formele zin. 
                                                           
45
 Een voorbeeld van het laatste is het onderwerp rechtsbijstand. In het Europese deel van Nederland is de rechtsbijstand 
geregeld in de Wet op de rechtsbijstand, terwijl dit onderwerp in de Nederlandse Antillen geregeld werd in het Landsbesluit op 
de gratis rechtsbijstand. Zie Kamerstukken II 2008-2009, 31 957, nr. 3 (MvT IBES), p 5. 
46
 Een voorbeeld hiervan is de regeling van de rechtspositie van politieke ambtsdragers. Zie ook Kamerstukken II 2009/09, 31 
957, nr. 3 (MvT IBES), p. 5.  
47
 Zie Kamerstukken II 2008-2009, 31 957, nr.3 (MvT IBES), p. 8-9. 
48
Een voorbeeld hiervan is de Eilandsverordening basisadministratie persoonsgegevens van het eilandgebied Bonaire. Deze 
eilandsverordening is omgezet in de Wet basisadministraties persoonsgegevens BES. 
33
