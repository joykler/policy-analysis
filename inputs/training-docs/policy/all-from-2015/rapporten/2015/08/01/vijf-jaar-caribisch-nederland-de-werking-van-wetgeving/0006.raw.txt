EVALUATIE CARIBISCH NEDERLAND - WERKING VAN WETGEVING  
 
Het onderzoek naar de werking van wetgeving behelst grotendeels een analyse van de op 
en na 10 oktober 2010 ingevoerde regelgeving op Bonaire, Sint Eustatius en Saba en van de 
uitvoering en handhaving daarvan. Ter voorbereiding van het onderzoek zijn in overleg met 
de begeleidingscommissie een analysekader en een checklist opgesteld, waarin voor alle 
onderzoeksvragen aandachtspunten zijn opgesteld. 
 
De volgende onderzoeksmethoden zijn ingezet: 
 Oriënterende gesprekken met vertegenwoordigers van de betrokken ministeries; 
 Algemene wetgevingsanalyse: analyse van alle op en sinds 10 oktober 2010 inge-
voerde wetgeving; 
 Verdiepende wetgevingsanalyse van 17 ingevoerde wetten en 3 wetsvoorstellen, 
binnen de volgende thema’s:  
a) zorg(verzekering); 
b) belastingen, sociaal-economische en financiële wetgeving; 
c) onderwijs; 
d) arbeidswetgeving en verblijfsrecht vreemdelingen; 
e) veiligheid; 
f) overige wetgeving; 
 Interviews met medewerkers van de openbare lichamen, de Rijkdienst voor Cari-
bisch Nederland, ministeries in Den Haag en met vertegenwoordigers van organisa-
ties en instellingen werkzaam en gevestigd op Bonaire, Sint Eustatius en Saba.  
 
De wetgeving in Caribisch Nederland en het ontstaan daarvan 
Het rapport start met een korte uiteenzetting van het proces dat heeft geleid tot de nieuwe 
staatkundige veranderingen binnen het Koninkrijk, de belangrijkste afspraken die gemaakt 
zijn en tot welke uitgangspunten dat heeft geleid en een uiteenzetting van het wetgevings-
proces. 
  
Nieuwe staatkundige verhoudingen binnen het Koninkrijk 
Op 22 oktober 2005 is een Hoofdlijnenakkoord gesloten tussen Nederland, de Nederlandse 
Antillen en de vijf eilanden waarbij werd afgesproken dat toegewerkt zou worden naar een 
nieuwe staatkundige structuur. Tijdens de miniconferentie op 10 en 11 oktober 2006, waar 
de delegaties van Nederland en de eilanden Bonaire, Sint Eustatius en Saba bijeen zijn ge-
komen, zijn nadere afspraken gemaakt over de staatsrechtelijke positie van de drie eilanden 
binnen het Koninkrijk: de drie eilanden worden ingericht als openbaar lichaam in de zin van 
artikel 134 van de Grondwet.  
 
Op 10 oktober 2010 is het land Nederlandse Antillen opgehouden te bestaan en zijn de 
nieuwe staatkundige verhoudingen binnen het Koninkrijk van kracht geworden. Afgespro-
ken werd dat op deze datum alle daarvoor noodzakelijke wetgeving aangepast en ingevoerd 
zou moeten zijn. Dat betekende dat zowel de Nederlands Antilliaanse regelgeving die als 
Nederlandse wetgeving zou gaan gelden, aangepast moest worden aan de staatsrechtelijke 
positie van de eilanden binnen Nederland, als dat Nederlandse wetgeving voor zover daar-
toe werd besloten, al dan niet in aangepaste vorm, expliciet van toepassing verklaard moest 
worden op de eilanden. 
 
 
 
 
 
2
