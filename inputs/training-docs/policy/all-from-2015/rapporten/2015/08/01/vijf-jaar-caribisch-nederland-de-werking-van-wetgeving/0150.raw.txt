EVALUATIE CARIBISCH NEDERLAND - WERKING VAN WETGEVING  
omdat veel mensen elkaar kennen, wordt niet zelden gezocht naar een andere oplossing 
dan het opleggen van een sanctie.  
Hoofdbevindingen onderzoekers  
De professionalisering van het toezicht en de intensivering van inspecties dragen bij aan de 
naleving, niet alleen door de inzet van harde handhavingsinstrumenten, maar ook via bege-
leiding (steun). Voor alle drie de eilanden geldt dat er vooruitgang in de beleidsontwikkeling 
is geboekt. In hoeverre vervolgens met gebruikmaking van het bestuurlijke handhavingsin-
strumentarium ook de daadwerkelijke handhaving is verbeterd, is minder duidelijk. Op Sint 
Eustatius komt van de bestuursrechtelijke handhaving van bestuurswetgeving weinig te-
recht: de handhaving wordt aan politie en justitie overgelaten. Op alle drie de eilanden zal 
sprake zijn van doorwerking van bepaalde tradities in de wijze van handhaving. Voor Saba 
valt daarbij te wijzen op de nadruk op informele geschiloplossing. Specifieke problemen bij 
de bestudeerde wetgeving worden geconstateerd bij de Arbeidsveiligheidswet BES, waarbij 
de praktijk ver achter ligt bij de (volgens betrokkenen te Europese) normen en bovendien 
bevoegdheden worden gemist. Bij de Wet toelating en uitzetting BES is het (nagenoeg) ont-
breken van een basisadministratie een belangrijke handicap in de handhaving. Datzelfde 
geldt voor de handhaving (inning) van de Vastgoedbelasting. De Vestigingswet BES is slecht 
handhaafbaar doordat de eisen die gesteld worden aan vestigingen te manipuleren en niet 
te controleren zou zijn.  
4.9  Beantwoording onderzoeksvragen 
In het onderzoek naar de werking van wetgeving staat de volgende vraag centraal:  
Wat zijn de gevolgen van de ten aanzien van 10 oktober 2010 voor de wetgeving 
gemaakte keuzes voor Bonaire, Sint Eustatius en Saba? 
Om de hoofdvraag te beantwoorden, wordt allereerst een aantal deelvragen beantwoord. 
De deelvragen zijn hieronder geclusterd naar een aantal aspecten waar het onderzoek zich 
op richt. Deze paragraaf eindigt met een slotbeschouwing waarin de overkoepelende on-
derzoeksvraag wordt beantwoord. 
4.9.1. Inventarisatie en typering wetgeving  
1. Welke wetten zijn op en na 10 oktober 2010 op de eilanden ingevoerd? 
In totaal zijn 259 wetten gewijzigd of ingevoerd. Daarvan betreft het 240 algemene BES-
regelingen (opgenomen in ABES I, ABES IIa, ABES IIb, ABES III en wetten waarmee BES-
regelgeving na 10 oktober 2010 is aangepast), 16 specifieke BES-regelingen (nieuwe wetge-
ving, specifiek voor Caribisch Nederland tot stand gebracht en Europees Nederlandse wet-
geving die op de openbare lichamen van toepassing is verklaard) en 3 toekomstige regelin-
gen. 
 
Tijdens de analyse bleek dat een strikt onderscheid tussen invoering van wetten op 10 okto-
ber 2010 en wetgeving die daarna is ingevoerd niet te maken is, omdat de verschillende 
wetsartikelen in de algemene BES-regelingen alle op verschillende momenten in werking 
getreden zijn. Bij de zestien specifieke wetten geldt dat vier wetten op 10 oktober 2010 in 
werking zijn getreden, vijf wetten zijn begin 2011 in werking getreden (fiscale wetgeving) en 
de overige zeven wetten zijn in juli 2012 in werking getreden. In dit rapport is op verschil-
lende plekken het onderscheid aangegeven tussen de parlementaire behandeling van alge-
mene wetten en de parlementaire behandeling van specifieke wetten. Omdat de algemene 
146
