EVALUATIE CARIBISCH NEDERLAND - WERKING VAN WETGEVING  
te doen. Wat de invoering van medisch ethische wetgeving betreft bestaat veel ongenoegen 
op de eilanden; door een amendement in de Tweede Kamer is deze wetgeving versneld 
ingevoerd zonder dat consultatie met de eilanden heeft plaatsgevonden. Ook het gebrek 
aan traditie, ervaring en vaardigheid speelt daarbij een belangrijke rol. Van belang is dat de 
consultatie in veel gevallen de vorm kreeg van een verzoek om reactie op een uitgeschreven 
voorstel. Van de zijde van de eilanden is een open proces gemist, dat startte met een onder-
zoek en met gesprekken op de eilanden, voorafgaand aan het opstellen van voorstellen.  
  
5. In hoeverre is de wettelijke consultatieplicht nageleefd? 
Formeel bestond de consultatieplicht pas vanaf 10 oktober 2010, maar uit het oogpunt van 
zorgvuldige wetgeving is het uitgangspunt van consultatie ook toegepast op de wetgeving 
rond 10 oktober 2010. Er zijn geen geluiden dat niet de gelegenheid is gegeven voor inbreng 
van de eilanden. Inhoudelijk is echter niet of nauwelijks sprake geweest van serieuze consul-
tatie, gelet op de gebrekkige deskundigheid, ervaring en vaardigheid op de eilanden en het 
feit dat de consultatie onder grote tijdsdruk moest plaats vinden met het oog op de ‘heilige’ 
datum van 10 oktober 2010. Het heeft vanuit ‘Den Haag’ ontbroken aan een structuur voor 
consultatie, die de consultatie begeleidde en ondersteunde. Na 10 oktober 2010 wordt seri-
euzer invulling gegeven aan de consultatieplicht – die vanaf die datum ook formeel is opge-
nomen in de WolBES – zo blijkt uit de analyse van de totstandkoming van de VROM-BES en 
de Wet Elektriciteit en Drinkwater BES. 
 
In de kwantitatieve analyse op basis van de toelichtingen bij de regelingen blijkt dat in 50 
van de 115 gevallen waarbij sprake was van inhoudelijke wijzigingen in de memorie van 
toelichting is vermeld dat vertegenwoordigers van de eilanden zijn geconsulteerd. Altijd ging 
het daarbij (50 keer) om vertegenwoordigers van de eilandelijke overheid, 9 keer om (verte-
genwoordigers van) de doelgroep en 2 keer om bedrijven/organisaties. Vermoedelijk is de 
toelichting op dit punt in de stukken incompleet. Bij de specifieke BES-wetgeving wordt het 
onderwerp consultatie uitgebreider behandeld. 
  
6. Heeft de consultatieplicht geleid tot het aanpassen van de oorspronkelijk voorgeno-
men wetgeving? 
Volgens de geraadpleegde toelichtingen bij de regelingen leidde de consultatie in 20 geval-
len tot een aanpassing van de regeling. Een voorbeeld van wetgeving waarbij de consultatie 
leidde tot aanpassing van de regelgeving is de Veiligheidswet BES. Na consultatie is de be-
trokkenheid van de gezaghebbers bij het beheer van de politie versterkt. 
 
7. In hoeverre zijn de eilanden betrokken bij eventuele wijzigingen in de wet- en regel-
geving na de consultatiefase? 
In het onderzoek zijn nauwelijks aanknopingspunten gevonden voor een antwoord op deze 
vraag. Het vermoeden bestaat dat er – ook gelet op hetgeen hierboven over de structuur en 
vormgeving van de consultatie is gezegd – voor terugkoppeling van wijzigingsvoorstellen 
naar de eilanden geen tijd en ruimte is geweest en dat die om die reden niet of nauwelijks 
heeft plaatsgevonden. 
4.9.3. Legislatieve terughoudendheid 
8. Op welke wijze is het uitgangspunt van legislatieve terughoudendheid toegepast? 
Landsverordeningen zijn over het algemeen beleidsarm omgezet naar de nieuwe staatkun-
dige verhoudingen. Uitgangspunt was dus legislatieve terughoudendheid. Uit het kwantita-
tieve overzicht (zie hierboven vraag 2) blijkt dat een groot deel – bijna tweederde – van de 
regelingen van Nederlands Antilliaans oorsprong is en dat het bij alle 259 regelingen in min-
der dan de helft van de gevallen (44%) gaat om inhoudelijke wijzigingen. Ook het feit dat na 
148
