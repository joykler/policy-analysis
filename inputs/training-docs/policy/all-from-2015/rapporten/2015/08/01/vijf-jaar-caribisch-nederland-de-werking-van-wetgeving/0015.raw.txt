EVALUATIE CARIBISCH NEDERLAND - WERKING VAN WETGEVING  
De handhaafbaarheid van regelgeving op de eilanden wordt negatief beïnvloed door een 
gebrek aan capaciteit en deskundigheid op het gebied van toezicht en handhaving. Voor alle 
drie de eilanden geldt dat er vooruitgang in de beleidsontwikkeling is geboekt. In hoeverre 
vervolgens met gebruikmaking van het bestuurlijke handhavingsinstrumentarium ook de 
daadwerkelijke handhaving is verbeterd, is minder duidelijk. Op Sint Eustatius komt van de 
bestuursrechtelijke handhaving van bestuurswetgeving weinig terecht: de handhaving 
wordt aan politie en justitie overgelaten. Op alle drie de eilanden zal sprake zijn van door-
werking van bepaalde tradities in de wijze van handhaving. Voor Saba valt daarbij te wijzen 
op de nadruk op informele geschiloplossing.  
 
Specifieke problemen bij de bestudeerde wetgeving worden geconstateerd bij de Arbeids-
veiligheidswet BES, waarbij de praktijk ver achter ligt bij de (volgens betrokkenen te Europe-
se) normen en bovendien bevoegdheden worden gemist. Bij de Wet toelating en uitzetting 
BES is het (nagenoeg) ontbreken van een basisadministratie een belangrijke handicap in de 
handhaving. Datzelfde geldt voor de handhaving (inning) van de Vastgoedbelasting. De Ves-
tigingswet BES is slecht handhaafbaar doordat de eisen die gesteld worden aan vestigingen 
te manipuleren en niet te controleren zijn.  
 
Voor de fiscale wetgeving geldt overigens dat deze sinds 10 oktober 2010 stelselmatig en 
zonder uitzonderingen geïnd wordt. Dit is een wezenlijke verandering ten opzichte van 
voorheen. Het gevolg is dat de belastingdruk als groter wordt ervaren. Dat komt dus door-
dat de handhaving is geïntensiveerd. 
 
Beantwoording onderzoeksvragen 
 
Het onderzoek naar de werking van wetgeving richtte zich op de volgende vraag:  
 
Wat zijn de gevolgen van de gemaakte keuzes ten aanzien van wetgeving op 10 ok-
tober 2010 voor Bonaire, Sint Eustatius en Saba?  
 
Om de hoofdvraag te beantwoorden, is een aantal deelvragen beantwoord, geclusterd bin-
nen een zestal onderwerpen. Per onderwerp geven we de hoofdbevindingen weer.  
 
1. Inventarisatie en typering wetgeving 
De in totaal 259 wetten die tijdens en na de transitie zijn gewijzigd of ingevoerd zijn voor 
een belangrijk deel van Nederlands Antilliaanse oorsprong (62%). In een groot deel van deze 
regelingen hebben inhoudelijke aanpassingen plaatsgevonden (44%). Bij inhoudelijke wijzi-
gingen gaat het ondermeer om veranderingen die de inrichting, uitvoering of handhaving 
van de wet betreffen. In een derde van de regelingen hebben alleen technische aanpassin-
gen plaatsgevonden (wijziging begrippen of verwijzingen naar wetgeving). Bij de resterende 
wetten omvatte de wijziging van wetten méér dan alleen technische aanpassingen, maar 
zijn de wijzigingen niet te typeren als ‘inhoudelijk’, deze regelingen zijn ingedeeld in de ca-
tegorie ‘overig’ (20%).  
 
De afweging om Nederlands Antilliaanse regelgeving voort te zetten of aan te sluiten bij 
Europees Nederlandse wetgeving is door de ministeries voorafgaand aan 10 oktober 2010 
per wet gemaakt. Als belangrijk uitgangspunt gold dat waar mogelijk Nederlands Antilliaan-
se regelgeving gecontinueerd zou worden. Waar Europees Nederlandse wetgeving is geïn-
troduceerd is dat soms uitvoerig gemotiveerd. Die motivering betreft veelal de wijziging van 
de staatkundige verhoudingen, waardoor de bevoegdheidstoedeling gewijzigd moest wor-
den en de minister bevoegd is geworden. Andere redenen die worden genoemd zijn dat de 
11
