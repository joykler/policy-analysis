EVALUATIE CARIBISCH NEDERLAND - WERKING VAN WETGEVING  
10 oktober 2010 nog slechts drie maal (de Wet elektriciteit en drinkwater, de VROM-BES en 
de Kieswet) een aanzet voor nieuwe wetgeving is gegeven is een indicatie van legislatieve 
terughoudendheid. Hier staat tegenover dat op de eilanden de werkelijkheid – zoals ook 
door de gesprekspartners in de interviews is verwoord – heel anders wordt gepercipieerd. 
De algemene indruk is er een van ingrijpende wijzigingen. Op veel onderdelen is daarvan 
zeker sprake. Op het terrein van onderwijs, en gedeeltelijk ook dat van de zorg, is van meet 
af aan gekozen voor regelgeving met een inhoud ontleend aan Europees Nederland. Op het 
terrein van de regulering van financiële markten is niet direct per 10 oktober 2010, maar per 
1 juli 2012 een dergelijke keuze gemaakt. Ook op andere terreinen is de basis van Neder-
lands Antilliaans regelgeving na opeenvolgende wijzigingen in sterke mate verlaten. Per 
saldo zijn met de wetgevingstransitie rond 10 oktober 2010 op het vlak van de regelgeving 
veel veranderingen doorgevoerd. Op enkele terreinen functioneert de Nederlands Antilli-
aanse wetgeving evenwel nog vrijwel ongewijzigd. Een voorbeeld biedt de WarBES. Verwe-
zen wordt verder naar de verdiepende studies in hoofdstuk 3. In de tweede plaats is op on-
derdelen sprake van wijzigingen en verbeteringen rond de uitvoering en de handhaving van 
de regels. Betrokkenen schrijven de veranderingen dan toe aan de regelgeving, terwijl de 
werkelijke oorzaak van de veranderingen elders ligt. Een belangrijk voorbeeld hiervan is de 
belastingwetgeving. Een andere verklaring voor de ervaringen op de eilanden heeft niet 
zozeer te maken met een gebrek aan legislatieve terughoudendheid, maar met de wijziging 
van de staatkundige structuur (van een soort federatief verband (Nederlandse Antillen) naar 
een gedecentraliseerde eenheidsstaat (Nederland)), waardoor het mogelijk werd om op 
veel terreinen bevoegdheden te verplaatsen van de eilandsbesturen naar de minister en 
dan gaat het inderdaad om ingrijpende wijzigingen. 
 
9. Wat zijn de redenen voor afwijking van het uitgangspunt van legislatieve terughou-
dendheid daar waar dit uitgangspunt is losgelaten? 
Voorbeelden van afwijking van het uitgangspunt van legislatieve terughoudendheid zijn 
over het algemeen gemotiveerd met een verwijzing naar de dringende behoefte aan mo-
dernisering en het oplossen van een specifiek probleem. Een voorbeeld is de onderwijswet-
geving, waar expliciet – en ook gedragen door de eilanden – gekozen is voor ingrijpende 
modernisering van de wetgeving met het oog op de ambitie van drastische verbetering van 
het onderwijs op de eilanden. Andere voorbeelden van het beslissende motief van moderni-
sering zijn de regulering van financiële markten en van drinkwater en elektriciteit. Wat be-
treft de bevoegdheidsverplaatsing van de eilandsbesturen naar de minister als gevolg van 
de wijziging van de staatkundige structuur werd, zo daar een reden voor werd aangevoerd, 
verwezen naar de wenselijkheid of noodzakelijkheid van het kunnen waarmaken van de 
ministeriële verantwoordelijkheid. Opvallend is dat men zich zowel in ‘Den Haag’ als op de 
eilanden van deze door aan de staatkundige wijziging inherente bevoegdheidsverplaatsing 
in het algemeen niet goed bewust lijkt te zijn geweest. 
4.9.4. Eigenheid van de eilanden 
10. In hoeverre is bij de invoering van Nederlandse wetgeving rekening gehouden met 
de eigenheid van de drie (afzonderlijke) eilanden? 
De kwantitatieve analyse laat zien dat in 35 van de 65 wetten met een Europees Nederland-
se oorsprong sprake is van differentiatie. Die regelingen worden dus in meer of mindere 
mate inhoudelijk toegesneden op de situatie op de eilanden. Bij veertien wetten wordt er 
onderscheid gemaakt tussen Bonaire, Sint Eustatius en/of Saba. Bij negen van deze wetten 
is uitvoerig gemotiveerd waarom dat het geval is. Een bekend voorbeeld is de instructietaal 
in het onderwijs op Saba en (in de toekomst ook op) Sint Eustatius. Specifieke nieuwe rege-
lingen (dus niet van oorsprong Nederlands Antilliaans of Europees Nederlands) worden vaak 
opgesteld vanwege een specifieke problematiek of situatie ter plaatse, zoals het geval is op 
149
