EVALUATIE CARIBISCH NEDERLAND - WERKING VAN WETGEVING  
 
Bij het ‘bulkwerk’ van aanpassing van wetgeving in de Aanpassingswet(ten) openbare licha-
men Bonaire, Sint Eustatius en Saba (hierna: ABES(sen)) zijn veel technische wijzigingen 
doorgevoerd. Dat bulkwerk is niet in één keer gedaan; er zijn veel verschillende aanpas-
singsregelingen opgesteld (ABES I t/m III, maar ook daarna nog verschillende ‘veegwetten’). 
Deze versnippering laat zien dat de wetgever gedeeltelijk ad hoc en in etappes te werk is 
gegaan: wetten werden aangepast, nogmaals bekeken, en weer aangepast. Dit wekt de 
indruk dat de regelingen niet meteen goed doorgelopen zijn. Aannemelijk is dat dit is terug 
te voeren op het gegeven dat de ministeries in korte tijd een grote hoeveelheid regelgeving 
dienden te beoordelen, wijzigen en ontwerpen.  
 
Op basis van de gemaakte afspraken was er nauwelijks een coördinerende rol van het minis-
terie van BZK. Ook hier zal de beperkte tijd een rol hebben gespeeld (coördinatie kan een 
extra schakel in het proces impliceren en daarom extra tijd vergen). Bovendien was voor 
Bonaire, Sint Eustatius en Saba gekozen voor een met gemeenten vergelijkbare status van 
openbaar lichaam. Bij deze keuze past dat departementen rechtstreeks zaken met de eilan-
den doen. De coördinerende rol ontbrak op twee punten:  
1. coördinatie ten opzichte van de ministeries. Bij aanvang van het proces is wel een 
structuur opgezet, zoals een handleiding voor wetgevingsjuristen en een overleg 
tussen juristen van alle departementen genaamd ‘BES-legal’, maar desalniettemin is 
elk ministerie autonoom, op zijn eigen manier, met de omvorming van wetgeving 
aan de slag gegaan. 
2. coördinatie ten opzichte van de eilanden. De eilanden hadden met elk ministerie af-
zonderlijk contact. De ministeries wisselden steeds, maar bij de eilandelijke over-
heid zaten steeds dezelfde personen aan tafel. De hoeveelheid wetswijzigingen is 
niet gereguleerd vanuit Nederland; er is met andere woorden niet ‘ontzorgd’ door 
het ministerie. In interviews op de eilanden is wel aangegeven dat men daar de in-
druk heeft dat BZK na de transitie wat meer een regiefunctie op zich is gaan nemen. 
 
Tussen de drie eilanden werd soms, afhankelijk van het onderwerp, samengewerkt. Van 
echte coördinatie tussen de eilanden is evenwel geen sprake geweest. Gegeven hun klein-
schaligheid geldt in het bijzonder voor Saba en Sint Eustatius dat alle voorstellen in handen 
van dezelfde functionarissen komen. Waar coördinatie dan vanzelfsprekend mag lijken, 
wordt dat even vanzelfsprekend uitgehold door de enorme hoeveelheid voorstellen. In die 
zin is evenmin weinig terecht gekomen van coördinatie op de eilanden afzonderlijk. 
4.2.2. Soort wijzigingen  
Iets minder dan de helft (115 van de 259) van de wetten is inhoudelijk gewijzigd. Er is sprake 
van een inhoudelijke wijziging als een wet inhoudelijk gewijzigd is, waarbij de wijziging de 
inrichting van de wet, materiële gedragsnormen, uitvoering of handhaving van de wet be-
treft. Een voorbeeld van een inhoudelijke wijziging is het wijzigen van de Wet minimumlo-
nen BES; voor de transitie kon het minimumloon per sector worden vastgesteld; met de 
wijziging van de wet is deze mogelijkheid geschrapt. 
 
Een belangrijk deel van de wijzigingen in de wetgeving is technisch van aard; 92 van de 259 
wetten (36%) bevatten enkel technische wijzigingen. In dit onderzoek is onder een techni-
sche wijziging verstaan het vervangen van bepaalde begrippen in de wet of het verwijzen 
naar een wet in verband met de nieuwe staatkundige verhoudingen, zonder dat sprake is 
van wijziging van een inhoudelijke norm of van een bevoegdheidsverplaatsing. Een voor-
beeld is het veranderen van de verwijzing naar het ‘Wetboek van Strafvordering’ naar ‘Wet-
135
