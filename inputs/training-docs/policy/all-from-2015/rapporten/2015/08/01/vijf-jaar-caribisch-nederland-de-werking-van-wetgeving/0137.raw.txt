EVALUATIE CARIBISCH NEDERLAND - WERKING VAN WETGEVING  
 de belastingdruk wordt als hoog ervaren, waarbij voor Saba en Sint Eustatius geldt 
dat naast ABB ook invoerrechten moeten worden voor producten van Sint Maarten. 
 
Wet- en regelgeving waarvan de uitvoerbaarheid zelf als negatief wordt beoordeeld, zijn 
vooral: 
 de Arbeidsveiligheidswet BES (de regels worden onduidelijk geacht en de normen te 
ambitieus); 
 Wet arbeid vreemdelingen BES (de wet leidt tot lange procedures, onder meer door 
een verplichte termijn van vijf weken waarop de vacature open gesteld moet zijn 
voor de – volgens velen afwezige – lokale arbeidsmarkt); 
 Vestigingswet BES (wordt gezien als een lege huls waarbij het voldoen aan de eisen 
die gesteld worden aan vestigingen te manipuleren en niet te controleren zou zijn); 
 vastgoedbelasting: er was geen duidelijkheid cq. voorlichting over de datum van de 
inwerkingtreding, waardoor met name ondernemers verrast werden en een belas-
tingtegenvaller hadden; 
 het Besluit zorgverzekering BES (op Saba en Sint Eustatius is geen gespecialiseerd 
ziekenhuis aanwezig. Voor specialistische ingrepen moet soms uitgeweken worden 
naar onder Colombia en Venezuela, hetgeen voor logistieke en organisatorische 
problemen leidt). De uitvoerbaarheid van het Besluit wordt verder negatief beïn-
vloed doordat het voor medisch beroepsbeoefenaren op vooral Saba en Sint Eusta-
tius nauwelijks mogelijk is is om de voldaan aan de eisen die de Inspectie voor de 
Gezondheidszorg stelt met betrekking tot onder meer voorraadbeheer en oplei-
dingseisen.  
 
De Prijzenwet BES, de Veiligheidswet BES, Wet administratieve rechtspraak BES en de Wet 
op het primair onderwijs BES worden over het algemeen goed uitvoerbaar geacht.  
3.8.7. Handhaafbaarheid 
De handhaafbaarheid van regelgeving op de eilanden wordt negatief beïnvloed door een 
gebrek aan capaciteit en deskundigheid op het gebied van toezicht en handhaving. Specifie-
ke problemen bij de bestudeerde wetgeving worden geconstateerd bij de Arbeidsveilig-
heidswet BES, waarbij de praktijk ver achter ligt bij de (volgens betrokkenen te Europese) 
normen en bovendien bevoegdheden worden gemist. Bij de Wet toelating en uitzetting BES 
is het (nagenoeg) ontbreken van een basisadministratie een belangrijke handicap in de 
handhaving. Datzelfde geldt voor de handhaving (inning) van de Vastgoedbelasting. De Ves-
tigingswet BES is slecht handhaafbaar doordat de eisen die gesteld worden aan vestigingen 
te manipuleren en niet te controleren zijn.  
 
Voor de fiscale wetgeving geldt overigens dat deze sinds 10 oktober 2010 stelselmatig en 
zonder uitzonderingen geïnd wordt. Dit is een wezenlijke verandering ten opzichte van 
voorheen. Het gevolg is dat de belastingdruk als groter wordt ervaren. Dit komt niet doordat 
de handhaafbaarheid sterk verbeterd is, maar de handhaving zelf is geïntensiveerd.
133
