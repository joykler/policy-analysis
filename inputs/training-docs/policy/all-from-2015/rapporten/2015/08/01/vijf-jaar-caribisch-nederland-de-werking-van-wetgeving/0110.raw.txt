EVALUATIE CARIBISCH NEDERLAND - WERKING VAN WETGEVING  
wordt het als werkbaar en uitvoerbaar gezien. Bij het opstellen van de planvorming hebben 
de eilanden hulp gekregen van onder andere het ministerie van Veiligheid en Justitie, de 
Veiligheidsregio Haaglanden, de gemeente Halderberge en de Omgevingsdienst Zuid-West 
Brabant. Dat heeft ervoor gezorgd dat er goede plannen zijn ontstaan. Ook het oefenen 
wordt op Bonaire niet als belastend ervaren; in het afgelopen jaar (2014) is volgens de ge-
sprekspartners vier keer geoefend.  
 
Op Saba en Sint Eustatius verloopt het opstellen van de vele plannen moeizamer. Op Sint 
Eustatius geven gesprekspartners aan dat het wel gelukt is om alle plannen te schrijven, 
maar men geeft aan dat deze plannen geen praktische betekenis hebben. Opgemerkt wordt 
dat de plannen vooral geschreven zijn omdat het moest, maar dat men verwacht dat er bij 
crises vooralsnog teruggevallen gaat worden op “oude beproefde methodes”. Daarbij is vol-
gens de gesprekspartners van betekenis dat er onvoldoende geld is om regelmatig, op basis 
van plannen, te oefenen. Voor Saba geldt iets vergelijkbaars. Voor Sint Eustatius geldt dat er 
wel bijzondere aandacht is voor de veiligheid met betrekking tot Nustar (olieterminals).  
3.6.6. Handhaafbaarheid 
Het toezicht op de uitvoering van de Veiligheidswet BES ligt bij de Inspectie Veiligheid en 
211
Justitie. Daarnaast heeft de Rijksvertegenwoordiger bepaalde toezichthoudende taken 
(toetsen planfiguren en, in het geval een bestuursorgaan van het openbaar lichaam te kort 
schiet in de taakuitvoering op het terrein van rampenbestrijding, de crisisbeheersing, de 
geneeskundige hulpverlening of de brandweerzorg, een aanwijzing te geven (artikelen 46 
75). Het in artikel 46 geregelde toezicht op de planverplichtingen wijkt af van de Nederland-
se regelingen zoals de Wet Veiligheidsregio’s. In de Wet Veiligheidsregio’s is het formele 
toezicht op de planvorming vervallen, vanwege onnodige bestuurlijke drukte. In de Veilig-
heidswet BES is dit formele toezicht wél opgenomen, omdat de eilandgebieden weinig erva-
212
ring hebben met het opstellen van dergelijke plannen.  
 
Op 8 oktober 2012 hebben de Rijksvertegenwoordiger en het hoofd van de Inspectie Veilig-
heid en Justitie een protocol ondertekend over de samenwerking. Het protocol regelt, con-
form de Veiligheidswet BES, de uitvoering van het toezicht op de rampenbestrijding en cri-
sisbeheersing in Caribisch Nederland. Het protocol is erop gericht de taken en rollen van de 
Inspectie en de Rijksvertegenwoordiger goed op elkaar af te stemmen en inzichtelijk te ma-
ken voor de eilandbesturen. Het toezicht op de planvorming ligt in eerste instantie bij de 
Rijksvertegenwoordiger. De Inspectie V&J adviseert de Rijksvertegenwoordiger bij het toe-
zicht op de planvorming.  
 
De Inspectie gaat na of de plannen in de praktijk uitvoerbaar zijn voor het lokale bestuur en 
de hulpverleningsdiensten. Het toezicht door de Rijksvertegenwoordiger en het toezicht 
door de Inspectie vullen elkaar aan. De Inspectie kan ook, tenzij de Onderzoeksraad voor 
Veiligheid onderzoek verricht, incidenten onderzoeken als brand, ongevallen, rampen en 
crises. De Inspectie bekijkt dan het functioneren van de verschillende hulpverleningsdien-
sten. 
 
Gesprekspartners op Bonaire geven aan dat de brand in de olietanks bij Bopec in 2012 en 
Curoil in 2012 ervoor gezorgd heeft dat de verhouding tussen de uitvoering en het toezicht 
                                                           
211
 In de wet is de Inspectie Openbare Orde en Veiligheid genoemd (artikel 71 e.v.), maar deze Inspectie is sinds 1 januari 2012 
samengevoegd met de Inspectie voor de Santietoepassing tot de Inspectie Veiligheid en Justitie.  
212
 Kamerstukken II 2009-2010, 32 207, nr. 3, p. 48-49.  
106
