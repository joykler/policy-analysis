EVALUATIE CARIBISCH NEDERLAND - WERKING VAN WETGEVING  
scholen wordt waar nodig geïnvesteerd in het realiseren van een adequaat aanbod van les-
methoden gericht op de taalcontext van Caribisch Nederland, waaronder lesmethoden in 
het Papiaments en het Engels. 
 
 Tekortschieten leerresultaten 
In de Europees Nederlandse WPO is een bepaling over minimumleerresultaten opgenomen. 
Voor het primair onderwijs geldt dat de leerresultaten ernstig of langdurig tekortschieten 
als over een periode van drie jaren de resultaten van taal en rekenen te laag zijn. Deze mi-
nimumleerresultaten worden in het Europese deel van Nederland uitgewerkt in een amvb 
en vervolgens in een ministeriële regeling. Bij langdurig achterblijven van de leerresultaten 
in vergelijking met deze normering, kan de minister uiteindelijk maatregelen treffen, zoals 
het beëindigen van de bekostiging van een bijzondere school of het opheffen van een open-
bare school. Deze Europees Nederlandse regels uit de WPO zijn niet op de eilanden van 
toepassing. Allereest moet het onderwijs op de eilanden een lange periode van aanpassing 
doormaken en moeten de scholen de tijd krijgen om vertrouwd te raken met het inspectie-
toezicht. Daarnaast is het onmogelijk om voor de eilanden een normering vast te stellen, 
omdat het primair onderwijs met de invoering van de WPO BES aanzienlijk is veranderd en 
het leerlingenbestand op de eilanden klein is. Indien er gedurende langere tijd toetsen con-
form de WPO BES zijn afgenomen is het wellicht mogelijk om tot een onderlinge vergelijking 
te komen en uiteindelijk een (voorlopige) normering vast te stellen.  
 
Wat betreft de kwaliteit van het onderwijs wordt het toezichtkader van de inspectie op de 
eilanden toegepast. De inspectie kan met scholen prestatieafspraken maken. Indien de leer-
resultaten ernstig of langdurig tekortschieten, kan daartegen worden opgetreden. Een sanc-
tie in de zin van het sluiten van een school in geval van ernstig of langdurig tekortschietende 
leerresultaten ontbreekt, maar op basis van de WPO BES is het wel mogelijk om bekostiging 
168
in te houden of op te schorten. Voorts bevat de WPO BES – net als de Europees Neder-
landse WPO – een aanwijzingsbevoegdheid voor de minister van OCW (artikel 128 WPO 
BES). Als blijkt dat er sprake is van wanbeheer van een of meer bestuurders of toezichthou-
ders, dan kan de minister een aanwijzing geven, in die zin dat er bepaalde maatregelen 
moeten worden genomen. 
 
 Zorgstelsel BES 
In verband met de kleinschaligheid (schaalgrootte) op de drie eilanden wijkt het zorgstelsel 
af van het zorgstelsel dat in het Europese deel van Nederland geldt. Er is in Caribisch Neder-
land bijvoorbeeld geen leerlinggebonden financiering. Leerlingen met een specifieke on-
derwijsbehoefte zullen zoveel mogelijk binnen de reguliere scholen onderwijs volgen. Daar-
bij wordt er gebruik gemaakt van interne begeleiders met een bepaalde deskundigheid. 
Daarvoor ontvangen de scholen reguliere bekostiging. Voor onderwijszorg ontvangen de 
scholen een toeslag op deze reguliere bekostiging omdat er geen gewichtenregeling of ‘rug-
zakgelden’ zijn (artikel 68 WPO BES). Daarnaast is er de mogelijkheid van tweedelijns zorg. 
Daarvoor is per eiland een Expertise centrum Onderwijs Zorg opgericht. In eerste instantie 
zal dit centrum onderwijszorg vooral ondersteuning bieden aan leerlingen binnen een 
school. Indien leerlingen niet kunnen worden opgevangen binnen het basisonderwijs, kun-
nen deze leerlingen worden opgevangen door het Expertise centrum Onderwijs Zorg. In 
overeenstemming met de ouders, verzorgers of voogden wordt er wel eerst een hande-
                                                           
168
 Een school kan dus niet wegens ernstig of langdurig tekortschietende leerresultaten worden gesloten. Iets geheel anders is 
dat er voor de scholen in Caribisch Nederland wel een opheffingsnorm geldt. Omdat de leerlingendichtheid op de drie eilanden 
redelijk stabiel zal blijven, is gekozen voor een opheffingsnorm van 23 leerlingen. Indien een school met opheffing wordt 
bedreigd, dan heeft de overheid de plicht zorg te dragen voor voldoende openbaar onderwijs binnen een openbaar lichaam. 
87
