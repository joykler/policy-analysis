EVALUATIE CARIBISCH NEDERLAND - WERKING VAN WETGEVING  
Figuur 3.1: Inflatiecijfers Bonaire, Sint Eustatius en Saba 2011-2014 
 
 
 
 
 
 
 
 
 
 
 
 
 
 
 
In een brief van 20 juni 2014 gaat minister Kamp van EZ in op de prijsregulering in Caribisch 
Nederland. In deze brief stelt hij dat prijsregulering onder omstandigheden een bijdrage aan 
het beter borgen van de betaalbaarheid van specifieke goederen en diensten in Caribisch 
Nederland. Doordat de bevolkingsgrootte op de eilanden relatief gering is en gelet op het 
insulaire karakter van Caribisch Nederland, is op veel markten weinig ruimte voor meerdere 
aanbieders en is het perspectief voor effectieve concurrentie zeer beperkt, hetgeen een 
prijsverhogend effect kan hebben.  
 
Tegelijkertijd voorkomt prijsregulering niet dat, als gevolg van de zeer beperkte economi-
sche schaal van de eilanden, de productiekosten voor veel goederen en diensten (per een-
heid) relatief hoog zijn en blijven, en dat producten of diensten moeten worden geïmpor-
teerd vanuit nabijgelegen gebieden. Ondernemingen kunnen vanzelfsprekend ook niet 
worden gedwongen producten onder de kostprijs te verkopen.  
 
De Bestuurscolleges in Caribisch Nederland hebben de afgelopen jaren in beperkte mate 
gebruik gemaakt van hun bevoegdheid tot prijsregulering. Het Bestuurscollege van Bonaire 
heeft in 2013 bij Eilandsbesluit voor ongeveer 12 hoofdproducten maximummarges inge-
steld, waaronder voor rijst, pasta, brood, olie, babyvoeding, maïsmeel, thee, margarine en 
suiker. Daarnaast is er sprake van prijsregulering voor de benzine, diesel, gas en kerosine. 
Ook het Bestuurscolleges van Saba heeft voor ongeveer vijftien producten maximumprijzen 
vastgesteld. Dit betreft eerste levensbehoeften zoals rijst, groente en fruit. Het Bestuurscol-
lege van Sint Eustatius heeft maximumprijzen vastgesteld voor brandstof.  
 
 Uitvoerbaarheid en handhaafbaarheid 
Het Bestuurscollege van Bonaire zette aanvankelijk vele producten op een lijst met vastge-
stelde marges. Dit leidde tot veel protesten onder producenten en verkopende partijen. De 
lijst is vervolgens beperkt tot twaalf hoofdproducten waarvoor maximumprijzen gelden.  
Prijsregulering kan als ongewenst neveneffect hebben dat ten gevolge van de maximumprij-
zen ingeboet wordt op de kwaliteit van de aangeboden goederen of diensten. In de inter-
views op Bonaire werd dit bevestigd. Er is een zogeheten ‘mandje’ met supermarktartikelen 
(onder andere rijst en eieren) samengesteld waarvoor maximumprijzen gelden. De effecten 
van deze wet zijn dat de goederen waarvoor maximumprijzen worden gehanteerd veelal 
van lagere kwaliteit zijn om toch nog voldoende winst te maken door de supermarkten. 
Verse eieren van het eiland worden bijvoorbeeld niet ingekocht, maar goedkopere eieren 
van mindere kwaliteit uit de Dominicaanse republiek. Op Saba bestaan soortgelijke (poten-
tiële) mechanismen, zo is uit interviews gebleken.  
73
