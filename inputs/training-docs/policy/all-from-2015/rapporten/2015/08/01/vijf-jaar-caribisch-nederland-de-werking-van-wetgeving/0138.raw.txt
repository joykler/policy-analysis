EVALUATIE CARIBISCH NEDERLAND - WERKING VAN WETGEVING  
 4 
Analyse 
4.1  Inleiding 
In dit hoofdstuk vindt op hoofdlijnen een analyse plaats van alle verzamelde informatie. De 
resultaten van de algemene wetgevingsanalyse en de resultaten van de verdiepende thema-
tische studie worden hier met elkaar in verband gebracht. Ook vindt een analyse plaats van 
het totstandkomingsproces van de nieuwe wetten.  
4.2  Totstandkomingsproces van de wetgeving  
4.2.1. Algemeen beeld omzetten en invoeren wetgeving  
Het onderbrengen van Bonaire, Sint Eustatius en Saba in het land Nederland vergde een 
grote wetgevingsoperatie. Landsverordeningen van de Nederlandse Antillen moesten wor-
den omgezet naar wetten in formele zin en andersoortige Nederlandse regelgeving; Euro-
pees Nederlandse wetgeving moest waar nodig van toepassing worden verklaard op Cari-
bisch Nederland. Het gaat om 259 gewijzigde of nieuwe regelingen, waarbij sprake is van 
425 wetswijzigingen. Onder de 259 wetten zijn 16 nieuwe Nederlandse wetten die specifiek 
voor Caribisch Nederland tot stand zijn gebracht, alsmede 3 wetten die in voorbereiding 
zijn, te weten de Kieswet in verband met het kiesrecht, de Wet Elektriciteit en Drinkwater 
BES en de VROM-BES. In bijlage IV bij de rapportage is een overzicht gegeven van alle geana-
lyseerde wetgeving.  
 
In de aanloop naar 10 oktober 2010 hebben de ministeries in veel gevallen per wet de af-
weging gemaakt of de Nederlands Antilliaanse regelgeving als vertrekpunt wordt genomen 
(door het omzetten van de Antilliaanse regelgeving naar een wet in formele zin, een amvb 
of een ministeriÃ«le regeling), dan wel dat Europees Nederlandse regelgeving van toepassing 
wordt verklaard, dan wel dat specifieke nieuwe wetgeving wordt ontworpen. Bij de afwe-
ging keken ministeries vooral in hoeverre de bepalingen uit de Antilliaanse regelgeving al 
dan niet bruikbaar waren. Wanneer specifieke nieuwe wetgeving is opgesteld, fungeerde de 
Antilliaanse regelgeving wanneer dat mogelijk was als basis. Mede als gevolg van opeenvol-
gende aanpassingen van de wetgeving, waarbij vanuit het vertrekpunt van Nederlands Antil-
liaanse regelgeving steeds meer is opgeschoven in de richting van Nederlandse regelgeving, 
geldt voor veel van de huidige voor Caribisch Nederland relevante wetgeving dat zij een 
sterke mix is van Antilliaanse en Europees Nederlandse elementen. 
134
