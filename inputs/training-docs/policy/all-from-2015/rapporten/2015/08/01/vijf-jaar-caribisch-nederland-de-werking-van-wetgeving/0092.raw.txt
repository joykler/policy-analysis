EVALUATIE CARIBISCH NEDERLAND - WERKING VAN WETGEVING  
lingsplan vastgesteld. Het centrum kan tijdelijk of voor langere tijd zorg dragen voor de op-
vang van zorgleerlingen. De WPO BES biedt scholen de ruimte om hiertoe zelf de optimale 
vorm te vinden. Het expertisecentrum onderwijszorg is verantwoordelijk voor de zorgaspec-
ten. Leerlingen blijven wel ingeschreven bij de school. De school blijft verantwoordelijk voor 
het onderwijs en de voorzieningen die daarbij horen. Op Bonaire is er geen school voor spe-
ciaal onderwijs. De Watapanaschool was dat altijd wel, maar vanaf oktober 2010 niet meer. 
De leerlingpopulatie is echter niet gewijzigd en staat bekend als (zeer) moeilijk lerend. Als 
een leerling niet (meer) het onderwijs op de reguliere basisschool kan volgen, kan deze 
school de leerling laten testen en via het Expertise centrum Onderwijs Zorg (EOZ) een ver-
wijzing krijgen naar de Watapanaschool. Deze school is nu nog gevestigd in Rincon, maar zal 
in 2015 verhuizen naar Playa en in bij het Kolegio Reina Beatrix op te richten nieuwbouw 
worden gevestigd. 
 
Per eiland wordt er één samenwerkingsverband ingericht, waarin het Expertisecentrum 
onderwijszorg, scholen voor primair en voortgezet onderwijs en instellingen samenwerken 
(artikel 26 WPO BES). In het samenwerkingsverband worden afspraken gemaakt over de 
eerstelijs- en tweedelijnszorg. Die afspraken worden neergelegd in een eilandelijk zorgplan, 
dat jaarlijks aan de inspectie – in verband met het houden van toezicht – wordt toegezon-
den (artikel 27 WPO BES). 
 
 Huisvesting 
In de WPO BES wordt aangesloten bij de uitgangspunten en de verdelingssystematiek van 
de middelen die gelden in het Europese deel van Nederland. Dit betekent dat de Eilandsraad 
en het Bestuurscollege zorg dragen voor de huisvestingsvoorzieningen op het grondgebied 
van het openbaar lichaam. Deze huisvesting moet zodanig zijn dat kan worden voldaan aan 
de redelijke eisen die het onderwijs aan de huisvesting van scholen stelt. Eilandsraad en 
Bestuurscollege dienen het openbaar en bijzonder onderwijs op gelijke voet te behandelen 
(artikel 78 WPO BES). De verdeling van middelen komt er grosso modo op neer, dat het be-
voegd gezag van het Rijk een normatieve vergoeding ontvangt voor uitvoering van onder-
houd aan de binnenkant van het schoolgebouw. De onderhoudsvoorzieningen die aan de 
buitenzijde van het schoolgebouw worden uitgevoerd, lopen in principe via het eilandsbe-
stuur (artikel 79 WPO BES). 
 
Ten aanzien van de aanvraag- en toekenningsprocedure voor de huisvestingsvoorzieningen 
heeft wel differentiatie tussen het Europese en het Caribisch deel van Nederland plaatsge-
vonden. Met het oog op het kleine aantal scholen op de eilanden is de aanvraag- en toe-
kenningsprocedure vereenvoudigd. Het Bestuurscollege hoeft bijvoorbeeld niet eerst een 
programma huisvestingsvoorzieningen te maken. In plaats van het huisvestingsprogramma 
en een gedetailleerde eilandsverordening kunnen scholen die niet door het openbaar li-
chaam in stand worden gehouden één keer per jaar een aanvraag om een voorziening in 
huisvesting indienen bij het Bestuurscollege. De vereisten waaraan deze aanvraag dient te 
voldoen, staan in de door de Eilandsraad vastgestelde eilandsverordening. In de WPO BES 
zijn de weigeringsgronden voor het Bestuurscollege, een urgentieregeling en een spoedpro-
cedure opgenomen (zie de artikelen 82, 83 en 84 WPO BES). 
 
De hiervoor beschreven regeling is nog niet in werking getreden. Voor de jaren 2011-2017 
regelt artikel 167a WPO een overgangssituatie. Volgens die regeling geldt in afwijking van de 
artikelen 78 tot en met 84 en met overeenkomstige toepassing van artikel 87 een gezamen-
lijke verantwoordelijkheid van de minister en het Bestuurscollege voor de huisvesting van 
uit ’s rijks kas bekostigde scholen. Die gezamenlijke verantwoordelijkheid leggen Bestuurs-
college en minister vast in een convenanten, op basis waarvan de minister een plan maakt 
88
