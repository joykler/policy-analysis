EVALUATIE CARIBISCH NEDERLAND - WERKING VAN WETGEVING  
Bij de totstandkoming van de Wet vestiging bedrijven BES was het beginsel van legislatieve 
terughoudendheid nog niet aan de orde. Het betreft namelijk een wet die bij de transitie 
van 10 oktober 2010 is opgesteld door omhanging van de landsverordening ‘Vestigingsrege-
ling voor bedrijven’. Deze landsverordening is voor een groot deel overgenomen en door 
middel van de IBES en ABES I omgezet naar de Wet vestiging bedrijven BES. De omzetting 
144
bracht met zich mee dat de zogeheten directievergunning werd afgeschaft . Dit was een 
vergunning voor directeuren van bedrijven die geen ingezetene waren. Deze vergunning 
werd als overbodig en te bureaucratisch bestempeld. Daarnaast vallen nu ook eenmansza-
ken onder de werking van de Wet vestiging bedrijven BES.  
 
Verder is het vestigingsbeleid geliberaliseerd waarvoor de afwijzingsgronden zijn beperkt. 
Op grond van artikel 5, lid 2, kan de vestigingsvergunning slechts worden geweigerd met het 
oog op een te beschermen algemeen belang onder voorwaarde dat de Minister van Econo-
mische Zaken voorafgaand aan de weigering daarmee heeft ingestemd. 
 
145
In 2011 heeft een wetswijziging plaatsgevonden met het oog op vereenvoudiging van de 
administratieve afwikkeling van de vestigingsvergunning. Met deze wijziging is een beslis-
termijn van acht weken ingevoerd en als deze termijn verloopt, wordt de vergunning van 
rechtswege aan de aanvrager verleend. Het Bestuurscollege behoort vervolgens binnen 
twee weken na het van rechtswege verlenen, een lijst te publiceren met ondernemingen 
aan wie een vestigingsvergunning van rechtswege is verleend. Daarna heeft het Bestuurscol-
lege, indien nodig, nog acht weken de tijd om nadere voorwaarden te stellen (artikel 6 van 
de wet voorziet daarin). De ondernemer kan wel alvast beginnen met zijn bedrijf. Daarnaast 
is de wet voor sterk seizoensgebonden ondernemingen, zoals in de toeristensector, soepe-
ler gemaakt. Eerst kon een vergunning, wanneer de zaak gedurende drie achtereenvolgende 
maanden gesloten was, worden ingetrokken. Door een schriftelijke kennisgeving van de 
tijdelijke sluiting te zenden aan het Bestuurscollege kan de ondernemer de termijn verlen-
gen naar zes maanden. Deze voorziening is opgenomen op grond van de consultatie over 
deze wetswijziging. 
 
Differentiatie 
De landsverordening ‘Vestigingsregeling voor bedrijven’ is omgezet in de Wet vestiging be-
drijven BES. Deze regeling is integraal van toepassing voor Caribisch Nederland. Bonaire 
146
maakte sinds 1991 gebruik van haar eigen eilandverordening voor vestiging van bedrijven. 
Voor de eilanden is nu sprake van dezelfde inhoudelijke regeling. Het insulaire karakter is 
een reden om in Caribisch Nederland vestigingswetgeving te behouden. In Europees Neder-
land is geen vergelijkbare wetgeving van toepassing. 
 
 Consultatie 
Omdat deze wet tot stand is gekomen in het kader van de algemene, beleidsarme omhan-
ging van wetgeving is slechts beperkt aandacht besteed aan consultatie over deze wet. In de 
147
memorie van toelichting van ABES IIA wordt aangegeven dat het wetsvoorstel ter consul-
tatie is voorgelegd aan de Bestuurscolleges van de openbare lichamen. Het Bestuurscollege 
van Bonaire heeft op het wetsvoorstel gereageerd in die zin dat zij aangeven dat voorbij is 
gegaan aan het uitgangspunt dat de bevoegdheden van de eilandgebieden gehandhaafd 
                                                           
144
 Idem, p. 40.  
145
 Stcrt. 2011, 17604, p. 7.  
146
 Kamerstukken II 2009/09, 31 959, nr. 3 (MvT ABES), p. 39.  
147
 Kamerstukken II 2009/10, 32 368, nr. 3 (MvT ABESIIA), p. 3.  
75
