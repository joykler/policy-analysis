EVALUATIE CARIBISCH NEDERLAND - WERKING VAN WETGEVING  
 1 
Inleiding  
1.1  Aanleiding  
Met ingang van 10 oktober 2010 is de staatkundige structuur van het Koninkrijk der Neder-
landen gewijzigd. Het Koninkrijk der Nederlanden bestaat sindsdien uit vier zelfstandige 
landen, te weten Nederland, Aruba, Curaçao en Sint Maarten. Het land Nederlandse Antillen 
is opgeheven. Curaçao en Sint Maarten zijn zelfstandige landen binnen het Koninkrijk ge-
worden en Bonaire, Sint Eustatius en Saba zijn als openbare lichamen deel uit gaan maken 
1
van Nederland. De Nederlands Antilliaanse regelgeving die op de drie laatstgenoemde ei-
landen gold, was niet zomaar toepasbaar binnen het Nederlandse rechtssysteem en de 
nieuwe staatsrechtelijke verhoudingen. Daarom heeft een omvangrijke wetgevingsoperatie 
plaatsgevonden, waarbij de inhoud van de Nederlands Antilliaanse regelgeving zoveel mo-
gelijk is gehandhaafd.  
 
Tijdens de Miniconferentie in oktober 2006 over de toekomstige staatkundige positie van 
Bonaire, Sint Eustatius en Saba is afgesproken dat vijf jaar na het moment waarop de drie 
eilanden een staatsrechtelijke positie binnen het Nederlandse staatsbestel krijgen, de uit-
2
werking van de nieuwe staatkundige structuur zal worden geëvalueerd. De eilanden heb-
ben dan de nodige ervaring opgedaan met zowel bestaande als nieuwe wetgeving. De eva-
luatie wordt uitgevoerd door een onafhankelijke evaluatiecommissie. In totaal worden drie 
evaluatiecomplexen onderzocht, te weten de werking van de wetgeving, de werking van de 
nieuwe bestuurlijke structuur en de gevolgen van de overgang naar de nieuwe staatkundige 
situatie voor de bevolking van de eilanden. Met de evaluatie wordt beoogd om door middel 
van een terugblik vast te stellen wat er is bereikt. Hoe hebben de wetgeving, de afspraken 
en de procedures gefunctioneerd? Het onderhavige deelonderzoek richt zich op de werking 
van wetgeving. Dit rapport is uitgebracht onder de verantwoordelijkheid van de onderzoe-
kers die dit onderzoek hebben uitgevoerd. 
                                                           
1
 Zie de Slotverklaring van de Miniconferentie over de toekomstige staatkundige positie van Bonaire, Sint Eustatius en Saba 10 
en 11 oktober 2006 Den Haag, p. 2. De Slotverklaring is te downloaden via 
http://www.rijksoverheid.nl/onderwerpen/caribische-deel-van-het-koninkrijk/documenten-en-
publicaties/convenanten/2006/11/10/antillen-slotverklaring-miniconferentie.html. Zie ook het Overgangsakkoord van 12 
februari 2007, Kamerstukken II 2008/09, 31 957, nr. 3 (MvT IBES), p. 1 en Kamerstukken II 2009/10, 32 213 (R1903), nr. 3, p. 1. 
2
 Slotverklaring van de Miniconferentie over de toekomstige staatkundige positie van Bonaire, Sint Eustatius en Saba 10 en 11 
oktober 2006 Den Haag, p. 4. 
14
