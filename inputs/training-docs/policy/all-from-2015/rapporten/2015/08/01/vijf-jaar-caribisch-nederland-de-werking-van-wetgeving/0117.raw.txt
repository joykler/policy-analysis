EVALUATIE CARIBISCH NEDERLAND - WERKING VAN WETGEVING  
 
Het wetsvoorstel bevat tevens voorschriften over de weigering een aansluiting op het 
drinkwaterleidingnet aan te leggen en het beëindigen van de levering van drinkwater of 
elektriciteit.  
 
Tariefregulering 
Het wetsvoorstel bevat voorts regels over tariefregulering. Deze voorschriften zijn in de Wet 
elektriciteit en drinkwater BES opgenomen om de consumenten en investeerders te be-
schermen en de productieve efficiëntie van de onderneming te waarborgen.  
 
Uitgangspunt voor de tarieven van productie, transport en levering is kostenoriëntatie. Het 
wordt producenten en distribiteurs toegestaan om een winstmarge in de tarieven op te 
nemen. De Autoriteit Consument en Markt (ACM) zal toezicht houden op de tarieven van 
productie, transport en levering. De ACM stelt daartoe een methode vast waarin beschre-
ven wordt op welke manier zij de tarieven vaststelt om een doelmatige bedrijfsvoering te 
bevorderen. 
 
Naast een gebruiksafhankelijk tarief wordt een gebruiksonafhankelijk vast tarief voorge-
steld. Bij dit tarief geldt dat niet het gebruik, maar de grootte van de aansluiting bepalend is 
voor de hoogte.  
 
Subsidie  
De tarieven van de drinkwater- en elektriciteitsvoorziening zijn in Caribisch Nederland erg 
hoog. Voor veel inwoners van Caribisch Nederland is het moeilijk om deze hoge tarieven op 
te brengen. Op korte termijn is van betaalbaarheid geen sprake zonder subsidie. Daarom 
wordt in het wetsvoorstel voor de distributeur de mogelijkheid gecreëerd om vanuit Euro-
pees Nederland een subsidie te verkrijgen. De subsidie is bestemd voor de distributeur om 
een deel van de kosten van transport te dekken. Hij brengt vervolgens alleen de niet door 
subsidie gedekte kosten in rekening. Op deze manier moet de drinkwater- en elektriciteits-
voorziening in Caribisch Nederland voor alle inwoners betaalbaar worden. 
 
Inspecties 
In de Wet elektriciteit en drinkwater BES worden de productie, het transport en de levering 
van elektriciteit en drinkwater gereguleerd. Om de uitvoering van en het toezicht op deze 
regelgeving te waarborgen, zijn er twee toezichthouders aangewezen: 
1) de Autoriteit Consument en Markt (ACM) voor het economische toezicht, en  
2) de Inspectie Leefomgeving en Transport (ILT) voor het technische- en volksgezond-
heidstoezicht. 
 
De primaire taak van de ACM en de ILT is het toezien op het in stand houden van een deug-
delijke en duurzame voorziening van elektriciteit en drinkwater op Bonaire, Sint Eustatius en 
Saba die aan de gestelde kwaliteitseisen voldoet. In de memorie van toelichting is aangege-
ven dat bij het organiseren van het toezicht en de handhaving de specifieke omstandighe-
den op de eilanden in ogenschouw worden genomen. De ILT zal worden aangewezen als 
toezichthouder op het gebied van de kwaliteit en veiligheid van de elektriciteit- en drinkwa-
tervoorziening. Het wetsvoorstel biedt echter de ruimte om met toestemming van het 
openbaar lichaam ook lokale toezichthouders aan te wijzen. 
 
De minister van I&M en de ACM hebben op grond van dit wetsvoorstel de volgende hand-
havende bevoegdheden:  
 een last onder dwangsom;  
113
