EVALUATIE CARIBISCH NEDERLAND - WERKING VAN WETGEVING  
gens de inspectie op essentiële punten tekort en de leerprestaties waren zorgelijk. Sinds 
2002 is men op de Nederlandse Antillen begonnen met het geven van ‘ontwikkelingsgericht 
onderwijs’. Dat is een bepaalde stroming en ideologie in het onderwijs, waarbij er geen 
boeken worden gebruikt en er geen toetsen hoeven te worden gemaakt. Dat er op de eilan-
den niet voor alle vakken boeken beschikbaar waren en dat, zelfs in de examenjaren, niet 
alle vakken gegeven werden (er waren namelijk geen docenten om die vakken te geven) 
wordt als belangrijkste oorzaak van het tekortschieten van de leerlingprestaties genoemd.  
 
De inspectie had daarnaast aanwijzingen dat grote groepen leerlingen een leerachterstand 
hebben van meerdere leerjaren op het gebied van technisch lezen, rekenen en de Neder-
landse taal. In sommige gevallen zouden de achterstanden zo zijn opgelopen dat, als er ver-
der geen actie wordt ondernomen, niet kan worden uitgesloten dat nogal wat leerlingen het 
funderend onderwijs als analfabeet zullen verlaten. Toetsen die later bij de leerlingen in de 
hoogste klassen van het funderend onderwijs en in de eerste klas van het voortgezet on-
derwijs zijn afgenomen bevestigden het beeld van de inspectie.  
 
Om de kwaliteit van het onderwijs te verbeteren (en uiteindelijk het aantal leerlingen met 
een leerachterstand terug te dringen) zijn met de vertegenwoordigers van de eilanden af-
spraken gemaakt over (de uitgangspunten voor) een verbeterplan. In 2009 en 2010 is een 
aantal verbeteracties gerealiseerd, waaronder het beschikbaar stellen van schoolboeken. 
Hiermee kon al een belangrijke kwaliteitsverbetering worden bereikt. Een verbeterplan al-
leen was echter onvoldoende om de kwaliteit van het onderwijs in zijn geheel te verbete-
ren. Daarvoor was regelgeving nodig die instrumenten bevat om het onderwijsbestel op 
Bonaire, Sint Eustatius en Saba zodanig aan te sturen dat betere resultaten worden geboekt. 
 
Legislatieve terughoudendheid 
De Landsverordening funderend onderwijs is door middel van de IBES en ABES I omgezet 
naar de Wet op het primair onderwijs BES (hierna: WPO BES). De tekst van de WPO BES is 
vervolgens vóór inwerkingtreding van ABES I vervangen door een wettekst die is gebaseerd 
op de Europees Nederlandse WPO (ABES II-B). Er is specifiek voor gekozen om in dit geval 
niet het uitgangspunt van legislatieve terughoudendheid te hanteren. Indien men dit uit-
gangspunt namelijk wel zou volgen, dan zouden de leerlingen in Caribisch Nederland nog 
jaren geen goed onderwijs krijgen, terwijl zij daarop uiteraard wel recht hebben. Uitgangs-
punt was dan ook een beleidsrijke in plaats van beleidsarme omzetting. Dat op dit terrein 
expliciet niet gekozen is voor terughoudendheid wordt op de eilanden ondersteund.  
 
Met de Aanpassingswet OCW-wetten BES is de WPO BES opnieuw aangepast. Het betrof 
toen onder meer een regeling ten aanzien van fusies en enkele technische wijzigingen. In 
Caribisch Nederland was behoefte aan regels ten aanzien van fusies. In verband met het 
aantal scholen op Bonaire, Sint Eustatius en Saba, wijken deze regels af van de Europees 
Nederlandse regels. 
 
Differentiatie 
De Europees Nederlandse onderwijswetgeving heeft model gestaan voor de onderwijswet-
geving voor Caribisch Nederland. Er is uitdrukkelijk voor gekozen om de Europees Neder-
landse onderwijswetgeving niet integraal van toepassing te verklaren op Caribisch Neder-
land. De situatie in Caribisch Nederland verschilt namelijk sterk van de situatie in het 
Europese deel van Nederland. In verband met de specifieke lokale omstandigheden heeft er 
daarom differentiatie plaatsgevonden. Als redenen voor differentiatie tussen Europees Ne-
derland en Caribisch Nederland worden de onderlinge afstand tussen de eilanden, de af-
stand tot het Europese deel van Nederland, de taal, het klimaat en de schaalgrootte ge-
84
