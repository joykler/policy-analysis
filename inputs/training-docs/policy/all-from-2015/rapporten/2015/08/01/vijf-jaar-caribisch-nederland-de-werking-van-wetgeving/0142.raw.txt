EVALUATIE CARIBISCH NEDERLAND - WERKING VAN WETGEVING  
tatie in het algemeen verre van een succes is. De onderzoekers constateren dat de ministe-
ries weliswaar ruim gelegenheid tot consultatie hebben geboden, maar dat niet op zodanige 
wijze hebben ingevuld, dat daarmee werd tegemoet gekomen aan de – gezien de kenmer-
ken van kleinschaligheid op voorhand bekende – beperkingen voor de eilanden om de ge-
boden gelegenheid daadwerkelijk te kunnen benutten. Wellicht heeft juist op dit punt de 
afwezigheid van een regiefunctie van BZK parten gespeeld (terwijl ‘Bes-legal’ dat niet volle-
dig heeft kunnen compenseren). Per saldo is de consultatie in het algemeen geen succes 
gebleken. Doordat met het oog op 10 oktober 2010 en daarna het belang van consultatie is 
benadrukt gaat dit gebrek aan succes bovendien vergezeld van teleurstelling in verwachtin-
gen. Na 10 oktober 2010 komt consultatie ook volgens de gesprekspartners op de eilanden 
beter uit de verf, er is meer tijd voor beschikbaar en er lijkt ook inhoudelijk sprake van een 
serieuzere uitwisseling. 
4.4  Legislatieve terughoudendheid  
Legislatieve terughoudendheid speelde vanaf de eerste afspraken die over de transitie ge-
maakt zijn een rol, doordat tijdens de Miniconferentie in 2006 is afgesproken dat het uit-
gangspunt is dat zoveel mogelijk Nederlands Antilliaanse regelgeving gecontinueerd wordt 
en de Nederlandse regelgeving geleidelijk wordt ingevoerd. Later is deze afspraak nader 
gearticuleerd in die zin dat de regering voor de periode van vijf jaar na 10 oktober 2010 
expliciet heeft uitgesproken dat legislatieve rust in acht wordt genomen. 
 
Vrijwel elk ministerie heeft oog voor het uitgangspunt van legislatieve terughoudendheid. 
Als vertrekpunt zijn landsverordeningen zo veel mogelijk beleidsarm omgezet; waar sprake 
was van verouderde regelgeving of van specifieke problemen is gekeken of nieuwe wetge-
ving moest worden ingevoerd. In het licht van de hierboven geconstateerde opeenvolgende 
aanpassingen van de wetgeving, waarbij vanuit het vertrekpunt van Nederlands Antilliaanse 
regelgeving steeds meer is opgeschoven in de richting van Nederlandse regelgeving, is op 
een aantal terreinen het uitgangspunt van legislatieve terughoudendheid in toenemende 
mate verlaten. 
 
Met betrekking tot onderwijswetgeving, belastingwetgeving, ruimtelijke ordening, drinkwa-
ter en elektriciteit is er door de betrokken ministeries, onder meer om redenen van moder-
nisering, willens en wetens voor gekozen het uitgangspunt van legislatieve terughoudend-
heid niet aan te houden. Een duidelijk voorbeeld van legislatieve terughoudendheid is de 
WarBES. De Wet financiële markten BES is een voorbeeld waarbij aanvankelijk legislatieve 
terughoudendheid is betracht, maar later (juli 2012) een belangrijke modernisering is door-
gevoerd. Sindsdien is deze wet juist een voorbeeld van een ingrijpende wijziging. 
 
Het geringe aantal nieuwe wetten dat is ingevoerd na 10 oktober 2010 is een uiting van 
legislatieve terughoudendheid. Na de transitiedatum is slechts in enkele gevallen een aanzet 
tot nieuwe of fundamentele aanpassing van wetgeving gegeven: zoals de wijziging in ver-
band met de Wet financiële markten BES (inmiddels in werking getreden), de Wet Elektrici-
teit en Drinkwater BES en de VROM-BES. Delen van de VROM-BES zijn in werking getreden, 
de andere twee wetten zijn nog niet in werking getreden. De aanzet tot andere specifieke 
wetten die in het jaar ná de transitie in werking zijn getreden – zoals de Veiligheidswet BES 
– waren al in behandeling ten tijde van de transitie. In dit verband is uit interviews met me-
dewerkers van ministeries naar voren gekomen dat bepaalde wetgevingsontwerpen bewust 
‘op de plank’ worden gehouden. 
 
138
