EVALUATIE CARIBISCH NEDERLAND - WERKING VAN WETGEVING  
De gepercipieerde stijging van de belastingdruk en van de strikte handhaving van de fiscale 
wetgeving heeft volgens de gesprekspartners bijgedragen aan de negatieve beeldvorming 
over de Belastingdienst en over Nederland.  
 
Loon- en inkomstenbelasting en vestigingscriteria 
De werkgevers- en ondernemersorganisatie op Bonaire geeft aan dat de huidige wetgeving 
omtrent loon- en inkomstenbelasting aanzienlijk vereenvoudigd is vergeleken met de voor-
gaande wetgeving. Een knelpunt wat wel ervaren wordt is het feit dat er geen plafond be-
staat voor werkgeverslasten. Hierdoor wordt het aantrekken van (hoogwaardig) gekwalifi-
ceerd personeel bemoeilijkt.  
 
Daarnaast geeft de werkgevers- en ondernemersorganisatie op Bonaire aan dat de kwalifi-
138
catievereisten van artikel 5.2 lid 2 van de Belastingwet BES erg streng zijn. Een onredelijke 
uitwerking van deze wet in de praktijk ontmoedigt de vestiging van internationaal opere-
rende bedrijven op Bonaire. Dit belemmert Bonaire in het ontwikkelen van een kenniseco-
nomie.  
 
ABB en dubbele belastingen 
De algemene bestedingsbelasting (ABB) wordt vaak aangewezen als een van de redenen 
voor de prijsstijgingen op de eilanden. Op alle eilanden wordt door gesprekspartners aange-
geven dat de ABB heeft geleid tot prijsstijgingen en een daling van de koopkracht. Daarnaast 
geven ondernemers en bestuurders op alle eilanden aan dat het belasten van invoer van 
goederen investeringen ontmoedigt. Met name op Saba wordt aangegeven dat de ABB (sa-
men met ander belastingen) heeft geleid tot een gebrek aan nieuwe investeringen en daar-
door tot economische stagnatie.  
 
In de interviews wordt aangegeven dat de toegenomen kosten van de aanvoer van bouw-
materialen op Bonaire en Saba negatieve gevolgen heeft gehad voor de ontwikkeling van 
het hotelwezen op deze eilanden. Vanuit het ministerie is aangegeven dat voor het hotel-
wezen tijdelijk (gedurende de jaren 2011 t/m 2014) een extra verlaagd tarief van de vast-
goedbelasting is doorgevoerd, bovenop het al bestaande tijdelijk verlaagde tarief.  Op Saba 
geeft men aan dat deze maatregel slechts voor twee hotels geldt. Volgens gesprekspartners 
is de combinatie van het invoeren van materiaal en de belasting op het verlenen van dien-
sten administratief zeer belastend geworden.  
 
Op Saba en Sint Eustatius is er op sommige goederen sprake van een dubbele heffing. Vrij-
wel alle goederen komen van Sint Maarten. Hierop worden door Sint Maarten eerst een 
turnovertax geheven en daar bovenop komt de ABB. Hierdoor is er sprake is van een multi-
pliereffect: de 5% heffing invoerrechten van Sint Maarten en een 6% heffing van ABB op Sint 
139
Eustatius en Saba. Deze dubbele heffing doet zich niet voor bij een aantal goederen die 
zijn vrijgesteld van ABB of de turnovertax op Sint Maarten. Op Sint Eustatius wordt aange-
geven dat er bij het verschepen van auto’s uit Nederland ook een dubbele heffing plaats-
vindt. Er wordt bij het invoeren zowel BTW als een ABB berekend over de auto. Het ministe-
rie van Financiën stelt dat, onder bepaalde voorwaarden, goederen uit het Europese deel 
                                                           
138
 Dit artikel specificeert kwalificatievereisten voor bedrijven en toetst daarmee of zij zich daadwerkelijk ondernemen op het 
eiland (vestigingsplaatsfictie). Bedrijven die niet bewezen op Bonaire ondernemen, betalen belasting volgens het Europees 
Nederlandse belastingstelsel.  
139
 Volgens het ministerie van Financiën vallen hier goederen onder die noodzakelijk zijn voor het vervullen van eerste levens-
behoeften, goederen die uit derde landen afkomstig zijn en via Sint Maarten worden doorgevoerd naar Saba of Sint Eustatius 
mits deze niet gekocht zijn bij een op Sint Maarten gevestigde ondernemer en goederen die in Sint Maarten onder de reikwijd-
te van de in de turnovertax opgenomen exportvrijstelling vallen.  
67
