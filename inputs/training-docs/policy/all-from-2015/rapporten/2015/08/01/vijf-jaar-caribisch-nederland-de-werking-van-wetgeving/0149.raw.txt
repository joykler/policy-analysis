EVALUATIE CARIBISCH NEDERLAND - WERKING VAN WETGEVING  
richt zich de kritiek niet zozeer op de uitvoering van wetgeving maar meer op de gevolgen 
van de betreffende wet. Op de eilanden wordt erkend dat op bepaalde terreinen, met name 
onderwijs en zorg, vooruitgang wordt geboekt. Voor een deel ligt dat aan nieuwe regelge-
ving en (succesvolle) uitvoering daarvan, voor een ander deel aan meer aandacht voor de 
handhaving van (eventueel al bestaande) regelgeving en voor weer een ander deel aan an-
dere factoren, zoals de beschikbaarheid van (financiële) middelen om te komen tot ver- en 
nieuwbouw. 
4.8  Handhaafbaarheid 
Ook de handhaafbaarheid van BES-regelgeving is in het onderzoek op twee niveaus aan de 
orde gekomen: het niveau van de wetgeving en dat van de praktijk. Wat betreft het niveau 
van de wetgeving valt opnieuw op dat de toelichting zeer wisselend is. Wederom is er een 
verschil tussen algemene en specifieke wetgeving; bij de specifieke BES-wetgeving is de 
toelichting veel uitgebreider en keren punten over uitvoerbaarheid en handhaafbaarheid 
structureel terug.  
 
Wat betreft de praktijk is de handhaving sinds de transitie verbeterd; maar er zijn eveneens 
tekortkomingen. De verbeteringen hebben te maken met meer aandacht voor handhaving 
in het algemeen en voor toezicht in het bijzonder; er wordt op bepaalde terreinen daadwer-
kelijk gecontroleerd op naleving. Denk voorts aan plannen voor rampenbestrijding en aan 
zorgtaken. Dit laatste voorbeeld geeft overigens aan dat bepaalde verbeteringen vooral tot 
uitdrukking komen in beter handhavingsbeleid (op papier). Of zulk handhavingsbeleid ook 
actief wordt geïmplementeerd, is een ander verhaal. 
 
Met name de (doorgaans in Nederland gewortelde) inspecties dragen bij aan de kwaliteit 
van de handhaving. Hoewel op de eilanden soms wordt geklaagd over de daadwerkelijke 
handhaving door inspecties en een instelling als de Belastingdienst, is er blijkens de op de 
eilanden gehouden interviews ook waardering voor de benadering van sommige inspecties. 
Zo werd de houding van inspecties op het terrein van onderwijs, zorg en arbeidsomstandig-
heden aangemerkt als kritisch maar tegelijkertijd meedenkend en opbouwend: zij geven er 
met andere woorden blijk van oog te hebben voor de lokale omstandigheden en beperkin-
gen. 
 
Op een aantal terreinen wordt de handhaving belemmerd door een gebrek aan een basis-
administratie en/of personenregister. Dat was aanvankelijk het geval bij de vastgoedbelas-
ting, waar percelen nog moesten worden opgemeten, eigenaren achterhaald en taxaties 
verricht. Ook een gebrek aan prioriteit kan van invloed zijn. Ook hiervan biedt de verblijfs-
rechtelijke regelgeving een voorbeeld: handhaving geniet hier geen prioriteit vanwege de 
behoefte aan mensen in bijvoorbeeld de bouw en vanwege het feit dat er op de eilanden 
geen met illegaliteit samenhangende criminaliteit is op de eilanden. 
 
Het beeld aangaande toezicht en handhaving door het eilandelijke bestuur is wisselend. Op 
Bonaire is het toezicht in opbouw en lijkt sprake van een inhaal- en professionaliseringsslag. 
Hierbij wordt gebruik gemaakt van professionele ondersteuning vanuit Nederland. Op Sint 
Eustatius – voor Saba is het minder duidelijk – is het gebruikelijk de handhaving van be-
stuursregelgeving over te laten aan politie en justitie (strafrecht). Dit is niet terug te voeren 
op een tekort aan bestuurlijke handhavingsbevoegdheden, maar op een tekort aan het ge-
bruik van die bevoegdheden. Met kleinschaligheid samenhangende beperkingen in capaci-
teit en kennisniveau spelen hier een rol. Ook anderszins is de kleinschaligheid van invloed: 
145
