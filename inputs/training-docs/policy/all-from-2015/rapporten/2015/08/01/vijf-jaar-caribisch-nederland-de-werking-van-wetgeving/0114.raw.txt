EVALUATIE CARIBISCH NEDERLAND - WERKING VAN WETGEVING  
Er is sprake van differentiatie tussen de eilanden in die zin dat de opwekking en distributie 
van elektriciteit op Saba en Sint Eustatius niet worden gesplitst vanwege de kleinschaligheid 
op die eilanden.  
 
Het wetsvoorstel is momenteel in behandeling bij de Tweede Kamer. Op 10 april 2015 is een 
221
nota van wijziging ingediend waarin op een aantal punten vereenvoudiging en technische 
aanpassing heeft plaatsgevonden. De verwachting is dat de wet op 1 juli 2016 in werking zal 
treden.  
 
 Consultatie 
De wetgever heeft getracht zoveel mogelijk belanghebbenden te consulteren door middel 
van internetconsultatie, telefonische en videogesprekken en overleggen in persoon met 
(vertegenwoordigende organisaties van) belanghebbenden in de openbare lichamen. In de 
memorie van toelichting is niet expliciet aangegeven in welk stadium de consultatie heeft 
222
plaatsgevonden.  
 
In de memorie van toelichting is aangegeven dat langdurig en intensief met de Bestuurscol-
223
leges van openbare lichamen van gedachten is gewisseld over dit wetsvoorstel. Tijdens de 
interviews op de eilanden bleek dat de gesprekspartners in algemene zin tevreden zijn over 
de manier waarop de consultatie verlopen is, net als bij andere ‘nieuwe’ wetten, zoals de 
wijziging van de Kieswet. “De wetten zijn keurig aangekondigd, er is serieus over gesproken 
en er zijn bijeenkomsten georganiseerd.” De consultatie bij de Wet elektriciteit en drinkwa-
ter wordt als een positief voorbeeld gezien in vergelijking met de eerdere ervaringen die 
gesprekspartners bij andere wetsvoorstellen met de consultatie hebben. De directie Samen-
leving en zorg van het openbaar lichaam Bonaire is positief over hun betrokkenheid bij de 
consultatie; zij geven aan dat zij in het verleden vaak ‘vergeten’ werden, maar dat het be-
langrijk is om bij de invoering van wetgeving aandacht te hebben voor de maatschappelijke 
effecten van de wetgeving. 
 
Op Bonaire vinden gesprekspartners wel dat er eerder gestart had kunnen worden met de 
consultatie. Gesprekspartners adviseren om bij toekomstige consultatie altijd éérst bilate-
raal te overleggen met de eilanden, dan een conceptwetsvoorstel op te stellen en dan con-
sultatie. Op die manier zijn de eilanden beter betrokken bij het wetgevingsproces.  
 
Uit de memorie van toelichting blijkt dat de Bestuurscolleges van Saba en Sint Eustatius 
vinden dat het wetsvoorstel te veel is opgesteld op basis van de situatie op Bonaire. De ei-
landen vinden dat de situatie op hun eiland naar behoren functioneert en dat extra toezicht 
niet noodzakelijk is. Het Bestuurscollege van Sint Eustatius stond daarnaast ook negatief 
tegenover de verschuiving van bevoegdheden van het openbaar lichaam naar de minister, 
224
zoals de aanwijzingsbevoegdheid van producenten. 
 
Discussiepunten die door stakeholders zijn aangedragen tijdens de consultatie zijn onder 
meer:  
 De regulering van de tarieven bevatte een consequente invoering van tarieven op 
basis van het kostenveroorzakersbeginsel. Omdat dit ook een doorbelasting van ka-
pitaalslasten van de productie via gebruiksonafhankelijk tarief betekende, zou dit 
                                                           
221
 Kamerstukken II 2014-2015, 34 089, nr. 7.  
222
 Kamerstukken II 2014-2015, 34 089, nr. 3 (MvT), p. 18-19.  
223
 Kamerstukken II 2014-2015, 34 089, nr. 3 (MvT), p. 19. 
224
 Kamerstukken II 2014-2015, 34 089, nr. 3 (MvT), p. 19. 
110
