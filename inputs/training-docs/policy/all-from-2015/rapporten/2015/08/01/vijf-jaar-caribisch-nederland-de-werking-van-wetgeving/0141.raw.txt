EVALUATIE CARIBISCH NEDERLAND - WERKING VAN WETGEVING  
(of überhaupt te reageren). Dit wijst erop dat door de ministeries eigenlijk altijd de moge-
lijkheid is geboden tot consultatie, maar dat op de eilanden capaciteit, tijd en/of deskundig-
heid ontbraken voor reacties, evenals traditie, ervaring en vaardigheid in het omgaan met 
consultatieprocessen. In het licht van het eerste hebben de ministeries het goed gedaan, in 
het licht van het laatste is de consultatie gemankeerd. Voor Bonaire geldt overigens dat 
aldaar gedurende een lange periode (de meldingen lopen uiteen van negen tot zestien 
maanden) een ‘moratorium’ op contacten met ‘Den Haag’ was afgekondigd. Dat heeft de 
communicatie inderdaad beperkt (zij het niet in absolute zin). 
 
De aard en omvang van de consultatie verschillen per domein. De consultatie op het terrein 
van bijvoorbeeld de verblijfsrechtelijke regelgeving, de Prijzenwet BES en de Wet vestiging 
bedrijven BES is zeer beperkt gebleven. Op bijvoorbeeld dat van het onderwijs is evenwel 
uitgebreid geconsulteerd. 
 
De kwaliteit van de consultatie werd na 10 oktober 2010 beter. Dit volgt ook uit de wetge-
vingsanalyse, waaruit een duidelijk verschil naar voren komt tussen algemene en specifieke 
BES-regelgeving: vergeleken met de algemene BES-wetgeving is bij de specifieke BES-
wetgeving sprake van uitgebreide consultatie. Voorbeelden hiervan zijn de raadplegingen 
rond de Wet Elektriciteit en Drinkwater BES en de VROM-BES. 
 
Verder blijkt uit de algemene wetgevingsanalyse dat bij wetten waarbij in de parlementaire 
stukken is gesproken over consultatie (vooral rond 10 oktober 2010) met name de eilande-
lijke overheid bedoeld is. Dit wil niet zeggen dat anderen niet geconsulteerd zijn. Zo blijkt uit 
interviews op de eilanden dat in enkele gevallen eveneens het maatschappelijk middenveld 
is geconsulteerd, bijvoorbeeld artsen en anderen werkzaam in de zorg. Uit de parlementaire 
stukken is niet op te maken op welk moment de consultatie heeft plaatsgevonden (vooraf-
gaand aan opstellen wetsvoorstel, tijdens opstellen wetsvoorstel, etc.).  
 
Het voorgaande betreft de (formele) consultatie in (formele) wetgevingsprocessen. Ook 
daarbuiten zijn er contacten tussen de eilanden en de ministeries geweest (vooral bezoeken 
vanuit Nederland aan de eilanden) die kennis hebben opgeleverd die in een aantal gevallen 
voor de wetgeving van betekenis zal zijn geweest. In dit verband zijn ook de CN-weken van 
belang.  
 
Op de eilanden is de indruk dat in samenhang met het gebrek aan reële betekenis van de 
consultatie allerlei regels “opgedrongen” zijn vanuit Europees Nederland en dat er niet altijd 
goed rekening is gehouden met de lokale situatie. Op de website die in het kader van deze 
evaluatieopdracht is opgezet hebben lokale ondernemers op Saba eveneens aangegeven 
dat zij weinig betrokken zijn bij de consultatie en dat op sommige afspraken die tijdens de 
aanloop naar de transitie zijn gemaakt, later door ministeries is teruggekomen. Daarnaast 
hadden zij de indruk dat ministeries elkaar tegenspreken. Wel heeft men in het algemeen de 
ervaring dat er later, na 10 oktober 2010, meer tijd voor raadpleging was. 
Hoofdbevindingen onderzoekers  
Er bestaat een discrepantie tussen de indruk die ministeries hebben over de consultatie – zij 
geven aan dat voorafgaand aan de transitie of gedurende de transitie onderzoek is gedaan, 
consultatie heeft plaatsgevonden en afwegingen zijn gemaakt voor het behouden van wet-
geving of het ontwerpen van nieuwe wetgeving – en hoe de eilanden dit zelf ervaren heb-
ben. Het gebrek aan capaciteit, tijd en materiedeskundigheid, aan traditie, ervaring en vaar-
digheid in het omgaan met consultatieprocessen, en anderszins aan evenwichtigheid in de 
verhouding tussen eiland en ‘Den Haag’, heeft er in hun perceptie toe geleid dat de consul-
137
