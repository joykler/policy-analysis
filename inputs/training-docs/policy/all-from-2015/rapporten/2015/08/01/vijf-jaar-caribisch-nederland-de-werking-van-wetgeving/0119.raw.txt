EVALUATIE CARIBISCH NEDERLAND - WERKING VAN WETGEVING  
de beoogde doelen van de wet. Door de kleinschaligheid van de eilanden is het een kost-
baar proces om tot een kwalitatief goede drinkwaterkwaliteit te komen en ook vergt het 
kostbare investeringen om alle huishoudens en bedrijven van voldoende elektriciteit te 
voorzien.  
 
De opmerkingen die in interviews op Bonaire gemaakt zijn over de uitvoerbaarheid betref-
fen details die als neveneffecten gekwalificeerd kunnen worden . Een voorbeeld is dat het 
introduceren van de mogelijkheid voor consumenten en bedrijven om minder elektriciteit af 
te nemen en zelf generatoren en zonnecollectoren te kunnen gebruiken volgens gespreks-
partners negatieve effecten heeft op de massa waardoor de prijzen van elektriciteit nog 
verder kunnen stijgen. Daarnaast zijn zorgen geuit over het afschaffen van de meteropne-
mers en het introduceren van ‘slimme’ meters bij het openbaar lichaam Bonaire, omdat de 
inwoners op het eiland daarop niet voorbereid zouden zijn. Bij het WEB vindt men dat het 
voor de technische beheersbaarheid van het systeem noodzakelijk is over actuele informa-
tie te kunnen beschikken.  
 
Op Sint Eustatius geven gesprekspartners aan dat er weinig lokale zeggenschap is over 
drinkwater en elektriciteit. Een voorbeeld is de vaststelling van de tarieven door de ACM. 
Het gaat daarbij vooral om onduidelijkheid over de reden dat dit buiten de eilanden om 
wordt vastgesteld; men vraagt zich bijvoorbeeld af of de tarieven in Europees Nederland 
ook worden vastgesteld door de ACM. Een ander voorbeeld waarbij geen lokale zeggen-
schap gedeeltelijk naar rijksniveau verschuift is, is het benoemen van de leden van de Raad 
van Commissarissen van de bedrijven die elektriciteit en water aanbieden; de benoeming 
van de leden behoeft goedkeuring van de minister.  
 
 Handhaafbaarheid  
De minister van I&M is verantwoordelijk voor het verlenen van een vergunning aan produ-
centen als voor het aanwijzen van een distributeur van drinkwater. Daardoor kan hij volgens 
de memorie van toelichting invulling geven aan een effectief handhavingssysteem. De mi-
nister heeft dan ook de regie over het toezicht en hij dient het toezicht te coördineren. 
Daartoe wordt bij ministerieel besluit een handhavingsplan opgesteld waarin staat welke 
prioriteiten worden gesteld en welke middelen worden ingezet om een bepaalde toezichts-
taak uit te voeren. Dit plan wordt afgestemd met de betrokken handhavers, zoals het Open-
baar Ministerie, het openbaar lichaam, de ILT en de ACM. In de memorie van toelichting zijn 
de kleinschaligheid van de eilanden, de beperkte capaciteit en de verscheidenheid aan re-
gelgeving genoemd als reden om integrale afspraken met betrekking tot het uitvoeren van 
231
het toezicht te maken.  
 
Tijdens het opstellen van de nieuwe wet heeft de ACM een uitvoerbaarheids- en handhaaf-
baarheidstoets (UHT) uitgevoerd. De ACM concludeerde dat het voorstel uitvoerbaar en 
handhaafbaar is en heeft op enkele onderdelen verbetervoorstellen gedaan. Aan de hand 
hiervan is het wetsvoorstel verder aangescherpt. Daarnaast heeft de ILT een handhaafbaar-
heids-, uitvoerbaarheids- en fraudebestendigheidstoets (HUF-toets) uitgevoerd op dit wets-
voorstel. Naar aanleiding van opmerkingen van de ILT is de afbakening en coördinatie van 
de handhaving, met name tussen de ILT en ACM, van dit wetsvoorstel verduidelijkt. De mi-
nister van Infrastructuur en Milieu heeft een leidende rol gekregen in het prioriteren en 
232
inrichten van het handhavingsbeleid. 
                                                           
231
 Kamerstukken II 2014-2015, 34 089, nr. 3 (MvT), p. 16-18. 
232
 Kamerstukken II 2014-2015, 34 089, nr. 3 (MvT), p. 16-18. 
115
