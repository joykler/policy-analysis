EVALUATIE CARIBISCH NEDERLAND - WERKING VAN WETGEVING  
Het wetsvoorstel is in nauw overleg met de DNB en AFM tot stand gekomen en met bijbe-
horende toelichting ter consultatie voorgelegd aan de CBCS en de representatieve organisa-
163
ties van marktpartijen. Daarnaast zijn de Bestuurscolleges van de eilanden uitgenodigd 
om het wetsvoorstel te becommentariëren. In de memorie van toelichting is aangegeven 
dat de toelichting naar aanleiding van de ontvangen consultatiereacties op een aantal plaat-
sen is aangepast of verduidelijkt. Om welke aanpassingen of verduidelijkingen het gaat is 
164
niet gespecificeerd.  
 
In de nota naar aanleiding van het verslag wordt ook gesproken over de consultatie. De 
minister van Financiën geeft aan dat het moeilijk was om representatieve gesprekspartners 
aan de consumentenkant te vinden. Uit diverse gesprekken, onder andere met de Bestuurs-
colleges, kwam naar voren dat overkreditering van consumenten als een reële en gevaarlij-
ke ontwikkeling werd gezien, zowel voor kredietnemers als hun omgeving. Regulering van 
kredietverlening aan consumenten is daarom een speerpunt in het wetsvoorstel geworden. 
Er is getracht zoveel mogelijk rekening te houden met de opvattingen van de betrokken 
partijen en er wordt vermeld dat de regering “zich niet bewust is van elementen in het 
165
wetsvoorstel die afwijken van breed heersende opvattingen in [Caribisch Nederland].” 
 
Tijdens een interview met vertegenwoordigers van het ministerie van Financiën wordt aan-
gegeven dat “men op de hoogte is van de geluiden van de eilanden, maar daar niet altijd via 
consultatierondes achter komt”. Opmerkingen worden veelal via het informele circuit opge-
pikt, terwijl er tijdens overleg en consultatie niet over gesproken wordt. Het is volgens ge-
sprekspartners “even wennen” en “een verschillende manier van zaken doen”, maar uitein-
delijk “worden zaken op deze manier ook snel opgepikt”.  
 
 Inhoud van de wet 
De wetgeving die van 10 oktober 2010 tot 1 juli 2012 gold, is weergegeven in tabel 3.4.  
 
Tabel 3.4: Wetgeving opgenomen in Wfm BES 
Wet assurantiebemiddelingsbedrijf BES 
Wet toezicht bank- en kredietwezen 1994 BES 
Wet toezicht beleggingsinstellingen en administrateurs BES 
Wet toezicht effectenbeurzen BES 
Wet toezicht trustwezen BES 
Wet toezicht verzekeringsbedrijf BES 
Wet zeggenschap in ter beurze genoteerde vennootschappen BES 
 
Met de Wfm BES is de regelgeving uit een aantal verschillende wetten ondergebracht in één 
enkele wet. De samenvoeging van verschillende wetten heeft het mogelijk gemaakt om te 
komen tot een structuur waarbij de regels voor elk van de verschillende categorieën finan-
ciële ondernemingen zoveel mogelijk onder gemeenschappelijke noemers wordt gebracht.  
 
De wet is als volgt ingedeeld: 
1. Algemene bepalingen 
2. Markttoegang 
3. Algemene bepalingen betreffende financiële ondernemingen 
                                                           
163
 De memorie van toelichting vermeldt niet welke marktpartijen of vertegenwoordigers zijn benaderd voor consultatie.  
164
Kamerstukken II 2010/11, 32 784, 3 (MvT), p. 27. 
165
 Kamerstukken II 2010/11, 32 784, nr. 6, p. 17.  
80
