EVALUATIE CARIBISCH NEDERLAND - WERKING VAN WETGEVING  
Van de 65 wetten van Europees Nederlandse oorsprong waarbij een inhoudelijke wijziging 
of een wijziging in de categorie ‘overig’ heeft plaatsgevonden, heeft in ruim de helft van de 
gevallen differentiatie ten opzichte van het Europees Nederlandse recht plaatsgevonden. De 
wetgeving is in deze wetten aangepast aan de situatie op de eilanden. In paragraaf 4.5.3 
wordt ingegaan op de redenen die aan deze differentiatie ten grondslag liggen.  
 
Specifieke nieuwe wetgeving (niet van oorsprong Nederlands Antilliaans of Europees Neder-
lands) wordt vaak opgesteld vanwege een specifieke problematiek of situatie ter plaatse. In 
die gevallen vindt differentiatie plaats. Voorbeelden zijn aan te treffen op de domeinen on-
derwijsrecht en belastingrecht. 
 
In interviews op de eilanden is aangegeven dat in een aantal gevallen juist gelet op specifie-
ke problematiek ten onrechte niet wordt gedifferentieerd. Als voorbeeld werd de ziektekos-
tenverzekering genoemd, waarbij als een specifieke problematiek werd gewezen op de 
praktische onmogelijkheid om, anders dan in het Europese Nederland, particulier aanvul-
lend te verzekeren.  
 
Op de eilanden is ook, soms zeer nadrukkelijk, uitgesproken dat met betrekking tot de on-
derwerpen abortus, euthanasie en, naar het lijkt in iets mindere mate, het homohuwelijk 
tussen het Caribische en het Europese deel van Nederland gedifferentieerd had moeten 
worden. Het doordrukken van Europees Nederlandse regelgeving terzake, waar in het Euro-
pese deel van Nederland decennia over deze onderwerpen is gediscussieerd, wordt door 
velen gevoeld als een miskenning van de eigen cultuur. Regelmatig wordt in dat verband 
genoemd de afspraak die hierover tijdens de miniconferentie is gemaakt en de amendering 
van de betreffende wetsvoorstellen in strijd daarmee door de Tweede Kamer. 
 
Een specifiek onderwerp waarbij ten opzichte van het Europese deel van Nederland bewust 
niet is gedifferentieerd maar juist geharmoniseerd, is de mogelijkheid van stemmen bij vol-
macht. Van de kant van de eilanden is meermalen met klem onder de aandacht gebracht 
dat deze mogelijkheid, in verband met de kleinschaligheid en daarmee samenhangende 
nauwe relaties tussen kiezers en kandidaten, tot het ronselen van stemmen lijkt te leiden. 
Deze opvatting is in de Kieswet niet gevolgd. 
4.5.2. Differentiatie tussen eilanden onderling  
Er zijn in totaal veertien wetten waarin gedifferentieerd is tussen de eilanden onderling. Bij 
negen van de veertien wetten is uitvoerig gemotiveerd waarom een onderscheid tussen 
Bonaire, Sint Eustatius en/of Saba is gemaakt. Geografische omstandigheden, zoals een 
kleine oppervlakte en/of een geringe bevolkingsomvang, worden bijvoorbeeld als redenen 
voor het maken van onderscheid aangevoerd.  
 
Voorbeeld van wetgeving die verschilt tussen Bonaire, Sint Eustatius en Saba is de algemene 
bestedingsbelasting in de Belastingwet BES (deze is op Bonaire 8% op goederen en 6% op 
diensten en op Sint Eustatius en Saba op 6% op goederen en 4% op diensten). Een voor-
beeld van differentiatie is ook de Wet op het primair onderwijs; Saba heeft in deze wet in 
verband met eigen (niveau)kenmerken een eigen regeling gekregen. Ook differentiatie op 
het punt van de instructietaal in het onderwijs verdient hier vermelding. 
 
Er zijn meer voorbeelden van differentiatie. Een aantal daarvan heeft niet uitsluitend te 
maken met de regelgeving voor de eilanden zelf, maar met de context – lees: buureilanden 
– van de eilanden. Zo is er een opvallend verschil op het punt van de invoerrechten; waar 
Bonaire afspraken met Curaçao heeft gemaakt om dubbele invoerrechten te voorkomen, 
140
