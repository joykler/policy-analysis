EVALUATIE CARIBISCH NEDERLAND - WERKING VAN WETGEVING  
16. In hoeverre is de wijze van handhaven van wetgeving die ook voor 10 oktober 2010 
gold veranderd na de transitie? 
Met name de inzet van de Belastingdienst en van inspecties die namens de minister op de 
eilanden actief zijn, hebben geleid tot versterking van de handhaving. Maar ook daarbuiten 
bestaat meer aandacht voor handhaving. Als aangegeven, is op het terrein van de bestuurs-
rechtelijke handhaving van wetgeving nog veel te winnen (dit geldt in het bijzonder voor 
Sint Eustatius, waar de handhaving aan politie en justitie wordt overgelaten). 
4.9.6. Consequenties voor de rijksoverheid en de eilanden 
17. Wat zijn voor de rijksoverheid en de eilanden de gevolgen van het laten bestaan, on-
derhouden en eventueel aanpassen van een afzonderlijk rechtsstelsel voor Bonaire, 
Sint Eustatius en Saba? 
 
Het onderhouden voor Bonaire, Sint Eustatius en Saba van een rechtsstelsel dat op onder-
delen afwijkt van het Europees Nederlandse stelsel zal een bijzondere inzet van de ministe-
ries blijven vergen: deze zullen zich moeten blijven verdiepen in de bijzondere kenmerken 
van deze eilanden en in de vraag in hoeverre deze kenmerken legislatieve differentiatie 
rechtvaardigen. In dit verband staan de ministeries steeds opnieuw voor de opgave te ko-
men tot geïntegreerde wetgeving: wetgeving voor het gehele land Nederland, waarbij uit 
een oogpunt van gelijke behandeling (met name in de zin van artikel 1 Grondwet artikel 1, 
tweede lid, Statuut) recht wordt gedaan aan de bijzondere kenmerken van het Caribische 
deel van dit land. Consultatie van en communicatie met de eilanden blijven voor de ministe-
ries een bijzonder aandachtspunt. Een en ander heeft vanzelfsprekend ook zijn weerslag op 
de eilanden, die regelmatig in overleg moeten treden met de ministeries. Hierbij moet wor-
den beseft dat in termen van omvang en daarmee samenhangende factoren als personele 
ondersteuning en expertise sprake is van een zeer onevenwichtige verhouding tussen de 
eilanden en ‘Den Haag’. In dit verband is nog van belang op te merken dat op de eilanden is 
gesignaleerd dat BZK geen bepaalde regiefunctie vervulde. Dat was in verband met ten eer-
ste de tijdsdruk van 10 oktober 2010 en ten tweede de benadering van Bonaire, Sint Eusta-
tius en Saba als een soort gemeente, en daarom rechtstreeks aan te spreken door de minis-
teries, evenwel een bewuste keuze. 
4.9.7. Slotbeschouwing 
Tot slot van deze paragraaf wordt in een algemene beschouwing de overkoepelende onder-
zoeksvraag van een antwoord voorzien. Die onderzoeksvraag luidt: 
 
Wat zijn de gevolgen van de ten aanzien van 10 oktober 2010 voor de wetgeving ge-
maakte keuzes voor Bonaire, Sint Eustatius en Saba? 
 
De staatkundige transitie was op het onderdeel van de wetgeving een enorm karwei. In 
korte tijd moest een groot aantal regelingen voor Caribisch Nederland worden vastgesteld. 
Daarbij is door de ministeries invulling gegeven aan consultatie van de eilanden. Formeel is 
die overeen gekomen voor de periode na 10 oktober 2010, maar met het oog op de in de 
wetgevingsprocedure te betrachten zorgvuldigheid is daaraan ook daarvoor inhoud gege-
ven. Dat was zowel voor de ministeries als voor de eilanden een geweldige uitdaging. De 
eilandsbesturen moesten op een groot aantal teksten voor regelingen reageren, een activi-
teit waarvoor de noodzakelijke inhoudelijke expertise niet aanwezig was, de tijd ontbrak en 
waarop de organisatie ook in omvang niet berekend was. De conclusie is dan ook dat welis-
waar formeel invulling is gegeven aan de consultatieplicht, maar dat materieel sprake was 
van een voor de eilanden onmogelijke opgave. 
 
152
