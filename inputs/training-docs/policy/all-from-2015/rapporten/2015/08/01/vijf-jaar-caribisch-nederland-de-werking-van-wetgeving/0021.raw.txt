EVALUATIE CARIBISCH NEDERLAND - WERKING VAN WETGEVING  
Stap 1: Oriënterende gesprekken met departementen 
In het onderzoek naar de werking van wetgeving zijn door leden van het onderzoeksteam 
twaalf gesprekken gevoerd met ministeries en andere betrokkenen over het wetgevingspro-
4
ces voor, tijdens en na de transitie. Daarbij is met de gesprekspartners gesproken over de 
aanloop naar, het proces rond en de uitgangspunten bij de transitie en consultatie over 
regelgeving die na de transitie tot stand is gekomen en over de uitvoerbaarheid en hand-
haafbaarheid van de regelgeving voor Caribisch Nederland.  
 
Stap 2: Algemene wetgevingsanalyse 
Om een beeld te krijgen van de ingevoerde en aangepaste wetgeving is een algemene wet-
gevingsanalyse uitgevoerd. Het doel van deze analyse is het inventariseren van de ingevoer-
de wetgeving (onderzoeksvragen 1 tot en met 3), de vraag of en op welke manier er consul-
tatie heeft plaatsgevonden (onderzoeksvragen 4 tot en met 7), het beoordelen van de mate 
van legislatieve terughoudend en differentiatie en de vraag of er voldoende rekening is ge-
houden met de eigenheid van de eilanden (de onderzoeksvragen 8 tot en met 12). Tot slot is 
een eerste inventarisatie gemaakt van de uitvoerbaarheid en handhaafbaarheid van de wet-
telijke regelingen gedaan (onderzoeksvragen 13 en 14).  
 
Bij de algemene wetgevingsanalyse heeft een uitgebreide deskresearch plaatsgevonden. 
Door middel van de bestudering van verschillende (Excel)lijsten met wettelijke regelingen is 
5
een overzicht verkregen van de geldende wet- en regelgeving op de eilanden. Vervolgens is 
aan de hand van het analysekader en de checklist de wetgevingsanalyse uitgevoerd. Daarbij 
zijn de desbetreffende wetten, wetsvoorstellen en de bijbehorende parlementaire stukken 
bestudeerd. Wat betreft de parlementaire stukken is gekeken naar memorie van toelichting, 
verslagen, nota’s naar aanleiding van verslagen, eindverslagen en de handelingen van de 
Tweede en de Eerste Kamer. Parlementaire stukken omtrent wijzigingen en amendementen 
zijn in de verdiepende wetgevingsanalyse meegenomen.  
 
Voor de uitvoering van de algemene wetgevingsanalyse is gebruik gemaakt van een check-
6
list die is opgesteld in het enquêteprogramma Lime Survey. De vragenlijst is in overleg met 
de begeleidingscommissie tot stand gekomen. In de vragenlijst is aan verschillende onder-
werpen aandacht besteed. Er is bijvoorbeeld gekeken of en zo ja welke argumenten in het 
wetgevingsproces zijn ingebracht waarmee wordt gemotiveerd dat het beginsel van legisla-
tieve terughoudendheid niet aan de invoering van die wetgeving in de weg staat. Tussen de 
eilanden en Nederland is namelijk onder meer de afspraak gemaakt dat de eerste vijf jaar na 
10 oktober 2010 terughoudendheid zal worden betracht op het punt van de invoering van 
7
nieuwe Nederlandse wetgeving op de eilanden (legislatieve terughoudendheid). Daarnaast 
is gekeken in welke mate bij de invoering van Nederlandse wetgeving op 10 oktober en 
daarna onderscheid wordt gemaakt tussen Caribisch Nederland en het Europese deel van 
Nederland of tussen de eilanden onderling. Tevens is nagegaan waarom – op welke grond, 
met welk doel – dat onderscheid wordt gemaakt en wat overigens is aangevoerd om het 
gemaakte onderscheid te rechtvaardigen.  
 
Bij de algemene wetgevingsanalyse is ook aandacht geschonken aan de vraag in hoeverre de 
wetgever bij de invoering van nieuwe wetgeving op de beginselen van decentralisatie, loka-
le autonomie en het daarmee verbonden subsidiariteitsbeginsel is ingegaan. In de vragen-
                                                           
4
 In bijlage V is een lijst met geïnterviewde personen opgenomen. 
5
 Het BasisWettenBestand is gekoppeld aan het Kennis- en Exploitatiecentrum Officiële Overheidspublicaties (KOOP). 
6
 Lime Survey is een speciaal programma waarmee enquêtes kunnen worden opgesteld en beheerd.  
7
 ‘De keuze voor al dan niet verdere integratie in het Nederlandse rechtsbestel is daarmee uitgesteld’, aldus de Raad van State 
in zijn Advies van 4 november 2014, p. 3. 
17
