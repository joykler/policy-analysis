EVALUATIE CARIBISCH NEDERLAND - WERKING VAN WETGEVING  
en de eerstelijns leerlingenzorg wel op een met de scholen in het Europese deel van Neder-
land vergelijkbaar niveau zijn. 
 
Op Sint Eustatius vindt vanaf het schooljaar 2015/2016 de transitie plaats naar Engels als de 
instructietaal in het onderwijs en Nederlands als sterke vreemde taal; dat sluit beter aan bij 
de taalsituatie op het eiland. Het Bestuurscollege van Saba benadrukt dat het systeem van 
studiefinanciering aangepast moet worden aan het feit dat Engels de instructietaal in het 
onderwijs is. Het zou ook mogelijk moeten worden studiefinanciering te verstrekken aan 
studenten die in landen als UK en Canada een vervolgopleiding zouden willen volgen. 
 
Er is een masterplan Huisvesting opgesteld dat er toe strekt dat in 2016 onderhoud en voor-
zieningen van de schoolgebouwen – leidend tot renovatie of nieuwbouw – op orde moeten 
zijn. Dat masterplan ligt op schema. 
 
Duidelijk is dat het onderwijsniveau in het primair onderwijs op de eilanden stijgt. Op Sint 
Eustatius heeft de eerste basisschool de basiskwalificatie gehaald. Ook op Bonaire is de on-
derwijskwaliteit op verschillende scholen door de inspectie als voldoende aangemerkt. Drie 
scholen hebben begin 2015 de basiskwaliteit behaald. Dat betekent dat 4 van de in totaal 12 
scholen voor primair onderwijs in Caribisch Nederland basiskwaliteit bieden. Benadrukt 
wordt het belang van de kwaliteit van het Nederlands van de leerlingen, ook met het oog op 
de aansluiting op het voortgezet onderwijs en daarna. 
 
Hoewel er sprake is van verbeteringen, benadrukt de ondernemersorganisatie BBE op Bo-
naire dat de kwaliteit van het onderwijs en van het onderwijzend personeel te wensen over 
laat. Daartoe verwijst de organisatie naar de slagingspercentages van de middelbare scholen 
en naar het hoge percentage kinderen die niet mee kunnen komen wanneer zij naar het 
buitenland vertrekken voor een vervolgopleiding. Er is behalve een kwaliteitsprobleem naar 
het oordeel van BBE ook een aansluitingsprobleem. Daardoor zijn veel ondernemers, met 
name op het gebied van de kenniseconomie, de horeca en het hotelwezen genoodzaakt 
personeel van buiten Bonaire aan te trekken. 
 
De ondernemersorganisatie en ook andere respondenten wijzen op de ongeletterdheid op 
het eiland en het verband met achterblijvende economische ontwikkeling. Het is lastig uit 
die vicieuze cirkel te komen: armoede staat volgens sommige gesprekspartners aan het 
volgen van onderwijs in de weg, terwijl gebrekkig onderwijs in de weg staat aan economi-
sche ontwikkeling.  
3.4.5. Handhaafbaarheid 
De Nederlandse onderwijsinspectie was voor 10 oktober 2010 niet bevoegd als toezicht-
houder op Bonaire, Sint Eustatius en Saba. De Nederlandse Antillen had een eigen onder-
wijsinspectie. Beide inspecties werkten wel samen. In goed overleg met de gedeputeerden 
heeft in 2008 een inspectie door de Nederlandse onderwijsinspectie plaatsgevonden. Vanaf 
10 oktober 2010 is de Nederlandse Inspectie van het Onderwijs de toezichthouder in Cari-
bisch Nederland. 
 
Tijdens de consultatie over de WPO BES is ook gesproken over het toezicht door de onder-
wijsinspectie. Afgesproken is dat de inspectie intensief toezicht houdt op (de kwaliteit van) 
het onderwijs op de eilanden. De gesprekspartners geven aan dat de inspectie de scholen in 
Caribisch Nederland twee keer per jaar bezoekt. In april/mei worden voortgangsgesprekken 
gehouden, waarbij er wordt gekeken hoe de zaken er voor staan. In oktober worden er kwa-
90
