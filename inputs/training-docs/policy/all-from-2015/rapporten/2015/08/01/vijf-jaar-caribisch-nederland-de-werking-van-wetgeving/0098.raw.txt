EVALUATIE CARIBISCH NEDERLAND - WERKING VAN WETGEVING  
De Wet van 4 juli 1946 houdende de instelling van een arbeidsbureau BES maakt een onder-
scheid tussen eilandelijke arbeidsvoorziening en boveneilandelijke arbeidsvoorziening (in-
clusief buitenland). De eerste functie wordt als taak bij de afzonderlijke eilandbesturen 
neergelegd. De tweede functie, inclusief het toezicht op de uitvoering van de eilandtaak, ligt 
als een facultatieve taak bij de minister – de minister kan deze invullen, maar hiertoe be-
staat geen wettelijke verplichting. In de praktijk wordt aan de boveneilandelijke arbeids-
176
voorziening geen zichtbare aanvulling gegeven.   
 
 Uitvoerbaarheid & handhaafbaarheid arbeidsveiligheidswetgeving 
Uitvoering van de arbeidsveiligheidswetgeving vindt plaats door de Arbeidsinspectie, die is 
ondergebracht bij de RCN-unit Sociale Zaken. In vergelijking met de situatie voor 10 oktober 
2010 is de handhaving en toezicht door de Arbeidsinspectie strenger. Er zijn meer controles 
en de Arbeidsinspectie richt zich op specifieke problemen. Er vindt preventief toezicht 
plaats in de vorm van communicatie, het informeren van bedrijven en het uitdelen van 
waarschuwingen. De inspectie heeft geen bevoegdheid om een bestuurlijke boete op te 
leggen. Het opmaken van een proces verbaal is mogelijk met een zgn. BAVPOL-
177
bevoegdheid . Sinds 2015 is deze bevoegdheid binnen de RCN-unit Sociale Zaken aanwe-
zig. Uit de interviews blijkt dat bedrijven geïnformeerd zijn en dat er waarschuwingen zijn 
uitgedeeld.  
 
Uit de interviews op het ministerie en de eilanden blijkt dat de inrichting en handhaving van 
de arbeidsveiligheidswetgeving sterk in ontwikkeling is. De RCN is bezig te bezien wat haal-
baar is en waar slagen gemaakt kunnen worden. Doordat de wetgeving beleidsarm overge-
nomen bestaan er nog steeds lacunes in de regelgeving. Een volledig dekkende aanpak van 
toezicht en handhaving wordt niet mogelijk geacht door betrokkenen. Het streven is kwali-
teitsverbetering, waarbij er stapsgewijs vooruitgang geboekt moet worden. Het informeren 
van ondernemingen, opleiding en bewustwording zijn daar volgens de geïnterviewden van 
het ministerie van SZW belangrijke onderdelen van.  
 
Handhaving van arbeidsveiligheidswetgeving dient volgens geïnterviewden op zowel het 
ministerie van SZW als op de eilanden binnen de context van de eilanden plaats te vinden. 
Het handhaven van regelgeving zonder rekening te houden met de lokale situatie kan ertoe 
leiden dat bedrijven van de eilanden gejaagd worden. Het zonder meer handhaven van de 
volgens gesprekspartners strikte regelgeving kan negatieve economische en sociale effecten 
hebben voor de eilanden. Tegelijkertijd is er vanuit handhavingsoptiek behoefte aan aan-
passing van de wet- en regelgeving, om bestaande lacunes op te heffen. Het verouderde 
karakter van de arbeidsveiligheidswetgeving is een belemmering voor doorontwikkeling van 
het toezicht. Er wordt gecontroleerd op specifieke onderwerpen, zoals het voorkomen van 
vallen van een hoge verdieping bij bouwwerkzaamheden en het adequaat behandelen van 
hogedruk flessen bij het duiken.  
 
Uit de interviews op het ministerie van SZW en bij de RCN blijkt dat de capaciteit van de 
inspectie een knelpunt is. Er is 23 fte beschikbaar voor de uitvoering van het beleid van 
SZW. Op Bonaire zijn 20 medewerkers van SZW werkzaam, op Sint Eustatius zijn er twee 
medewerkers en één arbeidsinspecteur en op Saba is één persoon van SZW werkzaam. De 
beperkte capaciteit maakt het systeem kwetsbaar; als er iemand wegvalt is dat zeker op de 
twee kleinste eilanden moeilijk op te vangen. Daarnaast is personeelsverloop een belemme-
                                                           
176
 Stb. 2013, 236.  
177
 Bevoegdheden van een buitengewoon agent van de politie (BAVPOL-bevoegdheden) zijn verregaande bevoegdheden op 
het gebied van toezichthoudende en opsporingstaken.  
94
