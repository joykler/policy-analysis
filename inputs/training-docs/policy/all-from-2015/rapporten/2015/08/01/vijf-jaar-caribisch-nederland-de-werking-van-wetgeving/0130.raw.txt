EVALUATIE CARIBISCH NEDERLAND - WERKING VAN WETGEVING  
269
dertig dagen , op het bezwaarschrift heeft beslist). De termijn voor het indienen van een 
bezwaarschrift bedraagt, net als in het Europese deel van Nederland, zes weken.  
 
Indien belanghebbenden geen gebruik hebben gemaakt van de mogelijkheid om bezwaar te 
maken, betekent dit niet dat er geen heroverweging van het besluit door het bestuursor-
gaan plaatsvindt. De WarBES bevat namelijk een bevoegdheid om een heroverweging op 
270
verzoek van het Gerecht plaats te laten vinden. Het Gerecht kan het beroepschrift toe-
zenden aan het bestuursorgaan met het gemotiveerde verzoek om binnen een door het 
Gerecht te stellen termijn te verklaren of het bereid is de beschikking te heroverwegen 
(soort bestuurlijke lus). Indien het bestuursorgaan op het verzoek bevestigend antwoordt, 
wordt het beroepschrift niet door het Gerecht in behandeling genomen. De indienen van 
het beroepschrift dient hiervan onverwijld op de hoogte te worden gesteld.  
 
Op Bonaire, Sint Eustatius en Saba wordt weinig formeel bezwaar gemaakt. Dit zal ten min-
ste voor een deel te maken hebben met een eigen wijze van omgaan met conflicten (zie 
boven) en een daarmee samenhangende eigen klachtencultuur. Bij dit laatste kan bijvoor-
beeld worden gedacht aan een voorkeur voor een klacht bij de gedeputeerde – die in een 
kleinschalige samenleving niet ver van de burger staat – boven het formeel bezwaar maken 
of beroep instellen. De gesprekspartners op Saba gaven aan dat er gemiddeld ongeveer vijf 
keer per jaar een bezwaarschrift binnenkomt (bij het openbaar lichaam). Voor Sint Eustatius 
zijn geen aantallen bekend; gezien het verschil in bevolkingsomvang ligt voor de hand dat 
het aantal bezwaarschriften voor Bonaire het grootst is, maar ook daarvan zijn geen cijfers 
bekend. Opmerkelijker is dat tijdens interviews op Bonaire kritiek is geuit op het facultatieve 
karakter van de bezwaarschriftprocedure: de bezwaarschriftprocedure zou net als in het 
Europese deel van Nederland en in Aruba, algemeen verplicht moeten zijn.  
 
Hoger beroep bij het Gemeenschappelijk Hof van Justitie 
Tegen de uitspraak van het Gerecht kunnen partijen binnen zes weken hoger beroep instel-
len bij het Gemeenschappelijk Hof van Justitie van Aruba, Curaçao, Sint Maarten en van 
271
Bonaire, Sint Eustatius en Saba (hierna: het Hof). Zowel in 2013 als in 2014 is 20 keer in 
272
“LAR-zaken” hoger beroep bij het Hof ingesteld.  
 
Klachtprocedures 
Als opgemerkt, is hoofdstuk 9 van de Awb, over klachtprocedures, wel op Bonaire, Sint Eus-
tatius en Saba van toepassing. In verband met de mondeling ingestelde cultuur bezoeken 
medewerkers van de Nationale ombudsman een paar keer per jaar de eilanden (in 2014 in 
april en november). Het bezoek wordt tevoren ruimschoots, op uitnodigende wijze, aange-
kondigd, onder meer via radiospots. Geïnterviewden op Sint Eustatius en Saba meldden dat 
geregeld gebruik wordt gemaakt van het klachtrecht. In 2014 werden vanuit Caribisch Ne-
derland 141 verzoeken bij de Nationale ombudsman ingediend, wat verhoudingsgewijs on-
273
geveer 2,5 keer zo vaak is als vanuit het Europese deel van Nederland. 
 
                                                           
269
 Zie artikel 69 van de WarBes. 
270
 Zie artikel 54 van de WarBES. 
271
 Zie artikel 76 van de WarBES. Het Hof kan de niet-ontvankelijkheid uitspreken, de uitspraak van het Gerecht bevestigen 
(met overneming of verbetering van de gronden) of de uitspraak van het Gerecht (geheel of gedeeltelijk) vernietigen en de 
zaak vervolgens zelf af doen. Indien het Hof de niet-ontvankelijkheid heeft uitgesproken of de uitspraak van het Gerecht heeft 
vernietigd, dan wordt het beroepschrift terugverwezen naar het Gerecht (behalve in geval van finalisering). Het Hof kan de 
terugverwijzing achterwege laten, als het beroepschrift kennelijk gegrond of kennelijk ongegrond is. Indien de zaak is 
terugverwezen naar het Gerecht, dan wordt de zaak hervat in de stand waarin de behandeling zich bevond. 
272
 Gemeenschappelijk Hof van Justitie, Jaarverslag 2013, p. 28, en Jaarverslag 2014, p. 59. 
273
 Jaarverslag van de Nationale ombudsman over 2014, Kamerstukken II 2014/15, 34 167, nr. 2, p. 47. 
126
