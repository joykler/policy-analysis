EVALUATIE CARIBISCH NEDERLAND - WERKING VAN WETGEVING  
reinen onderwijs en zorg, al is daarmee niet gezegd dat er hier geen knelpunten in de uit-
voering meer zijn. Zo is op het gebied van de zorg zeker voor Sint Eustatius en Saba een 
knelpunt dat specialistische medische hulp niet op het eiland zelf beschikbaar is (noodzaak 
van reizen). Dit heeft intussen niet zozeer met de regelgeving of met de transitie te maken 
als wel met kleinschaligheid en insulaire omstandigheden. Iets dergelijks geldt ook op bij-
voorbeeld het gebied van de veiligheid: de regelgeving en de op grond daarvan vereiste 
plannen zijn in orde. Maar de uitvoering in de vorm van regelmatige oefeningen zijn om 
financiële redenen voor beide kleine eilanden niet goed haalbaar. 
 
Het belastingrecht vormt een opvallend voorbeeld van wijziging van regelgeving, maar ook 
en vooral van de uitvoeringspraktijk. Op wettelijk niveau is onder meer sprake van nieuwe 
grondslagen voor belastingheffing. Maar zeker zo ingrijpend is dat geheven belastingen nu 
ook daadwerkelijk worden geïnd. 
 
De vertegenwoordigers van de eilanden signaleren relatief veel knelpunten ten aanzien van 
de uitvoering van wetgeving. Daarbij dient beseft te worden dat de kritiek zich niet altijd 
richt op de uitvoerbaarheid maar ook op de gevolgen van een wet. Voorbeelden hiervan zijn 
de Wet minimumloon BES (het minimumloon wordt veel te laag geacht) en het Besluit zorg-
verzekering BES (op grond waarvan fysiotherapie en tandheelkundige zorg buiten het basis-
pakket valt en een aanvullende zorgverzekering niet mogelijk is). 
 
Voorbeelden van wet- en regelgeving waarvan de uitvoering zelf als negatief wordt beoor-
deeld, zijn vooral: 
 de Arbeidsveiligheidswet BES (de regels worden onduidelijk geacht en de normen te 
ambitieus); 
 de Wet arbeid vreemdelingen BES (de wet leidt tot lange procedures, onder meer 
door een verplichte termijn van vijf weken waarop de vacature open gesteld moet 
zijn voor de – volgens velen afwezige – lokale arbeidsmarkt); 
 de Vestigingswet BES (wordt gezien als een lege huls waarbij het voldoen aan de ei-
sen die gesteld worden aan vestigingen te manipuleren en niet te controleren zou 
zijn). 
 
De Prijzenwet BES, de Veiligheidswet BES, Wet administratieve rechtspraak BES en de Wet 
op het primair onderwijs BES worden over het algemeen goed uitvoerbaar geacht.  
 
Ten slotte blijkt dat vooral de combinatie van wetgeving op verschillende terreinen voor 
(bepaalde groepen van) de bevolking ongelukkig kan uitpakken. Een voorbeeld daarvan is de 
combinatie van de in het algemeen hoge prijzen, dubbele belastingheffing en de onmoge-
lijkheid om een hypotheek te krijgen. Ook werd tijdens de gesprekken vaak gewezen op de 
moeilijke positie van mensen in de onderstand of mensen die op een klein pensioen zijn 
aangewezen. Deze mensen hebben alleen al door de hoge prijzen van levensmiddelen moei-
te om rond te komen; wanneer daar bijvoorbeeld bijzondere kosten voor gezondheidszorg 
bijkomen, is het voor deze groep een groot probleem het hoofd boven water te houden, zo 
werd op de eilanden aangegeven. Bij de vraag of wel of niet ten opzichte van het Europese 
deel van Nederland moet worden gedifferentieerd, blijkt aan dergelijke cumulatieve effec-
ten nauwelijks aandacht te zijn besteed.  
Hoofdbevindingen onderzoekers  
De uitvoerbaarheid van de Caribisch Nederlandse regelgeving is wisselend. Voor een deel 
wordt de uitvoering van wetgeving als lastig ervaren. Dit heeft zowel te maken met het ont-
breken van voldoende middelen als met de inhoud van de wetgeving. Voor een ander deel 
144
