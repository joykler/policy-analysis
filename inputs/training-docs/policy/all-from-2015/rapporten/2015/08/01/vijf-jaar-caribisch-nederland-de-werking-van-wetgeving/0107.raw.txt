EVALUATIE CARIBISCH NEDERLAND - WERKING VAN WETGEVING  
echter niet mogelijk, omdat via de Wijzigingswet is geregeld dat de verblijfsvergunning al-
196
leen geldt voor de eilanden.  
 
In de interviews zijn geen voorbeelden genoemd van handhavingsproblemen bij uitzetting. 
Vreemdelingen die illegaal verblijven op de eilanden vertrekken in principe zelfstandig. De 
vreemdelingenpolitie Bonaire controleert dit; slechts een enkeling wordt in bewaring ge-
steld. Op Saba en Sint Eustatius zijn geen illegale vreemdelingen. 
 
 Conclusie  
Voor de verblijfsrechtelijke wetgeving is aangesloten bij de daarvoor geldende Nederlands 
Antilliaanse regelgeving, met dien verstande dat – met name in de Wtu – voor een aantal 
onderdelen een wijziging heeft plaatsgevonden om de wetgeving in overeenstemming te 
brengen met de Europees Nederlandse wetgeving. Daarbij heeft slechts in beperkte mate 
consultatie plaatsgevonden van Caribisch Nederland. In de parlementaire behandeling in 
Europees Nederland zijn wel verschillende amendementen ingediend en is uitgebreid over 
de thematiek gesproken. Daarbij valt op dat de discussie met name vanuit een Nederlands 
perspectief plaatsvond en dat – met uitzondering van de bespreking van de kleinschaligheid 
van de eilanden en daarmee de onwenselijkheid van grote migratiestromen – niet of nau-
welijks aandacht is geweest voor de Caribische situatie. De vrees voor een extra toestroom 
aan vluchtelingen – zoals aan de orde gesteld bij de parlementaire behandeling in de Twee-
de Kamer, als gevolg van het toevoegen van artikel 12a, is niet bewaarheid geworden.  
 
Ten aanzien van de uitvoerbaarheid is een aantal knelpunten genoemd, waaronder de aan-
sluiting van vergunningen van de WavBES met de WTU-BES en de afstemming van taken 
tussen IND en SZW. Ook zijn in de gesprekken voorbeelden genoemd van knelpunten met 
betrekking tot de inhoud van de wetgeving, zoals het verblijf van minimaal vijf jaar op één 
van de drie eilanden, de hoogte van de leges en de lange duur van procedures. Op alle ei-
landen geldt dat de bepaling dat vacatures vijf weken van tevoren bij het Bestuurscollege 
moeten worden gemeld ter bescherming van de lokale arbeidsmarkt, als overbodig wordt 
aangemerkt. De eilanden zijn zo klein dat op voorhand bekend is of er gegadigden voor een 
vacature zijn en dat is volgens verschillende gesprekspartners zelden het geval. 
 
De handhaafbaarheid van de wet lijkt voor verbetering vatbaar, maar dit wordt door ge-
sprekspartners doorgaans niet als een probleem gezien. Het overleg in de vreemdelingenke-
ten is de afgelopen jaren sterk verbeterd. 
3.6  Veiligheid  
3.6.1. Inleiding  
In dit thema wordt ingegaan op hoofdstuk 4 van de Veiligheidswet BES: brandweerzorg, 
rampenbestrijding en crisisbeheersing. Daarnaast wordt in paragraaf 3.6.7 ingegaan op de 
ervaringen van gesprekspartners over andere delen van de Veiligheidswet BES en in het 
197
bijzonder over de bestuurlijke handhaving en openbare orde taken van de politie.  
                                                           
196
 Kamerstukken II 2009-2010, 32 282, nr. 3 (MvT), p. 2.  
197
 Op andere justitiële thema’s wordt niet ingegaan, omdat deze uitgebreid besproken worden in de evaluatie justitiële 
consensusrijkswetten t.a.v. het Gemeenschappelijk Hof van Justitie, openbaar ministerie, politie en Raad voor de 
Rechtshandhaving. 
103
