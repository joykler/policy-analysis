EVALUATIE CARIBISCH NEDERLAND - WERKING VAN WETGEVING  
der nieuwe Nederlandse wetgeving die specifiek voor Caribisch Nederland tot stand is ge-
bracht wordt verstaan. De motiveringen bij de algemene BES-regelgeving blijken over het 
algemeen summier te zijn; de motiveringen bij de specifieke BES-regelgeving zijn een stuk 
uitgebreider. 
 
Totstandkomingsproces wetgeving 
De wetgevingsoperatie (met 10 oktober 2010 als ‘heilige’ deadline) was een enorme klus, 
voor zowel de ministeries (veel te wijzigen of te ontwerpen regelgeving) als de eilanden 
(kleinschaligheid). Landsverordeningen van de Nederlandse Antillen moesten worden om-
gezet naar wetten in formele zin en andersoortige Nederlandse regelgeving; Europees Ne-
derlandse wetgeving moest waar nodig van toepassing worden verklaard op Caribisch Ne-
derland.  
 
Bij de afweging of Nederlands Antilliaanse regelgeving als vertrekpunt wordt genomen dan 
wel dat Europees Nederlandse regelgeving van toepassing wordt verklaard, keken ministe-
ries vooral in hoeverre de bepalingen uit de Antilliaanse regelgeving al dan niet bruikbaar 
waren. Wanneer specifieke nieuwe wetgeving is opgesteld, fungeerde de Antilliaanse regel-
geving wanneer dat mogelijk was als basis. 
 
In het transitieproces was geen sprake van regievoering door BZK. In op de eilanden gehou-
den interviews is, mede met het oog op de kwaliteit van het consultatieproces, aangegeven 
dat een dergelijke regievoering voor de hanteerbaarheid van het transitieproces op de ei-
landen wenselijk was geweest. Voor een duidelijke regiefunctie voor BZK is echter bewust 
niet gekozen. Deze keuze heeft te maken met tijdsdruk en de benadering van de eilanden 
als een speciaal soort gemeenten. Bij deze benadering past rechtstreeks contact tussen de-
partementen, en geen spilfunctie voor BZK. 
 
Tussen de drie eilanden werd soms, afhankelijk van het onderwerp, samengewerkt. Van 
echte coördinatie tussen de eilanden is evenwel geen sprake geweest. Gegeven hun klein-
schaligheid geldt voor Bonaire, Saba en Sint Eustatius dat alle voorstellen in handen van een 
kleine groep functionarissen komen. Waar coördinatie dan vanzelfsprekend mag lijken, 
wordt dat even vanzelfsprekend uitgehold door de enorme hoeveelheid voorstellen. In die 
zin is evenmin weinig terecht gekomen van coördinatie op de eilanden afzonderlijk. 
 
Consultatie 
Bij 50 wetten is in de parlementaire stukken vermeld of vertegenwoordigers van de eilan-
den zijn geconsulteerd tijdens het wetgevingsproces. De toelichting in de parlementaire 
stukken over consultatie is erg wisselend en vermoedelijk incompleet omdat het vaak om 
summiere toelichtingen gaat. Uit de gehouden interviews blijkt bijvoorbeeld dat bij meer 
wetgeving consultatie heeft plaatsgevonden. Bij specifieke wetgeving is consultatie uitge-
breider toegelicht dan in de toelichting van de algemene BES-wetgeving. 
 
Er bestaat een discrepantie tussen de indruk die ministeries hebben over de consultatie – zij 
geven aan dat voorafgaand aan de transitie of gedurende de transitie onderzoek is gedaan, 
consultatie heeft plaatsgevonden en afwegingen zijn gemaakt voor het behouden van wet-
geving of het ontwerpen van nieuwe wetgeving – en hoe de eilanden dit zelf ervaren heb-
ben. Het gebrek aan capaciteit, tijd en materiedeskundigheid, aan traditie, ervaring en vaar-
digheid in het omgaan met consultatieprocessen, en anderszins aan evenwichtigheid in de 
verhouding tussen eiland en ‘Den Haag’, heeft er in hun perceptie toe geleid dat de consul-
tatie in het algemeen verre van een succes is. De onderzoekers constateren dat de ministe-
ries weliswaar ruim gelegenheid tot consultatie hebben geboden, maar dat niet op zodanige 
6
