EVALUATIE CARIBISCH NEDERLAND - WERKING VAN WETGEVING  
Een voorbeeld van wetgeving waarbij de consultatie leidde tot aanpassing van de regelge-
ving is de Veiligheidswet BES. Na consultatie is de betrokkenheid van de gezaghebbers bij 
het beheer van de politie versterkt.  
 
De toelichting in de parlementaire stukken over consultatie is erg wisselend en vermoedelijk 
incompleet omdat het vaak om summiere toelichtingen gaat. Dat wil zeggen dat consultatie 
niet in de parlementaire stukken wordt genoemd, terwijl uit de gehouden interviews blijkt 
dat er wel consultatie heeft plaats gevonden. Er is ook op dit onderwerp een duidelijk ver-
schil tussen algemene en specifieke BES-regelgeving: bij de specifieke BES-wetgeving is de 
consultatie uitgebreider toegelicht dan in de toelichting van de algemene BES-wetgeving.  
2.5.7.  Uitvoerbaarheid en handhaafbaarheid 
In de algemene wetgevingsanalyse is onderzocht of de wetgever in de memorie van toelich-
ting en andere parlementaire stukken spreekt over uitvoerbaarheid en handhaafbaarheid. 
In 58 wetten is gesproken over de uitvoerbaarheid en/ of handhaafbaarheid. Er is ook geke-
ken naar de uitvoerigheid waarmee er over uitvoerbaarheid en handhaafbaarheid wordt 
gesproken: in 41 van de 58 wetten is uitgebreid over deze onderwerpen gesproken in de 
parlementaire stukken, in de toelichting van 17 wetten staat slechts een standaardformu-
lering over de uitvoerbaarheid en handhaafbaarheid.  
 
Bij de algemene wetgevingsanalyse is onderzocht of in de parlementaire stukken aandacht 
is besteed aan de vraag welke organisatie(s) betrokken is/zijn bij de uitvoering en handha-
ving van de desbetreffende wet. Hieraan is in 47 van de 58 wetten aandacht besteed. Te-
vens is gekeken of deze organisaties ook een oordeel hebben gegeven over de uitvoerbaar-
heid en handhaafbaarheid en de kosten van één en ander. De resultaten hiervan zijn in 
figuur 2.3 weergegeven. 
 
Figuur 2.3: Onderwerpen waarover gesproken is met organisaties (meerdere opties 
mogelijk) 
 
Ook hier geldt dat bij de motiveringen een verschil te zien is tussen de algemene en speci-
fieke BES-wetgeving; bij de specifieke BES-wetgeving is de toelichting veel uitgebreider en 
keren deze punten explicieter terug.  
2.5.8.  Decentralisatie, lokale autonomie en subsidiariteit 
In de memorie van toelichting is bij vier wetten expliciet gesproken over de hiervoor be-
schreven uitgangspunten van decentralisatie, lokale autonomie en subsidiariteit. Deze vier 
wetten zijn de Wet aansprakelijkheid bestuurders, rijbevoegdheid en rijvaardigheid BES, de 
Veiligheidswet BES, de Wet Nationale ombudsman en de VROM-BES. In deze wetten wor-
den er door het lokaal bestuur in te richten regelingen of alternatieven voor de wet aange-
46
