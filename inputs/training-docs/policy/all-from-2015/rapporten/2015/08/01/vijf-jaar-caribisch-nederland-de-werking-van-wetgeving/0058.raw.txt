EVALUATIE CARIBISCH NEDERLAND - WERKING VAN WETGEVING  
 Controlerende taken, zoals controle of alleen verzekerden aanspraak maken op de 
verzekering en controle of verzekerden hun verplichtingen nakomen; 
 Voorlichtingsfunctie aan verzekerden en zorgaanbieders over de inhoud van het 
verstrekkingenpakket; 
 Rapporteren over ontwikkelingen in de uitvoering van het besluit; 
 Begeleiden van de overgang van de oude regeling(en) naar de nieuwe regeling; 
 Opstellen van begroting en meerjarenbegroting met het oog op beheerskosten; 
 Administratie van de inkomsten en uitgaven ter zake van het beheer en de uitvoe-
91
ring van de verzekering. 
 
Tijdens de op de eilanden gevoerde gesprekken bleek dat de kwaliteit van de gezondheids-
zorg de afgelopen jaren over de hele linie is gestegen, dat voorzieningen zijn verbeterd en 
dat het aanbod is verbreed. Genoemde verbeteringen zijn bijvoorbeeld dat er meer specia-
listen beschikbaar zijn op de eilanden en dat het patiëntenvervoer vanaf Saba en Sint Eusta-
tius naar andere (ei)landen is verbeterd door de beschikbaarheid van een helikopter. Over 
het ZVK wordt wel verschillend gedacht – tijdens de interviews op Bonaire werd regelmatig 
een kritische noot geplaatst bij de te bureaucratische handelswijze – maar niettemin zijn de 
gesprekspartners vrij algemeen van oordeel dat het ZVK heeft geprobeerd de regelgeving op 
een praktische manier uit te voeren.  
 
Hieronder komen knelpunten aan de orde die in de interviews op de eilanden aan de orde 
zijn gekomen. Bij de genoemde knelpunten moet bedacht worden dat deze knelpunten me-
de voortkomen uit de kleinschaligheid van de eilanden en dat het knelpunten zijn die ook 
voor de transitie al bestonden. Het gaat dus niet alleen om effecten van de veranderde re-
gelgeving. De genoemde knelpunten betreffen wel de uitvoering van de zorgverzekering en 
daarmee de uitvoerbaarheid van de regeling. Als een belangrijk knelpunt wordt door ge-
sprekspartners bijvoorbeeld de onmogelijkheid voor inwoners om zich aanvullend te verze-
keren genoemd. De gevolgen die men ziet zijn enerzijds dat een groter beroep op de huis-
arts en dure medisch specialismen zoals orthopedische zorg wordt gedaan en anderzijds dat 
werknemers langer weg blijven van hun werk. De gesprekspartners stellen dat bezuinigin-
gen op fysiotherapie en tandheelkundige zorg leiden tot extra kosten op andere terreinen. 
Vanuit het ministerie wordt hierover opgemerkt dat dit effect zich in Europees Nederland 
niet voordoet. Op Saba zijn er bijkomende praktische knelpunten, zoals het feit dat er geen 
fysiotherapeut en tandarts zijn gevestigd op het eiland. Hoewel er wel af en toe een tand-
arts het eiland bezoekt, moet men voor spoedeisende hulp naar een ander eiland, wat extra 
reiskosten met zich mee zou brengen.  
 
Uit de gesprekken komt naar voren dat de ziekenhuiszorg op Bonaire door het ziekenhuis 
Fondashon Mariadal sterk vooruit is gegaan. Problemen die zich daar voordoen zouden te 
maken hebben met de schaal van het eiland. Een soms wisselend samengestelde groep spe-
cialisten komt telkens voor een beperkte periode naar het eiland, waardoor zich volgens de 
gesprekspartners op de eilanden communicatieproblemen met de patiënten en met de staf 
voordoen. Verbeteringen doen zich ook voor op andere terreinen, zoals op het vlak van de 
ambulancezorg.  
 
Op Saba en Sint Eustatius is geen ziekenhuis aanwezig, waardoor eilandbewoners zijn aan-
gewezen op zorg op Sint Maarten, Guadeloupe en in Colombia. Ook inwoners op Bonaire 
moeten voor sommige specialistische zorg naar Colombia of Aruba. Deze reisbewegingen 
brengen veel inefficiëntie met zich mee omdat de afspraken niet erg precies worden ge-
                                                           
91
 Stb. 2011, 3, p. 36-37. 
54
