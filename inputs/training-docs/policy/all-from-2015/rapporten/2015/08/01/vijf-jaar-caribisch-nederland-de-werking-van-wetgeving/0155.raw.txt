EVALUATIE CARIBISCH NEDERLAND - WERKING VAN WETGEVING  
dubbele invoerrechten te voorkomen, worden Saba en Sint Eustatius in hun relatie met Sint 
Maarten wel met dubbele belastingen geconfronteerd.  
4.9.5. Uitvoering en handhaving 
13. Wat zijn knelpunten en successen bij de uitvoering en handhaving van de wetge-
ving? 
In het onderzoek zijn als knelpunten op het terrein van uitvoering en handhaving naar voren 
gekomen het ontbreken van middelen, wat leidt tot gebrek aan deskundigheid en tekort 
schietende capaciteit. Dat neemt niet weg dat er op verschillende terreinen de afgelopen 
jaren stappen voorwaarts zijn gezet. Er is zonder meer sprake van een significante verbete-
ring van de organisatie van de Belastingdienst. Over de Belastingdienst wordt veel geklaagd, 
maar dat heeft juist te maken met de verbeterde, consequente wijze van uitvoering van de 
belastingwetgeving. Op Bonaire is een directie toezicht en handhaving bij het openbaar 
lichaam in ontwikkeling. Ondersteuning vanuit Nederland wordt daarbij regelmatig in gun-
stige zin genoemd, zoals twinning projecten met gemeenten en uitvoeringsdiensten. De 
inspanningen van de in Nederland gewortelde inspecties (zoals de Inspectie van het Onder-
wijs, de Inspectie voor de Gezondheidszorg, de Inspectie Leefomgeving en Transport en de 
Inspectie Sociale Zaken en Werkgelegenheid) worden met regelmaat in positieve zin ge-
noemd; ook omdat zij de uitvoeringspraktijk ondersteunen en faciliteren waar mogelijk. Op 
het vlak van beleidsontwikkeling is op alle drie de eilanden vooruitgang geboekt. Minder 
duidelijk is wat de feitelijke stand van zaken is met betrekking tot de uitvoering en handha-
ving. Bepaalde tradities op dit vlak zullen nog doorwerken. Voor Sint Eustatius is opgevallen 
dat in plaats van bestuurlijke handhaving pleegt te worden teruggevallen op justitiële hand-
having. Voor Saba is de informele aanpak opvallend. Van invloed zijn steeds kenmerken van 
kleinschaligheid, zoals beperkingen in capaciteit en kennisniveau alsook het gegeven dat 
mensen elkaar kennen waardoor naar voor juridische bevoegdheidsoefening alternatieve 
oplossingen wordt gezocht. 
  
14. In hoeverre is het bestuur op de eilanden voldoende ingericht om de taken en be-
voegdheden van het bestuur op grond van de geldende wetgeving uit te voeren en te 
handhaven? Zijn de eilanden, zowel op personeel als financieel gebied, voldoende 
uitgerust om de nieuwe wetgeving uit te voeren en te handhaven? 
Het eilandelijke bestuur is in het algemeen met voldoende uitvoerings- en handhavingsbe-
voegdheden uitgerust, maar heeft wat betreft de gebruikmaking daarvan nog een forse 
inhaalslag te maken. Dat neemt niet weg dat – zoals hiervoor betoogd – er de afgelopen 
jaren stappen zijn gezet op het terrein van uitvoering en handhaving; daarbij moet echter 
ook en vooral worden gedacht aan de rol van de inspecties. Knelpunten voor het eilandelijk 
bestuur zijn personeel van aard en betreffen de omvang van de ambtelijke organisatie en de 
expertise die voorhanden is. Ook het gegeven dat mensen elkaar kennen, is (en blijft) een 
factor van belang. 
  
15. Zijn er verschillen tussen de equipering voor de wetten die voor 10 oktober 2010 gol-
den en de equipering voor de wetten die op of na die datum in werking zijn getreden 
en is hier een ontwikkeling in? 
Op basis van het onderzoek is op deze vraag geen antwoord te geven. De indruk bestaat dat 
de staatkundige veranderingen en de wijzigingen in de regelgeving die samenhangen met 10 
oktober 2010 op veel terreinen aanleiding zijn geweest voor ontwikkelingen in de organisa-
tie. Het gaat daarbij ook om zaken die niet altijd direct aan de regelgeving te verbinden zijn 
zoals investeringen in onderwijsgebouwen en -voorzieningen en investeringen in de zorg. 
 
151
