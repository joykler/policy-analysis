EVALUATIE CARIBISCH NEDERLAND - WERKING VAN WETGEVING  
Wel wijzen de gesprekspartners op de eilanden op de afwezigheid van de mogelijkheid om 
een aanvullende verzekering af te sluiten en daarmee samenhangend het ten einde lopen 
van de regeling voor vergoedingen voor fysiotherapie en tandheelkundige hulp, met name 
over het laatste bestaat op de eilanden ongenoegen Vast staat wel dat de aanspraken op 
grond van de regeling overeen komen met de aanspraken in Europees Nederland. Dat geen 
mogelijkheid bestaat om aanvullend bij te verzekeren heeft te maken met de kleinschalig-
heid van de eilanden. Ook wordt gewezen op de afwezigheid van ziekenhuiszorg op Saba en 
Sint Eustatius, maar ook daar speelt de kleinschaligheid een rol; een aanspraak op zorg kan 
altijd worden verzilverd door een uitzending. De inzet van helikopters voor spoedvervoer 
van Saba en Sint Eustatius garandeert ook in spoedgevallen een voorziening. 
 
Ten aanzien van de handhaafbaarheid speelt vooral dat de medisch beroepsbeoefenaren op 
de eilandgebieden stellen niet altijd te kunnen voldoen aan de eisen die de IGZ aan hen 
stelt, bijvoorbeeld waar het gaat om voorraadbeheer van medicatie. Ondertussen wordt in 
positieve zin gesproken over de dialoog die wordt gevoerd met de IGZ waar het gaat om het 
maken van een kwaliteitsstap in de zorg. 
3.3  Belastingen, sociaal-economische en financiële wetgeving 
3.3.1. Inleiding 
In dit thema worden een aantal sociaal-economische en financiële wetten behandeld. In 
paragraaf 3.3.2 staat de belastingwetgeving in Caribisch Nederland centraal. Vervolgens 
wordt in de subparagrafen 3.3.3 en 3.3.4 ingegaan op de Prijzenwet BES en de Wet vestiging 
bedrijven BES. In paragraaf 3.3.5 wordt de financiële wetgeving die op de eilanden geldt 
besproken. 
3.3.2. Belastingwetgeving 
 
 Inleiding  
In deze paragraaf komt de belastingwetgeving aan de orde. Meer specifiek wordt aandacht 
besteed aan de Belastingwet BES, de Wet Inkomstenbelasting BES, de Wet loonbelasting 
BES en de Douane- en Accijnswet BES. Andere belastingsoorten en belastingen die door de 
openbare lichamen zelf worden geheven, worden in dit hoofdstuk buiten beschouwing gela-
96
ten. 
 
Allereerst worden de uitgangspunten en de totstandkoming van het nieuwe fiscale stelsel 
besproken. Vervolgens worden per belasting de redenen voor de vernieuwing en de inhoud 
van de nieuwe belasting, de uitvoering en handhaving en de gevolgen van het invoeren, 
uitvoeren en handhaven van de wetgeving behandeld. Deze paragraaf sluit af met de con-
clusie. 
 
 Totstandkoming  
 
 Redenen voor een nieuw stelsel 
Het doel van het nieuwe belastingstelsel was het ontwikkelen van een fiscaal stelsel dat 
voldoende opbrengt, goed uit te voeren en te handhaven is, dat draagvlak op de eilanden 
                                                           
96
 Met de term ‘belastingen’ worden in dit hoofdstuk de Rijksbelastingen bedoeld. 
57
