EVALUATIE CARIBISCH NEDERLAND - WERKING VAN WETGEVING  
Uitvoering en handhaving 
13. Wat zijn knelpunten en successen bij de uitvoering en handhaving van de 
wetgeving? 
14. In hoeverre is het bestuur op de eilanden voldoende ingericht om de taken 
en bevoegdheden van het bestuur op grond van de geldende wetgeving uit 
te voeren en te handhaven? Zijn de eilanden, zowel op personeel als finan-
cieel gebied, voldoende uitgerust om de nieuwe wetgeving uit te voeren en 
te handhaven? 
15. Zijn er verschillen tussen de equipering voor de wetten die vóór 10 oktober 
2010 golden en de equipering voor de wetten die op of na die datum op-
nieuw zijn ingevoerd en is hier een ontwikkeling in? 
16. In hoeverre is de wijze van handhaven van wetgeving die ook vóór 10 okto-
ber 2010 gold veranderd na de transitie? 
 
 Consequenties voor de Rijksoverheid en de eilanden 
17. Wat zijn voor de Rijksoverheid en de eilanden de gevolgen van het laten be-
staan, onderhouden en eventueel aanpassen van een afzonderlijk rechts-
stelsel voor Bonaire, Sint Eustatius en Saba?  
1.3  Onderzoeksopzet en verantwoording 
1.3.1. Inleiding 
Het onderzoek naar de werking van wetgeving behelst grotendeels een analyse van de op 
en na 10 oktober 2010 ingevoerde regelgeving op Bonaire, Sint Eustatius en Saba en van de 
uitvoering en handhaving daarvan.  
1.3.2. Analysekader en checklist 
Ter voorbereiding van het onderzoek zijn in overleg met de begeleidingscommissie een ana-
lysekader en een checklist opgesteld, waarin voor alle onderzoeksvragen aandachtspunten 
zijn opgesteld. Het analysekader dient als kader voor de wetgevingsanalyse en beoordeling 
van de onderzoeksbevindingen. Het analysekader is vertaald naar een checklist, die voor de 
algemene wetgevingsanalyse is gebruikt. In bijlage II bij dit rapport is het analysekader op-
genomen en bijlage III bevat de checklist.  
 
De bouwstenen voor het analysekader en de checklist zijn ontleend aan het Statuut voor het 
Koninkrijk der Nederlanden, de Grondwet van het land Nederland, de beginselen van de 
gedecentraliseerde eenheidsstaat, de bij de ontbinding van de Nederlandse Antillen ge-
maakte afspraken over behoud van oude en invoering van nieuwe wetgeving op Bonaire, 
3
Sint Eustatius en Saba, alsmede de aan wetgeving te stellen algemene kwaliteitseisen.  
1.3.3. Aanpak  
In het onderzoek heeft een wetgevingsanalyse, een analyse van het totstandkomingsproces 
en een analyse van de uitvoerings- en handhavingspraktijk plaatsgevonden. Het onderzoek 
is uitgevoerd in vijf verschillende stappen:  
 
                                                           
3
 Zie de algemene startnotitie van de opdrachtgever, Onderzoeksopzet en Evaluatiecriteria Evaluatie uitwerking nieuwe 
staatkundige structuur Caribisch Nederland, Den Haag 2014, en het Advies van de Raad van State inzake de evaluatie van de 
staatkundige structuur van Bonaire, Sint Eustatius en Saba, No. W04.13.0319/I/Vo/B, ’s-Gravenhage, 4 november 2014, Bijlage 
bij Kamerstukken II 2013/14, 33750-IV, nr. 27. 
16
