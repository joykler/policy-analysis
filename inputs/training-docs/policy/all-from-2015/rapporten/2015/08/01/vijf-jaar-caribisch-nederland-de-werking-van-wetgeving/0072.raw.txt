EVALUATIE CARIBISCH NEDERLAND - WERKING VAN WETGEVING  
van Nederland vrij van BTW kunnen worden uitgevoerd naar Saba en Sint Eustatius (en Bo-
naire). Ook op Bonaire wordt aangegeven dat er cumulatie door de ABB kan plaatsvinden in 
een situatie waarin goederen worden geleverd als onderdeel van een dienst. De ABB zou 
dan zowel over het goed als de dienst worden geheven, wat met name in de bouwsector 
negatieve bijwerkingen zou hebben. Volgens het ministerie van Financiën is inderdaad bij 
oplevering van nieuwbouw ABB verschuldigd over de waarde, maar staat daar tegenover 
dat de ABB al betaald is over de materialen die bij de bouw zijn gebruikt en die met de bij 
oplevering te betalen ABB mag worden verrekend.  
 
Alle gesprekspartners op de eilanden die over de belastingwetgeving zijn bevraagd geven 
aan dat door het bovenstaande de prijzen hoog zijn, wat investeringen onaantrekkelijk 
maakt, de eilanden duur maakt voor toeristen en zorgt voor economische stagnatie. De 
inflatie op Sint Eustatius is het hoogst van Caribisch Nederland.  
 
Vastgoedbelasting 
Zoals gezegd is de winstbelasting vervangen door de vastgoedbelasting. Het algemene ge-
luid is dat de vastgoedbelasting redelijk goed te handhaven is. Er zijn wel enkele problemen. 
Het gebrek aan een goede basisadministratie maakte het handhaven van vastgoedbelasting 
in het begin moeilijk. De Belastingdienst houdt zelf ook een eigen administratie bij. Keten-
partners geven steeds meer informatie aan elkaar door.  
 
Op Sint Eustatius wordt aangegeven dat men moeite had met de taxatie van het vastgoed. 
Dat duurde, door het gebrek aan registratie, straatnamen en huisnummers, twee jaar. Door 
het gebrek aan een goede basisadministratie worden er veel administratieve fouten ge-
maakt, en ondernemers hebben daar last van. Er is een groot aantal bezwaren gemaakt 
tegen de taxaties. Ook op Bonaire wordt aangegeven dat de waardering van onroerende 
zaken over het algemeen als zeer hoog worden ervaren. Bovendien zijn de waarderingsme-
thodes ondoorzichtig  
 
Op Saba wordt aangegeven dat de vastgoedheffing vaker lokale ondernemers treft dan per-
sonen uit het buitenland, omdat het vastgoed van lokale ondernemers beter bekend is. De 
waardebepaling van huizen is ook onduidelijk, te meer daar de huizenmarkt op Saba en Sint 
Eustatius is ingestort en de actuele prijzen daardoor onduidelijk zijn. Op Bonaire wordt aan-
gegeven dat er onnauwkeurigheden zitten in de administratie van de Belastingdienst.  
 
De invoering van de vastgoedheffing is voor eigenaren van hotels en bedrijfspanden niet 
zonder problemen verlopen. Bij de invoering van de vastgoedbelasting is lang onduidelijk 
geweest of een bedrijf onder de oude of nieuwe regeling zou vallen. Hierover lopen rechts-
zaken. Ondernemers geven aan dat er weinig gecommuniceerd is over de vastgoedbelasting 
en dat deze in hun beleving bijna van de ene op de andere dag zou zijn ingevoerd. Een geïn-
terviewde ondernemer die bezig was met uitbreidingsplannen van zijn hotel zag zich hier-
door voor aanzienlijke extra kosten gesteld. De beoogde investering was fiscaal aantrekke-
lijk omdat het ten koste van de winst zou gaan en de winstbelasting daarmee lager zou 
uitvallen. Toen in plaats van de winstbelasting “opeens” (volgens de gesprekspartners drie 
weken voor de invoering) de vastgoedbelasting gold, moest er alsnog belasting betaald 
worden. “Daar is geen ondernemingsplan tegenop te schrijven”, aldus de betreffende on-
dernemer. Overigens is in 2009 al een bestuurlijk akkoord over de vastgoedheffing bereikt 
tussen de staatssecretaris van Financiën en de toenmalige eilandbestuurders. Het heeft 
vervolgens lang geduurd voordat deze formeel van kracht werd en de feitelijke invoering 
kwam voor ondernemers onverwacht. 
 
68
