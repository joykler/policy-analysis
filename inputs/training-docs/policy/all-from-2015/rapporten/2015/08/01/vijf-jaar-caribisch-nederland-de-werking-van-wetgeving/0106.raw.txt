EVALUATIE CARIBISCH NEDERLAND - WERKING VAN WETGEVING  
Er vindt niet standaard doorgeleiding plaats naar bijvoorbeeld de Kamer van Koophandel en 
werklozen schrijven zich ook lang niet altijd op de online vacaturebank in als werkzoekende. 
Overigens vatten diverse gesprekspartners op alle eilanden het begrip ‘lokale arbeidsmarkt’ 
beperkt op, namelijk de arbeidsmarkt van het eigen eiland. Er wordt echter onder verstaan 
de gezamenlijke arbeidsmarkt van alle andere eilanden van Caribisch Nederland plus Aruba, 
Curaçao en Sint Maarten.  
 
Het valt op dat de knelpunten die op de eilanden genoemd zijn, anders zijn dan de vooraf 
besproken mogelijke uitvoeringsproblemen die bij de parlementaire behandeling zijn aan-
gegeven door Tweede Kamerleden. Daar werd met name gesproken over een mogelijke 
toename in het aantal aanvragen (onder meer door het toevoegen van artikel 12a inzake 
193 194
bescherming van vluchtelingen ), de capaciteit van de IND , de mogelijkheid dat vreem-
delingen doorreizen naar Nederland en de mogelijke consequenties van het eerder in 2009 
195
gesloten – door de Kamer genoemd generaal pardon – Brooks Tower Akkoord. De parle-
mentaire bespreking heeft zich met andere woorden met name gericht op knelpunten die 
voor Europees Nederland belangrijk zijn – knelpunten die zich overigens in de praktijk niet 
hebben voorgedaan – en niet op de elementen die de eilanden belangrijk vinden. Dit sluit 
aan bij wat eerder is opgemerkt met bij de behandeling van de consultatie.  
 
 Handhaafbaarheid 
De handhaving vindt plaats door politie, Kmar en SZW. De inspecteurs van SZW voeren bij-
voorbeeld inspecties uit bij bedrijven – soms in samenwerking met de politie en de Kmar – 
waarbij werknemers worden gecontroleerd op hun verblijfsvergunning en tewerkstellings-
vergunning. Het gaat op Bonaire om vijf tot acht uitzettingen per jaar (vooral mensen die 
ontslagen worden uit de gevangenis). In mei 2014 zijn op Sint Eustatius en Saba bij een ge-
zamenlijke actie van de SZW, politie en Kmar op Saba en Sint Eustatius elk zeven vreemde-
lingen aangetroffen. Deze personen zijn volgens meerdere gesprekspartners op de eilanden 
niet uitgezet omdat er legalisatie kon plaatsvinden. De politie voert ook controles uit op de 
werkplekken, aan ander vreemdelingentoezicht komt zij niet aan toe.  
 
Volgens verschillende gesprekspartners zijn er waarschijnlijk veel meer illegalen op de ei-
landen aanwezig, maar omdat er (nog) geen GBA is en de Caribische variant ervan (de Per-
soonsinformatievoorziening Nederlandse Antillen en Aruba, PIVA) incompleet is, is het lastig 
om dit te controleren. Daarnaast geeft men aan dat op de eilanden geen prioriteit bestaat 
voor het opsporen van illegalen, bijvoorbeeld omdat deze mensen in de economie van het 
eiland nodig zijn (bijvoorbeeld in de schoonmaak of de bouw nodig zijn) en omdat er geen 
met illegaliteit samenhangende criminaliteit is op de eilanden. 
  
De Raad van State en Kamerleden hebben verschillende vragen gesteld over de handhaving 
van verblijfsrechtelijke wetgeving. Er bestaat in de Tweede Kamer angst dat Caribisch Ne-
derland te maken zou krijgen met ongelimiteerde migratiestromen en dat deze vluchtelin-
gen vervolgens naar Europees Nederland zouden komen. Dit is op grond van de WTU-BES 
                                                           
193
 Artikel 12a is toegevoegd om te voldoen aan artikel 3 EVRM. Als uitgangspunt geldt dat wanneer een verblijfsvergunning 
wordt aangevraagd verband houdend met bescherming, deze niet wordt beoordeeld op andere gronden dan verband 
houdende met de bescherming. 
194
 De regering heeft op de vraag naar capaciteit geantwoord dat een speciale IND-BES-unit op de eilanden wordt opgeleid 
voor het afdoen van deze aanvragen. Daarnaast heeft de regering aangegeven dat wanneer het noodzakelijk mocht zijn, 
voorzien is in een scenario waarbij personeel en materieel vanuit Europees Nederland zal worden ingevlogen. Handelingen II 
2009-2010, 90, p.7478-7494.  
195
 Door het Brooks Tower Akkoord, dat in 2009 is gesloten, kunnen vluchtelingen die vóór 2002 naar de Antillen zijn gekomen, 
een tijdelijke vergunning voor de duur van één jaar aanvragen, zodat zij in de gelegenheid gesteld worden om aan de 
voorwaarden voor een verblijf van langere duur te voldoen. Dit is besproken in Handelingen II 2009-2010, 90, p. 7478-7494. 
102
