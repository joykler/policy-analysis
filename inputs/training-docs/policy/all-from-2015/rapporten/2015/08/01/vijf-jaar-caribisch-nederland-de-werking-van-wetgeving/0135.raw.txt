EVALUATIE CARIBISCH NEDERLAND - WERKING VAN WETGEVING  
3.8  Samenvatting 
3.8.1. Inleiding  
In deze paragraaf zijn twintig (onderdelen van) wetten en besluiten binnen dertien wetge-
vingscomplexen en clusters beschreven. In deze slotparagraaf vatten we de belangrijkste 
bevindingen op een aantal kernthema’s samen. 
3.8.2. Consultatie 
In dit hoofdstuk is het wat betreft consultatie vooral gegaan over de perceptie van de ge-
sprekspartners als het gaat om consultatie over de wetgeving. Er is op de eilanden geen 
positief oordeel over deze consultatie, terwijl vanuit de ministeries wordt aangegeven dat er 
volop consultatie is geweest. Het was voor de eilanden vaak niet mogelijk, vanwege het 
ontbreken van materiedeskundigheid en/of capaciteit, om een gefundeerde reactie op wet-
geving te geven. In de wet- en regelgeving die in deze paragraaf is beschreven, heeft consul-
tatie in de meeste gevallen niet aantoonbaar geleid tot specifieke inbreng vanuit de eilan-
den, laat staan tot aanpassingen. Op grond van consultatie is de Veiligheidswet BES wel 
aangepast; de betrokkenheid van de gezaghebbers bij het beheer van de politie is versterkt. 
Bij onderwijswetgeving is uitvoerig geconsulteerd. Het is niet te herleiden tot welke aanpas-
singen dit heeft geleid. 
 
Bij een aantal wetten hebben eilandbestuurders (naar eigen zeggen) in de consultatiefase 
gewezen op (potentiële) knelpunten en met kracht op wijziging aangedrongen, maar zonder 
resultaat. Hierbij gaat het bijvoorbeeld om de Wet toelating en uitzetting BES (over onder 
meer de minimale verblijfsduur voor een permanente verblijfsvergunning en de hoogte van 
leges) en de veranderingen in de Kieswet (bijvoorbeeld als het gaat om stemmen met een 
volmacht). Consultatie heeft vooral in de wetten die tot stand (zijn) komen na 2010 geleid 
tot aanpassingen. Het gaat daarbij in dit onderzoek om de VROM-BES, de Wet elektriciteit 
en drinkwater en het Bouwbesluit BES.  
 
Over de fiscale wetgeving wordt op Saba en Sint Eustatius aangegeven dat over verschillen-
de versies van de fiscale plannen consultatie heeft plaatsgevonden, maar niet op het (gewij-
zigde) laatste voorstel. Over het algemeen zijn de vertegenwoordigers van de eilanden van 
mening dat er weinig gedaan is met hun inbreng over de fiscale wetgeving. Wel hebben 
naar aanleiding van de consultaties ‘quick fixes’ plaatsgevonden, bijvoorbeeld in de vorm 
van een overgangstermijn met een lager tarief voor de vastgoedbelasting.  
3.8.3. Legislatieve terughoudendheid 
In zijn algemeenheid is het uitgangspunt van continuïteit van Caribisch Nederlandse regel-
geving en geleidelijke invoering van Europees Nederlandse regelgeving toegepast. Er waren 
weinig beleidsmatige wijzigingen. Hierop bestaan echter belangrijke uitzonderingen. De 
Veiligheidswet BES was nieuw en vloeide niet voort uit bestaande wetgeving in Caribisch 
Nederland. Het Besluit zorgverzekering BES zorgde voor een nieuw zorgstelsel. De bestaan-
de lappendeken van verschillende verzekeringen op de eilanden en diverse knelpunten 
vormden voor de minister aanleiding om op dit onderdeel legislatief niet terughoudend te 
zijn. Datzelfde geldt voor de Wet op het primair onderwijs BES. De kwaliteit van het onder-
wijs op de eilanden zou alleen met een nieuwe wet verbeterd kunnen worden.  
 
Het huidige fiscale stelsel van Caribisch Nederland is ook nieuw en niet voortbouwend op 
het Nederlands Antilliaanse of Europees Nederlandse stelsel. Het Antilliaanse stelsel werd 
verouderd en te ingewikkeld geacht en het Europees Nederlandse stelsel zou te weinig recht 
doen aan het bijzondere karakter van Caribisch Nederland.  
131
