EVALUATIE CARIBISCH NEDERLAND - WERKING VAN WETGEVING  
waardoor in veel verdragsteksten andere bepalingen moeten worden opgenomen. Het mi-
nisterie van Buitenlandse Zaken heeft er daarom voor gekozen verdragen niet gelijktijdig in 
Europees Nederland en Caribisch Nederland in te voeren; het is uit praktisch oogpunt lastig 
om dit tegelijkertijd te realiseren. 
2.4  Het wetgevingsproces 
2.4.1. Wet- en regelgeving op de Nederlandse Antillen 
Bonaire, Sint Eustatius en Saba maakten tot de transitie deel uit van het land Nederlandse 
Antillen. Hieronder is de belangrijkste wet- en regelgeving aangegeven die tot de transitie 
op de drie eilanden van toepassing was: 
 het Statuut; 
 de delen uit de Grondwet zoals bedoeld in artikel 5 Statuut; 
 overeenkomsten met andere mogendheden en met volkenrechtelijke organisaties, 
voor zover zij in de Nederlandse Antillen van toepassing waren;  
 Rijkswetten; 
 algemene maatregelen van rijksbestuur (amvrb’s); 
 de samenwerkingsregeling Nederlandse Antillen en Aruba; 
 de Staatsregeling van de Nederlandse Antillen; 
 de Eilandenregeling Nederlandse Antillen; 
 landsverordeningen;  
 landsbesluiten, houdende algemene maatregelen (hierna: landsbesluiten h.a.m.); 
 ministeriële beschikking met algemene werking;  
 eilandsverordeningen;  
 eilandsbesluiten, houdende algemene maatregelen (hierna eilandsbesluiten h.a.m); 
 keuren en reglementen door lagere besturen. 
2.4.2. De wijze waarop het wetgevingsproces is vormgegeven 
Met de transitie zijn Bonaire, Sint Eustatius en Saba openbare lichamen geworden binnen 
het Nederlandse staatsbestel. Als gevolg hiervan was de Nederlands Antilliaanse regelgeving 
die op Bonaire, Sint Eustatius en Saba gold, niet zomaar toepasbaar binnen het Nederlandse 
rechtssysteem en de nieuwe staatsrechtelijke verhoudingen. De bestaande regelgeving 
diende omgevormd te worden tot Nederlandse wetgeving en waar nodig te worden aange-
past. Daarnaast is ook Europees Nederlandse wetgeving van toepassing verklaard op de 
eilanden en is er voor de eilanden specifieke wetgeving opgesteld. 
  
 Omvorming tot Nederlandse wetgeving 
In verband met de gemaakte afspraken moest de inhoud van Nederlands Antilliaanse regel-
geving zoveel mogelijk gehandhaafd worden. Dat gebeurde door die regelgeving, door mid-
del van de IBES, om te vormen tot Nederlandse wetgeving. In de IBES zijn algemene regels 
opgenomen over het recht dat van toepassing is in de eilanden. In een bijlage bij de IBES, de 
IBES-lijst, is per verantwoordelijke minister aangegeven welke Nederlands Antilliaanse re-
gelgeving op de drie eilanden van toepassing is en welke status die regelgeving in het Ne-
derlandse rechtsstelsel heeft verkregen (wet in formele zin, algemene maatregel van be-
stuur of ministeriële regeling). De IBES-lijst is een positieve, limitatieve lijst. Antilliaanse 
regelgeving die niet op deze lijst wordt vermeld, is per 10 oktober 2010 dan ook niet meer 
geldig.  
 
Wat betreft de eilandelijke regelgeving die voor 10 oktober 2010 op de eilanden gold, is het 
in beginsel aan de eilandsbesturen overgelaten om te bepalen welke eilandsverordeningen 
31
