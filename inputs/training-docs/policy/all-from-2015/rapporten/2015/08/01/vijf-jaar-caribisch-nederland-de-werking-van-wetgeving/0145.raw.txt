EVALUATIE CARIBISCH NEDERLAND - WERKING VAN WETGEVING  
worden Saba en Sint Eustatius in hun relatie met Sint Maarten wel met dubbele invoerrech-
ten geconfronteerd.  
 
Met name op Saba en Sint Eustatius vindt men dat er te weinig gedifferentieerd is tussen de 
eilanden onderling. Dit heeft deels te maken met schaalverschillen tussen genoemde eilan-
den enerzijds en Bonaire anderzijds. Aan een verplichting om een rampenoefening te hou-
den, bijvoorbeeld, is op de twee kleinere eilanden – gelet op hun zeer beperkte personele 
en financiële middelen – moeilijker te voldoen dan op Bonaire, zo werd in interviews opge-
merkt. 
4.5.3. Redenen voor differentiatie  
Als wetgeving wordt aangepast en daardoor gedifferentieerd wordt tussen Europees Neder-
land en de openbare lichamen, moet het gemaakte onderscheid in verband met de toepas-
selijkheid van artikel 1 Grondwet zijn terug te voeren op artikel 1, tweede lid, Statuut. In 
artikel 1, tweede lid, Statuut is ook een categorie ‘overig’ gegeven, zodat ook andere dan de 
uitdrukkelijk in deze bepaling genoemde gronden een rechtvaardiging voor differentiatie 
kunnen zijn.  
 
Uit de wetgevingsanalyse blijkt dat de wetgever in de meeste gevallen (al dan niet kort) 
toelicht waarom er een afwijkende regeling of maatregel wordt getroffen. In de motivering 
voor het maken van onderscheid wordt vaak naar één of meer van de rechtvaardigings-
gronden uit het tweede lid van artikel 1 van het Statuut verwezen. Dikwijls gebeurt dit in 
een nadere motivering, waarbij de toepasselijkheid van een bepaalde grond uit het Statuut 
wordt toegelicht. Dat is bijvoorbeeld gebeurd in het kader van de parlementaire behande-
ling van de VROM-BES. 
 
Naast de rechtvaardigingsgronden genoemd in het tweede lid van artikel 1 van het Statuut, 
zijn er opvallend veel specifieke redenen voor differentiatie genoemd (72 keer). Zo wordt 
vaak genoemd dat Europees Nederlandse wetgeving te veelomvattend en complex is voor 
de eilanden en wordt deze daarom versimpeld. Het feit dat de minister sinds de transitie 
verantwoordelijk draagt is eveneens genoemd als reden voor het aanpassen van de regelge-
ving aan te passen. Ook is de (economische of sociale) verwevenheid met Curaçao en Sint 
Maarten genoemd als reden voor differentiatie. 
 
Een veel terugkerende reden voor differentiatie of juist harmonisatie is modernisering van 
regelgeving. Een voorbeeld hiervan is de regelgeving omtrent toezicht op financiële mark-
ten. Een ander voorbeeld is de arbeidsveiligheidsregelgeving omtrent het gebruik van asbest 
of duikflessen. Bij het omvormen van landsverordeningen naar Nederlandse wetten is er 
door de wetgever gesignaleerd dat de landsverordeningen verouderd zijn, en daardoor niet 
effectief zijn of niet in het Nederlandse stelsel passen. De landsverordeningen zijn soms 
oud, onderdelen zijn niet meer relevant of kunnen niet meer worden gehandhaafd. Wan-
neer dit door de wetgever gesignaleerd is, is de wetgeving aangepast. Modernisering van 
landsverordeningen is daarom een belangrijk onderdeel van de transitie.  
 
Een veel genoemde reden voor harmonisatie – en dus juist niet voor differentiatie – in de 
wetgeving is dat door de transitie de minister verantwoordelijk is geworden, in plaats van 
(organen van) het eilandbestuur. Voorbeelden van wetgeving waarbij deze reden uitdrukke-
lijk is aangevoerd, zijn onderwijswetgeving en arbeidsveiligheidsregelgeving. 
141
