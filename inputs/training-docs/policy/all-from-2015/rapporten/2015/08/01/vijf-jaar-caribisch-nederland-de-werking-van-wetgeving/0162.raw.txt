EVALUATIE CARIBISCH NEDERLAND - WERKING VAN WETGEVING  
gezegd, in het onderzoek wordt gefocust op de motivering vanuit perspectief van het gelijk-
heidsbeginsel met zijn (hierboven weergegeven) gelaagdheid in argumentatie. 
 
Als opgemerkt, houdt het gelijkheidsbeginsel ook in dat ongelijke gevallen ongelijk moeten 
worden behandeld. ‘Dit kan onder omstandigheden betekenen’, aldus de Raad van State 
onder verwijzing naar jurisprudentie van het EHRM inzake artikel 14 EVRM, ‘dat indien de 
situaties in het Europese deel van Nederland en op de eilanden wezenlijk verschillend zijn, 
292
gelijke behandeling van die situaties in strijd is met artikel 1 Grondwet.’ 
III. Legislatieve terughoudendheid; decentralisatie, lokale autonomie en subsidi-
ariteit 
Voor Bonaire, Sint Eustatius en Saba is de keuze gemaakt dat deze eilanden per 10 oktober 
2010 een ‘directe band met Nederland’ hebben (met dien verstande dat Sint Eustatius ei-
genlijk de voorkeur gaf aan voortzetting van het verband van de Nederlandse Antillen). Ter 
voorkoming van te veel wijzigingen van de rechtsorde op te korte termijn, in het licht van de 
‘factoren waardoor deze eilanden zich wezenlijk onderscheiden van het Europese deel van 
Nederland’ (art. 1, tweede lid, Statuut) en omdat niet duidelijk was hoe de ‘directe band 
met Nederland’ op langere termijn ingevuld zou moeten worden, is niet gekozen voor inte-
gratie in Nederland per die datum. 
 
Vooreerst is gekozen voor continuïteit: ‘Bij aanvang van de nieuwe staatsrechtelijke positie 
zal de Nederlands Antilliaanse wetgeving die op de drie eilanden van kracht is, van kracht 
blijven. Geleidelijk zal deze wetgeving worden vervangen door Nederlandse wetgeving. Ge-
zien onder meer de bevolkingsomvang van de drie eilanden, de grote afstand met Neder-
land en het insulaire karakter zullen echter van de Nederlandse wetgeving afwijkende voor-
zieningen worden getroffen. Er zal zorgvuldig worden geanalyseerd op welke punten 
293
afgeweken zal moeten worden.’ De eerste vijf jaar na 10 oktober 2010 zou terughou-
dendheid worden betracht op het punt van de invoering op de eilanden van nieuwe, Euro-
294
pees Nederlandse wetgeving (legislatieve terughoudendheid). 
 
Voor het onderzoek brengt dit mee dat voor in Bonaire, Sint Eustatius en Saba ingevoerde 
Europees Nederlandse wetgeving moet worden achterhaald of en welke argumenten in het 
wetgevingsproces zijn ingebracht waarmee wordt gemotiveerd dat het beginsel van legisla-
tieve terughoudendheid in casu niet aan invoering van die wetgeving in de weg staat. 
 
Dit beginsel van legislatieve terughoudendheid is geïntroduceerd in het kader van de over-
gang van Bonaire, Sint Eustatius en Saba van de rechtsorde van de Nederlandse Antillen 
naar de Nederlandse rechtsorde. Van meer structurele betekenis zijn de beginselen van 
decentralisatie en lokale autonomie en het daarmee verbonden subsidiariteitsbeginsel die 
ten grondslag liggen aan de Nederlandse staatsinrichting, en die tevens gelden in de ver-
houding tussen de centrale Nederlandse overheid en de Caribische openbare lichamen van 
het land Nederland. In het onderzoek dient naast het transitiebeginsel van legislatieve te-
rughoudendheid tevens aandacht te worden geschonken aan de vraag in hoeverre bij de 
invoering van nieuwe wetgeving op deze drie met de gedecentraliseerde eenheidstaat ver-
bonden beginselen is ingegaan. Voorts wordt nagegaan in hoeverre aandacht is besteed aan 
                                                           
292
 het Advies van de Raad van State inzake de evaluatie van de staatkundige structuur van Bonaire, Sint Eustatius en Saba, No. 
W04.13.0319/I/Vo/B, ’s-Gravenhage, 4 november 2014, bijlage bij Kamerstukken II 2013/14, 33750-IV, nr. 27, p. 4. 
293
 Slotverklaring van de Miniconferentie over de toekomstige staatkundige positie van Bonaire, Sint Eustatius en Saba, 10 en 
11 oktober 2006, Den Haag, pt. 5. 
294
 ‘De keuze voor al dan niet verdere integratie in het Nederlandse rechtsbestel is daarmee uitgesteld’, aldus de Raad van 
State in zijn Advies van 4 november 2014, p. 3. 
158
