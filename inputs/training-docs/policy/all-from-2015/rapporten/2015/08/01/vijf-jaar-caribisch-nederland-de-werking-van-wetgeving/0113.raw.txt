EVALUATIE CARIBISCH NEDERLAND - WERKING VAN WETGEVING  
aanzien van de energie- en de drinkwatervoorziening, terwijl deze ministers wel verant-
woordelijk zijn voor betrouwbare en betaalbare voorzieningen. De tweede reden voor een 
nieuwe wet is dat Caribisch Nederland heeft aangegeven de vraagstukken rond de drinkwa-
ter- en energievoorziening niet alleen te kunnen oplossen en dat het bestaande regulerings-
216
kader de nodige beperkingen heeft.  
 
Uit onderzoek in 2012 naar een regulerend kader voor de elektriciteitsvoorziening in Cari-
217
bisch Nederland is gebleken dat de voorzieningen in Caribisch Nederland, gelet op de 
belangrijkste doelen van het energie- en het drinkwaterbeleid (te weten betrouwbare leve-
ring, betaalbaarheid en duurzaamheid) te wensen over laten. Door op deze terreinen verbe-
teringen aan te brengen zouden bovendien de tarieven stijgen tot een maatschappelijk ge-
zien niet acceptabel niveau. In 2013 heeft het onderzoeksbureau SEO op verzoek van de 
gezaghebber van Bonaire en de minister van EZ onderzoek gedaan naar de governance van 
het Water- en Energiebedrijf Bonaire. Tijdens dat onderzoek zijn serieuze tekortkomingen in 
de governance geconstateerd. Dit heeft op enkele onderdelen geleid tot aanpassing van het 
218
wetsvoorstel, maar de memorie van toelichting specificeert niet op welke punten.  
 
Legislatieve terughoudendheid  
In de memorie van toelichting bij het wetsvoorstel is aandacht besteed aan het uitgangs-
punt van legislatieve terughoudendheid. Daarin is onder andere aangegeven dat het uit-
gangspunt van legislatieve terughoudendheid niet betekent dat nooit nieuwe regelgeving 
opgesteld kan worden. Het ministerie van EZ licht toe dat het uitgangspunt van legislatieve 
terughoudendheid betekent dat zoveel als mogelijk aangesloten moet worden bij de speci-
fieke omstandigheden van de eilanden, en dat dit voor dit onderwerp heeft geleid tot een 
beperkt wetsvoorstel waarbij zoveel mogelijk is aangesloten bij deze specifieke omstandig-
heden. In de memorie van toelichting bij deze wet is aangegeven dat het noodzakelijk werd 
geacht om het huidige beleid te verbeteren, omdat de Wet drinkwater BES en de Wet elek-
triciteitsconcessies BES de elektriciteit- en drinkwaterkwaliteit en de leveringszekerheid 
onvoldoende garanderen. Daarnaast is de kwaliteit, het toezicht en de handhaving ten aan-
zien van de elektriciteit- en drinkwaterkwaliteit en de leveringszekerheid door de hele keten 
onvoldoende gewaarborgd. Dit terwijl goede voorzieningen, waarin de drinkwaterkwaliteit, 
de leveringszekerheid, het toezicht en de handhaving zijn gewaarborgd, direct en van groot 
219
belang is voor de volksgezondheid in Caribisch Nederland. 
 
Differentiatie  
Het wetsvoorstel heeft niet tot doel om de wetgeving te harmoniseren met Europees Ne-
derland. De drinkwater en elektriciteitsvoorziening is en zal in Caribisch Nederland anders 
geregeld zijn dan in Europees Nederland. Als reden voor die differentiatie worden genoemd 
het insulaire karakter, de kleine oppervlakten ervan, de geringe bevolkingsomvang en het 
geaccidenteerde landschap. Een gereguleerd netwerk waarin verschillende leveranciers met 
elkaar concurreren is onrealistisch. Het is onmogelijk om in Caribisch Nederland een elektri-
citeitsmarkt naar Europees Nederlands model in te richten. Vanwege de beperkte omvang 
van de markt zullen de productie en distributie in Caribisch Nederland over het algemeen 
220
dan ook monopoliefuncties blijven. 
 
                                                           
216
 Kamerstukken II 2014-2015, 34 089, nr. 3 (MvT), p. 2. 
217
 Het onderzoek werd als bijlage meegezonden met een brief van de minister van Economische Zaken, d.d. 17 december 
2012. Kamerstukken II 2012-2013, 31 568, nr. 125.  
218
 Kamerstukken II 2014-2015, 34 089, nr. 3 (MvT), p. 2-3.  
219
 Kamerstukken II 2014-2015, 34 089, nr. 3 (MvT), p. 3-4. 
220
 Kamerstukken II 2014-2015, 34 089, nr. 3 (MvT), p. 1.  
109
