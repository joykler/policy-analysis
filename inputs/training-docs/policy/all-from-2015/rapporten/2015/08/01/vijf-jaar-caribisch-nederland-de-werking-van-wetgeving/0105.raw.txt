EVALUATIE CARIBISCH NEDERLAND - WERKING VAN WETGEVING  
ners duren de procedures voor een tijdelijke verblijfsvergunning te lang, door meerdere 
‘schijven’ duurt het zeker drie maanden, inclusief de werving soms zes maanden. Gespreks-
partners op Saba geven aan dat dit voor ambitieuze leraren reden vormt om elders te sollici-
teren. Een andere complicatie van de lange termijn voor verblijfsvergunningen voor werk-
nemers in het onderwijs is dat er perioden zijn waarin een vertrokken leraar nog niet 
opgevolgd is en lessen daardoor uitvallen.  
 
Een ander knelpunt dat op de eilanden wordt genoemd is dat de WTU-BES en de WavBES 
niet goed op elkaar aansluiten. Een tewerkstellingsvergunning (WavBES) wordt voor maxi-
maal drie jaar verleend, terwijl pas na vijf jaar een permanente verblijfsvergunning (WTU-
BES) kan worden aangevraagd. Volgens verschillende gesprekspartners is de termijn voor 
het kunnen aanvragen van een permanente verblijfsvergunning om deze reden dan ook te 
lang. De vraag wordt opgeworpen wat er in de tussenliggende twee jaar met de vreemde-
lingen gebeurt. Voor die periode kan na de eerste drie jaar overigens een nieuwe tewerk-
stellingsvergunning voor de duur van drie jaar worden aangevraagd. 
 
Verschillende elementen van de WTU-BES worden door de gesprekspartners als te streng 
ervaren. Een voorbeeld is de eis van verblijf van vijf jaren op één van de drie eilanden voor-
dat een permanente verblijfsvergunning kan worden aangevraagd. Pas dan kan ook gebruik 
worden gemaakt van sociale voorzieningen, dat wil zeggen, tot het moment van verkrijging 
van het permanente verblijfsrecht kan een beroep op sociale voorzieningen leiden tot be-
eindiging van het verblijfsrecht. De gesprekspartners geven aan dat dit tot schrijnende ge-
vallen leidt voor met name Arubanen en Curaçaoënaars die zich op de eilanden vestigen en 
om die reden geen beroep doen op sociale voorzieningen. Daarnaast wordt het als negatief 
voor de economie ervaren dat niet-ingezetenen voor een tijdelijk verblijf slechts een half 
jaar op de eilanden mogen verblijven. Ook de regels voor gezinshereniging worden als te 
streng ervaren. Men vindt bijvoorbeeld dat het minimumbedrag dat geldt voor gezinshere-
niging ($ 1.680 bruto per maand) te hoog is.  
 
Een knelpunt dat door ondernemers is genoemd is de verplichting voor hun medewerkers 
om jaarlijks de verblijfsvergunning te moeten verlengen, mede omdat de procedures lang 
duren. Ook vinden ondernemers dat de procedures te veel vanuit een Nederlandse bril zijn 
opgesteld. Daarnaast wordt het gegeven dat een buitenlands bedrijf dat zich vestigt op het 
eiland pas na anderhalf jaar zijn (buitenlandse) medewerkers kan laten overkomen, als een 
192
knelpunt van de Vestigingswet BES beschouwd. 
 
Op met name de twee kleinste eilanden wordt door gesprekspartners aangegeven dat de 
vereisten die gesteld worden voor een tewerkstellingsvergunning en die voortvloeien uit de 
WavBES, zoals het vijf weken van tevoren melden van vacatures bij het Bestuurscollege ter 
bescherming van de lokale arbeidsmarkt, onnodig tijdrovend en overbodig zijn. Met name 
gesprekspartners van Saba en Sint Eustatius geven aan dat het door de geringe omvang van 
de bevolkingen bij ondernemers altijd wel bekend is of er op de eilanden geschikte kandida-
ten beschikbaar zijn. Bovendien geldt volgens een gesprekspartner dat iedereen op die ei-
landen is aangewezen op buitenlandse werknemers: “Er is geen lokale arbeidsmarkt.” Dat 
geldt ook voor Bonaire. “Binnenlands aanbod is er niet”, aldus een ondernemer. Er wordt 
ook nauwelijks vervolg gegeven aan een melding van een vacature bij het Bestuurscollege. 
                                                           
192
 De termijn van anderhalf jaar houdt verband met de duurzaamheidseis op grond van de WTU-BES: bij een nieuwe 
onderneming worden de middelen uit die onderneming pas als duurzaam aangemerkt als die anderhalf jaar beschikbaar zijn 
geweest. Deze voorwaarde is overgenomen uit de regelgeving van de Vw2000 en houdt verband met de bestrijding van 
malafide werkgeverspraktijken (oprichten ondernemingen met als doel de toelatingsregels voor werknemers te omzeilen. 
101
