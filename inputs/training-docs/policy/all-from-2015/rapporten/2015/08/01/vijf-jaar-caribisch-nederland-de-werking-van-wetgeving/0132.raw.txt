EVALUATIE CARIBISCH NEDERLAND - WERKING VAN WETGEVING  
276
den. Kernbepalingen zijn artikel Ya 14 Kieswet (actief kiesrecht) en artikel 11 WolBES 
(passief kiesrecht). Voorts is een voorstel tot wijziging van de Grondwet aanhangig bij de 
277
Eerste Kamer. Op dit moment speelt de kwestie van het kiesrecht dus nog steeds.  
 
Nieuwe regelgeving en daarbij ontstane problemen  
In navolging van de nieuwe staatkundige verhoudingen en de transitie van wetgeving is het 
kiesrecht voor de inwoners van Caribisch Nederland gewijzigd. De nieuwe staatkundige ver-
houdingen en de nieuwe structuur leveren een tweetal samenhangende problemen op, die 
gezamenlijk weer een nieuw probleem opleveren. De twee problemen zijn: 
 probleem 1: Het kiesrecht van niet-Nederlandse ingezetenen van de eilanden; 
 probleem 2: De wijze waarop de vertegenwoordiging in de Eerste Kamer wordt ge-
278
kozen. 
 
Probleem 1 
Nederlanders op de eilanden hebben actief en passief kiesrecht voor de Eilandsraad. Niet-
Nederlandse ingezetenen komt dat kiesrecht eveneens toe. Niet-Nederlanders in het Euro-
pese deel van Nederland mogen immers ook onder bepaalde voorwaarden stemmen voor 
de gemeenteraad of zich voor dit college kandidaat stellen. Echter, niet-Nederlandse ingeze-
tenen op de eilanden hadden dit recht niet. Op 10 januari 2011 heeft het Gemeenschappe-
lijk Hof van Justitie van Aruba, Curaçao en Sint Maarten en van Bonaire, Sint Eustatius en 
Saba bepaald dat artikel Ya 14 van de Kieswet, waarin was vastgelegd dat het kiesrecht voor 
de Eilandsraadverkiezingen alleen toekwam aan Nederlanders, buiten toepassing moet 
worden gelaten wegens strijd met de artikelen 26 van het Internationaal Verdrag inzake 
burgerrechten en politieke rechten en artikel 1, eerste lid, van het Twaalfde Protocol bij het 
Europees Verdrag tot bescherming van de rechten van de mens en fundamentele vrijhe-
279
den. Volgens het Gemeenschappelijk Hof is het oude artikel Ya 14 Kieswet, dat het actief 
kiesrecht voor de Eilandsraad beperkte tot Nederlanders, in de situatie waarin de leden van 
de eilandsraden geen kiesrecht voor de Eerste Kamer hebben, in strijd met het discrimina-
tieverbod.  
 
Probleem 2   
Doordat de eilanden geen onderdeel van een provincie zijn, kunnen de bewoners geen ver-
tegenwoordiging kiezen in de Eerste Kamer, die immers via de verkiezingen van Provinciale 
Staten wordt gekozen, aldus artikel 55 Grondwet. De artikelen 4 en 53 Grondwet, alsmede 
artikel 4 van het Eerste Protocol bij het Europees Verdrag tot bescherming van de rechten 
van de mens en de fundamentele vrijheden, brengen mee dat alle Nederlanders het recht 
hebben om invloed uit te oefenen op de samenstelling van de hun algemeen vertegen-
woordigende organen. Door de eilandsraden mede de Eerste Kamer te laten kiezen, zou het 
probleem worden opgelost. Nederlanders in Caribisch Nederland kiezen dan de leden van 
de eilandsraden, die op hun beurt de leden van de Eerste Kamer kiezen. Hiervoor moet de 
Grondwet worden aangepast.  
 
De oplossing voor de twee hierboven genoemde problemen resulteert in een nieuw pro-
bleem: als niet-Nederlanders in Caribisch Nederland de eilandsraden mogen kiezen en daar-
in zitting mogen nemen, dan kunnen niet-Nederlanders ook invloed op de samenstelling van 
                                                           
276
 Stb. 2015, 27. 
277
 Wetsvoorstel 33 131. Zie voor de aanhouding van het voorbereidend onderzoek Kamerstukken I 2012/13, 31 331, C. 
278
 Uitvoerig over deze problematiek H.M.B. Breunese & L.L. van der Laan, ‘De gordiaanse knoop van 10/10/10/: het kiesrecht 
in het Caribische deel van Nederland, Tijdschrift voor Constitutioneel Recht 2015/3. 
279
 Gemeenschappelijk Hof van Justitie 10 januari 2011, ECLI:NL:OGHACMB:2011:BP2929. Zie voor de eerste reactie van de 
regering haar brief van 21 januari 2011, Kamerstukken II 2010/11, 32 500 IV, nr. 25. 
128
