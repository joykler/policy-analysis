EVALUATIE CARIBISCH NEDERLAND - WERKING VAN WETGEVING  
Aan het uitgangspunt van continuïteit van Caribisch Nederlandse wetgeving en geleidelijke 
invoering van Nederlandse wetten, dat later is versterkt in het uitgangspunt van legislatieve 
terughoudendheid is – gemeten naar de cijfers – tot op zekere hoogte daadwerkelijk invul-
ling gegeven. Dat neemt niet weg dat op de eilanden de indruk bestaat dat op veel punten 
indringend gewijzigde wetten zijn ingevoerd. Op veel terreinen is dat ook zeker het geval. 
Illustratief zijn inhoudelijke wijzigingen op terreinen die van wezenlijk belang zijn voor de 
samenleving, zoals op het terrein van zorg en onderwijs, alsook in de sociaal-economische 
sfeer (belastingen, regulering financiële markten). In dat verband moeten ook de toegeno-
men inspanningen op het terrein van de handhaving worden genoemd. Een deel van de 
veranderingen is rechtstreeks terug te voeren op de staatkundige wijziging zelf: de openba-
re lichamen werden onderdeel van het stelsel van de gedecentraliseerde eenheidsstaat, 
waardoor het mogelijk werd veel bevoegdheden die voorheen bij de eilandsbesturen lagen, 
te verplaatsen naar de minister. Dit laatste punt is in de praktijk van groot belang, waarbij 
opvallend is dat het tevoren niet is onderkend, niet op de ministeries en zeker niet op de 
eilanden. 
 
Over het uitgangspunt van differentiatie binnen de Nederlandse rechtsorde tussen Euro-
pees Nederland en de eilanden moet op basis van het onderzoek worden vastgesteld dat in 
algemene zin differentiatie wel is gemotiveerd, maar dat de motiveringen niet erg diepgra-
vend waren. In veel gevallen konden die motiveringen teruggebracht worden tot artikel 1, 
tweede lid, Statuut, maar er waren ook nogal wat redenen voor differentiatie die niet op de 
daar expliciet genoemde gronden zijn terug te voeren. 
 
De uitvoering van de wetgeving op de eilanden is op onderdelen verbeterd. Dat geldt bij-
voorbeeld voor de belastingheffing. De handhaving laat een wisselend beeld zien. Waar de 
Europees Nederlandse inspecties op de eilanden actief zijn geworden wordt goed werk ge-
leverd. Er zijn twinning-projecten met Nederlandse gemeenten en een Regionale Uitvoe-
ringsdienst die vruchten afwerpen. Anderzijds verdient de bestuurlijke handhaving door het 
eilandsbestuur van wetgeving nader aandacht. 
 
Terreinen waar na 10 oktober 2010 duidelijke verbetering geconstateerd wordt, zijn onder-
wijs en zorg, hoewel ook daar knelpunten worden genoemd, zoals het recent afschaffen van 
vergoedingen voor tandartszorg en fysiotherapie. Er zijn daarnaast ook terreinen waar gro-
tere knelpunten worden gesignaleerd, zoals bij de regulering van financiële markten. Een 
belangrijk probleem dat op de drie eilanden speelt is dat van (de cumulatie van) het hoge 
prijsniveau, de economische situatie en de armoedeproblematiek; op de eilanden wordt 
ervaren dat bepaalde groepen (mensen in de onderstand of met alleen een klein pensioen) 
het daardoor moeilijk hebben. Hoewel het hier gaat om zaken die niet uitsluitend en direct 
door de wetgeving worden beïnvloed, is de transitie van 10 oktober 2010 en de komst van 
veel nieuwe wetgeving in de ogen van de eilanden daarbij wel van groot belang geweest. 
 
Enkele van de bovengenoemde bevindingen impliceren teleurstellingen in verwachtingen op 
de eilanden. Gedoeld wordt op: 
 
 de flinke opschuiving – al dan niet in etappes – van de regelgeving voor de eilanden 
in de richting van Europees Nederlandse wetgeving, ondanks het uitgangspunt van 
legislatieve terughoudendheid; 
 de in zekere zin heimelijke verschuiving van bevoegdheden van het eilandsbestuur 
naar ‘Den Haag’, mede als gevolg van de overgang van een soort federale structuur 
(Nederlandse Antillen) naar een gedecentraliseerde eenheidsstaat (Nederland);  
153
