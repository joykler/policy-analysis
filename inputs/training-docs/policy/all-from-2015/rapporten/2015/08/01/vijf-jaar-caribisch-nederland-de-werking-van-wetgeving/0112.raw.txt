EVALUATIE CARIBISCH NEDERLAND - WERKING VAN WETGEVING  
dat de lokale wetgeving over alcoholcontroles nog niet is geformaliseerd en van kracht. Vol-
gens hen is het onjuist dat er geen middelen of apparatuur beschikbaar is op de eilanden.  
3.6.8. Conclusie  
De Veiligheidswet BES – en meer specifiek hoofdstuk 4 – heeft gezorgd voor een begin in de 
planmatige aanpak van brandweerzorg, rampenbestrijding en crisisbeheersing. Omdat er 
voor de transitie een nationaal wettelijk kader ontbrak waardoor de eilandelijke verorde-
ningen op het terrein van de brandweer en de rampenbestrijding gefragmenteerd waren en 
geen sluitend geheel boden, is er een nieuwe wet in het leven geroepen.  
 
Alle eilanden hebben inmiddels de benodigde plannen opgesteld, hoewel de uitwerking in 
deelplannen met name op Sint Eustatius en Saba nog uitgewerkt moet worden. Er is daar-
mee een start gemaakt in de planmatige aanpak van rampenbestrijding. De eilanden zijn 
(nog) niet zelfstandig in staat om rampen op te lossen en crisis te bezweren, maar hebben 
215
bijstand nodig van omringende eilanden en van andere organisaties. Oefeningen vinden 
steeds vaker plaats, maar hebben nog niet altijd de gewenste structuur en samenhang.  
 
Bij de handhaving was er met name in het begin sprake van onduidelijkheden tussen de 
eilanden en de Inspectie, maar dat is inmiddels verbeterd. 
3.7  Overige wetgeving  
3.7.1. Algemene inleiding 
In deze paragraaf wordt aandacht besteed aan de overige wetgeving die nader bij de ver-
diepende bureauanalyse is bestudeerd. In paragraaf 3.7.2 wordt de Wet elektriciteit en 
drinkwater BES besproken. Vervolgens worden in de subparagrafen 3.7.3 en 3.7.4 de VROM-
BES, het Bouwbesluit BES en de administratieve rechtspraak behandeld. De paragraaf sluit 
in paragraaf 3.7.5 af met een behandeling van de Kieswet in verband met het kiesrecht van 
niet-Nederlanders voor de Eilandsraad en het kiesrecht voor de Eerste Kamer. 
 
3.7.2. Wet elektriciteit en drinkwater BES 
 
 Inleiding 
In deze paragraaf staat de Wet elektriciteit en drinkwater BES centraal. Het gaat hierbij om 
een wet die nog niet is ingevoerd. De wet zal naar verwachting per 1 juli 2016 in werking 
treden. Achtereenvolgens komen de totstandkoming van de wet, consultatie, de inhoud van 
de wet, de uitvoerbaarheid en de handhaafbaarheid aan de orde. 
 
 Totstandkoming van de wet 
 
 
Redenen voor een nieuwe wet  
Aan het invoeren van deze regeling ligt een aantal redenen ten grondslag. De eerste reden is 
dat de Wet drinkwater BES en de Wet elektriciteitsconcessies BES (deze gelden sinds 10 
oktober 2010 nadat de desbetreffende landsverordeningen via de IBES zijn omgezet in wet-
ten in formele zin) niet voldoen aan de door de ministers van EZ en I&M gewenste eisen. De 
wetten geven de ministers van EZ en I&M bijvoorbeeld geen directe bevoegdheden ten 
                                                           
215
 Door het ministerie zijn voorbeelden genoemd zoals het Verenigde Naties Ontwikkelingsplan UNDP, Carribean Disaster 
Emergency Response Agency, Disaster Risk Reduction en Climat Risk Management. 
108
