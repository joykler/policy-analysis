EVALUATIE CARIBISCH NEDERLAND - WERKING VAN WETGEVING  
Nederlands Antilliaanse wetgeving verouderd was en modernisering dringend gewenst. 
Soms is sprake van specifieke problemen, die de invoering van nieuwe wetgeving nodig 
maakte.  
 
2. De eilanden in het beleidsvormingsproces en consultatie 
De staatkundige transitie was op het onderdeel van de wetgeving een enorm karwei. In 
korte tijd moest een groot aantal regelingen voor Caribisch Nederland worden vastgesteld. 
In formeel opzicht is duidelijk invulling gegeven aan de consultatieplicht: de ministeries 
hebben veel werk verzet om de eilanden goed bij het wetgevingsproces te betrekken. Ech-
ter, vanwege de omvang en intensiteit van het transitieproces enerzijds en hun (vergeleken 
met de ministeries) uiterst beperkte personele middelen anderzijds was het voor de eilan-
den in het algemeen onmogelijk de geboden consultatiemogelijkheden voldoende te benut-
ten. Hierbij heeft een rol gespeeld dat de eilanden met alle ministeries afzonderlijk te ma-
ken hadden (er was bewust voor gekozen BZK geen regiefunctie te laten vervullen). 
 
3. Legislatieve terughoudendheid 
Tot op zekere hoogte is invulling gegeven aan het uitgangspunt van het continueren van de 
Nederlands Antilliaanse wetgeving en van geleidelijke invoering van Nederlandse wetgeving. 
Dat neemt niet weg dat op de eilanden de indruk bestaat dat op veel punten indringend 
gewijzigde wetten zijn ingevoerd. Hierbij zijn, naast de omvang en intensiteit van het transi-
tieproces, meerdere factoren van invloed: veranderingen van regelgeving juist ook op ter-
reinen die voor de bewoners van bijzondere betekenis zijn (zoals die van de belastingen en 
de financiële markten); veranderingen – niet op dat van de regelgeving maar – op het ni-
veau van uitvoering en handhaving (denk bijvoorbeeld aan inning belastingen), cumulatieve 
effecten van veranderingen en bevoegdheidsverplaatsing (van het federale verband van de 
Nederlandse Antillen naar de gedecentraliseerde eenheidsstaat Nederland, waarbij meerde-
re malen is gewezen op het kunnen waarmaken van de ministeriële verantwoordelijkheid). 
 
4. Eigenheid van de eilanden 
In algemene zin is differentiatie tussen Europees Nederland en Caribisch Nederland wel 
gemotiveerd, maar de motiveringen zijn niet erg diepgravend. In veel gevallen konden die 
motiveringen teruggebracht worden tot artikel 1, tweede lid, Statuut, zonder dat dit aan de 
hand van de bijzondere kenmerken van de eilanden en eisen van subsidiariteit en proporti-
onaliteit nader werd onderbouwd. Ook zijn er nogal wat redenen voor differentiatie aange-
voerd die niet op de in het Statuut expliciet genoemde gronden zijn terug te voeren. Gene-
geerd is de op de eilanden zeer sterk gevoelde behoefte aan differentiatie waar het gaat om 
de onderwerpen abortus en euthanasie, in mindere mate ook het homohuwelijk. Tussen de 
eilanden zelf is weinig gedifferentieerd. 
 
5. Uitvoering en handhaving 
De uitvoering van de wetgeving op de eilanden laat een wisselend beeld zien. Voor bepaal-
de beleidsterreinen geldt dat op onderdelen de voor uitvoering (en handhaving) relevante 
informatie nog ontbreekt. Er is op het niveau van beleidsontwikkeling door de eilandsbestu-
ren vooruitgang geboekt. Dit geldt ook voor de handhaving waar Europees Nederlandse 
inspecties op de eilanden actief zijn geworden. Er zijn aanwijzingen dat de bestuurlijke 
handhaving van bestuurswetgeving in mindere mate op orde is. Terreinen waar na 10 okto-
ber 2010 duidelijke verbetering geconstateerd wordt, zijn onderwijs en zorg, hoewel ook 
daar knelpunten worden genoemd. Er zijn daarnaast ook terreinen waar grotere knelpunten 
worden gesignaleerd, zoals bij de regulering van financiële markten. 
 
6. Consequenties voor de Rijksoverheid en de eilanden 
12
