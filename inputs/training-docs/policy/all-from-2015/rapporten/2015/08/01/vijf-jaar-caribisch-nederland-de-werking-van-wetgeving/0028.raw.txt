EVALUATIE CARIBISCH NEDERLAND - WERKING VAN WETGEVING  
23
Saba. Hieronder zijn de belangrijkste afspraken en uitgangspunten ten aanzien van wetge-
ving uiteengezet. 
2.3.2. Legislatieve terughoudendheid, het gelijkheidsbeginsel en differentiatie 
Met de transitie werd het land Nederlandse Antillen opgeheven en gingen de drie eilanden 
deel uitmaken van het Nederlandse rechtsbestel. Dat had uiteraard gevolgen voor de wet- 
en regelgeving die op de eilanden van toepassing was.  
 
Legislatieve terughoudendheid 
Tijdens de miniconferentie in oktober 2006 is vooreerst gekozen voor continuïteit en is een 
eerste afspraak gemaakt die er op neer komt dat terughoudendheid zou worden betracht 
24
met het invoeren van de Nederlandse wetgeving: 
“Bij aanvang van de nieuwe staatsrechtelijke positie zal de Nederlands Antilliaanse 
wetgeving, die op de drie eilanden van kracht is, van kracht blijven. Geleidelijk zal 
deze wetgeving vervangen worden door de Nederlandse wetgeving.” 
Het continueren van Nederlands Antilliaanse regelgeving is dan ook een belangrijk uitgangs-
punt geweest bij het tot stand brengen van wetgeving voor Bonaire, Sint Eustatius en Saba. 
Veel Nederlands Antilliaanse regelgeving die voor de transitie op de eilanden gold moest in 
technische zin omgevormd worden tot Nederlandse wetgeving. Uit de gemaakte afspraak 
vloeit tevens voort dat regelgeving van de Nederlandse Antillen als uitgangspunt wordt ge-
nomen bij het tot stand brengen van nieuwe Nederlandse wetgeving voor de eilanden. 
 
Later is deze afspraak nader uitgewerkt in die zin dat de wetgever na de transitie gedurende 
25
vijf jaren een periode van legislatieve rust in acht neemt. Aan die toezegging van Staatsse-
cretaris Bijleveld-Schouten uit mei 2010 wordt wel gerefereerd met de term ‘legislatieve 
terughoudendheid’. Het doel van het voorlopig behouden van de Nederlands Antilliaanse 
regelgeving is dat er op het gebied van wetgeving niet te veel in één keer moet veranderen 
op Bonaire, Sint Eustatius en Saba. De eilanden worden bij de transitie geconfronteerd met 
een grote hoeveelheid nieuwe regelgeving. Een periode van legislatieve rust biedt de eilan-
den de mogelijkheid om te wennen aan en ervaringen op te doen met de nieuwe constella-
tie en de nieuwe wetgeving. Bovendien moet er rekening worden gehouden met de absorp-
26
tiecapaciteit van de eilanden. 
 
Tijdens de behandeling van de Wet openbare lichamen Bonaire, Sint Eustatius en Saba 
(hierna: WolBES) heeft de toenmalige Staatssecretaris Bijleveld-Schouten van het ministerie 
van BZK deze periode van legislatieve rust na 10 oktober 2010 uitdrukkelijk toegezegd: 
“Bovendien kan ik op verzoek van [de desbetreffende] leden bevestigen dat de re-
gering als uitgangspunt hanteert dat na de transitiedatum een periode van legisla-
                                                           
23
 Uiteraard heeft de status van autonoom land ook grote gevolgen gehad voor de wet- en regelgeving op Curaçao en Sint 
Maarten. De wet- en regelgeving van deze landen in het Koninkrijk valt buiten het bestek van dit onderzoek. 
24
 Zie de Slotverklaring van de Miniconferentie over de toekomstige staatkundige positie van Bonaire, Sint Eustatius en Saba, 
10 en 11 oktober Den Haag: 2006, p. 2. 
25
 De keuze voor al dan niet verdere integratie in het Nederlandse rechtsbestel is daarmee uitgesteld´, aldus de Raad van State 
in zijn advies van 4 februari 2014, No.W04. 13.031 9/l/Vo/B, over de evaluatie van de staatkundige structuur van Bonaire, Sint 
Eustatius en Saba; bijlage bij Kamerstukken II 2013-2014, 33 750 IV, nr. 27, p. 4. 
26
 Zie Kamerstukken II 2009/10, 31 954, nr. 7, p. 12. 
24
