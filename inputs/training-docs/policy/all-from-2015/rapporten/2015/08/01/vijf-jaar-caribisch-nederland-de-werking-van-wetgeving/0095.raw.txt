EVALUATIE CARIBISCH NEDERLAND - WERKING VAN WETGEVING  
liteitsonderzoeken uitgevoerd, waarna er inspectierapporten worden opgesteld. Die rappor-
ten worden gepubliceerd op de website van de inspectie. 
 
In de Tweede halfjaarrapportage 2012 BES signaleert de Commissie Financieel Toezicht dat 
de huidige BES-regelgeving om diverse redenen niet altijd volledig wordt nageleefd. Dat 
vraagt volgens de commissie om een antwoord op de principiële vraag of dergelijke wetge-
ving uit een oogpunt van uitvoering en toezicht gehandhaafd moet worden. Ook voor artikel 
167a WPO BES – het in overleg met de bestuurscolleges van de openbare lichamen door de 
minister opstellen van convenanten en plannen over de huisvesting van uit ’s Rijks kas be-
kostigde scholen – geldt volgens de Commissie Financieel Toezicht dat deze wettelijke voor-
schriften niet naar de letter worden nageleefd. 
 
Over de inspectie wordt diverse keren opgemerkt dat die met de scholen mee denkt, begrip 
toont voor de lokale omstandigheden en de scholen de tijd gunt om achterstanden in te 
halen en op het gewenste niveau te komen.  
3.4.6. Onderwijs: overig 
Op Saba en Sint Eustatius wordt voorzien in voortgezet onderwijs en middelbaar beroeps-
onderwijs op niveau 1 en 2. Voor het overige is er geen hoger onderwijs. Dat betekent dat 
kinderen daarvoor moeten reizen. Geklaagd wordt dat er daarvoor, ondanks dat de Wet 
Studiefinanciering BES op de eilanden van toepassing is, geen studiefinanciering beschikbaar 
is. De Scholengemeenschap Bonaire (SGB) is een school voor verschillende vormen van 
voortgezet onderwijs. Problemen rond de kwaliteit van het onderwijs en de financiën van de 
school – mede naar aanleiding van een kritisch inspectierapport – escaleerden in het voor-
jaar van 2015 en waren aanleiding voor Staatssecretaris Dekker te dreigen met het treffen 
van maatregelen. Daarop stapte het bestuur van de school op. De staatssecretaris benoem-
de vervolgens een bemiddelaar. Inmiddels is sprake van een nieuw bestuur. 
3.5  Arbeidswetgeving en verblijfsrecht vreemdelingen 
3.5.1. Algemene inleiding 
In deze paragraaf wordt in paragraaf 3.5.2 de arbeidswetgeving behandeld. Daarna wordt in 
paragraaf 3.5.3. ingegaan op de wetgeving die met betrekking tot het verblijfsrecht van 
vreemdelingen in Caribisch Nederland geldt.  
3.5.2. Arbeidswetgeving 
 
 Inleiding  
In deze paragraaf komen de Arbeidsveiligheidswet BES, de Wet van 4 juli 1946 houdende de 
instelling van een arbeidsbureau BES en de Wet minimumloon BES aan de orde. Achtereen-
volgens worden de totstandkoming, de consultatie, de inhoud van de regelgeving en de 
uitvoerbaarheid en handhaafbaarheid van de wetten beschreven. Er wordt afgesloten met 
een conclusie. 
 
91
