EVALUATIE CARIBISCH NEDERLAND - WERKING VAN WETGEVING  
Gesprekspartners op de eilanden geven aan dat zij niet voldoende geconsulteerd zijn over 
het ten einde lopen van de regelingen voor fysiotherapie en tandheelkundige zorg. Dit geldt 
voor de periode voorafgaand aan 1 januari 2013, maar ook daarna. Men geeft aan dat de 
wijzigingen voor veel mensen onverwacht kwamen. Ook geeft men aan dat men hen is afge-
sproken dat wanneer zij met alternatieve bezuinigingen zouden komen – en daarover heeft 
de Werkgroep Caribisch Nederland advies gegeven – de bezuinigingen op fysiotherapie en 
tandheelkundige hulp niet door zouden gaan. Volgens de gesprekspartners heeft de minis-
ter van VWS te weinig heeft gedaan met de adviezen van de Werkgroep Zorg Caribisch Ne-
86
derland, hoewel de minister van VWS aan de Kamer bericht heeft dat de adviezen van de 
87
Werkgroep integraal overgenomen zijn. De communicatie over dit onderwerp verloopt 
klaarblijkelijk niet optimaal.  
 
 Financiering 
Er is een financieringsstructuur opgezet met een solidariteitssysteem. Alleen verzekerden 
met een inkomen boven een minimumgrens van $ 11.860 betalen mee aan de verzekering, 
88
via de inkomstenbelasting waarvan de premie voor de zorgverzekering deel uitmaakt. De 
financieringsstructuur voor het Besluit Zorgverzekering BES is ingericht overeenkomstig de 
Nederlandse situatie, maar verschil is dat er geen nominale premie wordt ingevoerd. De 
wetgever heeft hiervoor als reden aangegeven dat er ongewenste inkomenseffecten zouden 
ontstaan vanwege de geringe financiële draagkracht van de inwoners. Andere redenen om 
geen nominale premie in te voeren, zijn het ontbreken van een concurrerende uitvoering 
van de verzekering en het feit dat er daardoor uitvoeringstechnische problemen zijn. Er is 
89
daardoor ook geen zorgtoeslag nodig.  
 
Op basis van de basisadministratie heft en int de rijksbelastingdienst de door betrokkenen 
verschuldigde belastingen, alsmede werkgeverspremies voor sociale verzekeringen. Deze 
basisadministratie was op 1 januari 2011 nog niet beschikbaar, maar moest later worden 
opgezet. Bij werknemers wordt de verzekeringspremie geïnd via de door de Rijksbelasting-
dienst geheven vlaktaks. Daarnaast dragen werkgevers bij (aan het curatieve deel van de 
verzekering); dit komt overeen met wat eerder geregeld was in de Landsverordening Ziekte-
verzekering en de Landsverordening Ongevallenverzekering. Alle premies komen tezamen 
met de belastingopbrengsten op één rekening ten gunste van het Rijk. De zorgkosten wor-
den vervolgens volledig uit het begrotingsgefinancierde deel van het BKZ door VWS be-
90
taald. 
 
De wijzigingen in het zorgverzekeringspakket (m.n. het ten einde lopen van de ruimere rege-
lingen voor fysiotherapie en tandheelkundige zorg) zijn vooral ingegeven vanwege de oplo-
pende kosten in de zorg. Dit komt mede vanwege de door verschillende gesprekspartners 
gesignaleerde extra kosten als gevolg van de reisbewegingen die patiënten noodgedwongen 
moeten maken omdat de benodigde zorg op de eilanden niet aanwezig is (zie ook de vol-
gende paragraaf over de uitvoerbaarheid). 
3.2.5. Uitvoerbaarheid 
De zorgverzekering wordt uitgevoerd door het ZVK. Het hoofd van het ZVK legt verantwoor-
ding af aan de minister van VWS. Het ZVK heeft de volgende taken:  
 Toezien op een rechtmatige en doelmatige uitvoering van de verzekering; 
                                                           
86
 Zie onder andere het Advies van de Werkgroep Zorg Caribisch Nederland aan de Minister van VWS, d.d. 11 april 2014.  
87
 Brief van de minister van VWS van 28 mei 2014 aan de Tweede Kamer, kenmerk 372431-120884-IZ.  
88
 Stb. 2011, 3, p. 17. 
89
 Stb. 2011, 3, p. 20.  
90
 Idem, p. 20-21. 
53
