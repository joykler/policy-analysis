EVALUATIE CARIBISCH NEDERLAND - WERKING VAN WETGEVING  
 
 Uitvoerbaarheid en handhaafbaarheid 
Een onderwerp dat in veel gesprekken op de eilanden aan de orde kwam, betreft het ver-
strekken van krediet. Op alle drie eilanden wordt aangegeven dat het moeilijk is om een 
lening te krijgen en dat dit doorwerkt in de economische ontwikkeling van de eilanden. 
Doordat er geen krediet wordt verstrekt, wordt op de eilanden minder geïnvesteerd. De 
Wfm BES wordt door verschillende gesprekspartners (samen met de fiscale wetgeving) aan-
gewezen als boosdoener voor de geringe economische ontwikkeling van de eilanden en 
wordt gezien als obstakel voor vooruitgang.  
 
Met name voor burgers is het moeilijk om geld te lenen. Ondernemers op Saba geven aan 
dat een lening voor bedrijven iets gemakkelijker te verkrijgen is, omdat de overheid zich 
daarvoor garant kan stellen. De rentes worden erg hoog gevonden. De hypotheekrente ligt 
op Sint Eustatius op 8%. Een andere gesprekspartner noemt een rentepercentage van 12%, 
wat inclusief verplichte verzekeringen – zoals een orkaanverzekering – is. Deze tarieven 
leveren belemmeringen op voor burgers. Op Sint Eustatius wordt aangegeven dat veel bur-
gers een tweede huis bouwen, wat voor veel bewoners dient als een soort pensioen. Met 
familie en vrienden wordt over periodes van meerdere jaren gebouwd aan een huis. Voor-
heen gebeurde dit met kleine leningen van makelaars van Sint Maarten die vertegenwoor-
digers op Sint Eustatius hebben. Echter, omdat onder de nieuwe regelgeving geen leningen 
worden verstrekt is de bouw van zulke projecten stil te komen liggen. Personen die voor 10 
oktober 2010 een lening hebben afgesloten hebben een probleem als ze nu willen verlen-
gen of uitbreiden.  
 
Op Sint Eustatius is één van de twee banken van het eiland verdwenen, volgens gespreks-
partners onder meer als gevolg van de Wet financiële markten BES. De sterk afgenomen 
vraag naar financiële producten (zoals hypotheken en leningen) was daar debet aan. Het 
gevolg is volgens gesprekspartners dat de service van de overgebleven bank door het gebrek 
aan concurrentie is verslechterd.  
 
De Bestuurscolleges van Sint Eustatius en Bonaire geven aan dat het niet duidelijk is wat het 
kredietbeleid precies inhoudt. Men voelt zich onvoldoende geïnformeerd en begrijpt niet 
wat het doel van de nieuwe regelgeving is. Het ministerie van Financiën geeft aan dat bij de 
invoering van de nieuwe regelgeving nieuwe kredietwaardigheidsnormen zijn geïntrodu-
ceerd ter bescherming van de consument, om te voorkomen dat personen hun aankoopbe-
drag nog eens volledig aan kredietvergoedingen kwijt zijn. Dit doel is niet algemeen bekend 
op de eilanden.  
 
Op Bonaire wordt aangegeven dat de nieuwe regelgeving gericht zou zijn tegen bankinstel-
lingen met hoge winstmarges en hoge kosten. De wet beoogde deze terug te dringen. Het 
gevolg was dat banken vertrokken en dat de kosten nog hoger zijn geworden. Het maat-
schappelijke effect van de regeling is niet zoals beoogd en daarom moet er een scherpere 
discussie komen over de doelstellingen van de wetgeving.  
 
Ten slotte is door het openbaar lichaam Bonaire aangegeven dat bij de introductie van de 
AFM op Bonaire er geen rekening is gehouden met de locatie, regio, cultuur, bestedingspa-
tronen, patroon in nakoming financiële verplichting en spanwijdte van de gevolgen waar 
deze regelingen toegepast zullen worden. Ook is er kritiek tegen het vereiste van de AFM 
dat alle gesprekken tussen cliënt en bank moeten worden vastgelegd, vanwege de admini-
stratieve belasting die dit met zich meebrengt en de extra kosten die hierdoor aan cliënten 
worden doorberekend. Negatieve gevolgen hiervan zijn volgens de gesprekspartners onder 
82
