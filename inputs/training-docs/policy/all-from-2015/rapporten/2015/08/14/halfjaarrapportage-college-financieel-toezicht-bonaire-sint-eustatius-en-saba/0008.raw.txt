Saba
Op 13 mei jl. heeft het Cft de eerste uitvoeringsrapportage en begrotingswijziging over 2015 
ontvangen. Op 27 mei heeft het Cft hierop gereageerd. De begrotingsuitvoering verloopt volgens 
plan, waarbij er eind dit jaar een overschot van ruim USD 0,8 mln. wordt verwacht, dat met name 
wordt aangewend ten behoeve van het kunnen aflossen van renteloze leningen. De 
liquiditeitspositie van Saba is de afgelopen jaren behoorlijk toegenomen. Dit komt omdat Saba in het 
verleden forse doeluitkeringen heeft ontvangen die niet per direct tot uitgaven hebben geleid. 
Rekening houdend met deze toekomstige uitgaven resteert echter nog maar een bescheiden 
liquiditeitspositie, waarbij van een buffer nauwelijks sprake is. De accountant heeft hiervoor in het 
verleden eveneens gewaarschuwd. Het Cft blijft er daarom bij Saba op aandringen de 
liquiditeitspositie nauwlettend in de gaten te houden.
Begrotingsproces 2016
De openbare lichamen hebben een start gemaakt met de begrotingsvoorbereiding voor 2016. Voor 
Bonaire en Saba is het essentieel dat de uitkomsten van de CN-week hier meerjarig in worden 
verwerkt. Sint Eustatius dient in haar begroting aan te geven hoe zij de eventuele nog openstaande 
tekorten gaat compenseren. De ontwerpbegroting 2016 dient in concept uiterlijk 14 augustus bij het 
Cft ingediend te worden. Het Cft zal vervolgens binnen twee weken na datum van indiening 
reageren zodat de bestuurscolleges uiterlijk 1 september de begroting aan de eilandsraad kunnen 
aanbieden, conform de termijn die in de Wet FinBES hiervoor is gesteld. Op 28 april heeft het Cft een 
kaderbrief gestuurd naar de openbare lichamen met daarin de maximum bedragen waarbinnen de 
begrotingen van de openbare lichamen vanaf 2016 moeten blijven. Dit kader alsmede de uitkomsten 
van de CN-week neemt het Cft mee in de toetsing van de begroting.
7
