opgelegd is het maken van een plan van aanpak voor de verbetering van het financieel beheer. De 
verbeterpunten die voor 2014 waren afgesproken, onder meer met betrekking tot het grondbeleid, 
het onderhoudsplan kapitaalgoederen, een nieuwe havenverordening, het dividendbeleid en het 
normen- en beheersingskader, zijn allen niet gerealiseerd. Daarnaast constateert het Cft dat 
uitvoeringsrapportages niet tijdig worden opgeleverd, ondanks de ruimere termijn die hiervoor is 
gesteld door de minister van BZK. De rapportage over het eerste kwartaal 2015 is ook niet binnen de 
gestelde termijn opgeleverd.
In dit kader is afgesproken dat er een expertgroep in het leven geroepen wordt die een plan van 
aanpak op zal stellen om het financieel beheer op orde te krijgen. De in het verleden met het Cft 
afgesproken financieel beheer verbeterpunten dienen hierbij te worden betrokken. Ook de 
bevindingen van de accountant bij de jaarrekening 2014 dienen meegenomen te worden. De 
expertgroep zal bestaan uit een afgevaardigde van het Cft, van de Rijksvertegenwoordiger en van 
het openbaar lichaam zelf. Daarnaast zal een onafhankelijke kwartiermaker van de expertgroep 
worden aangezocht.
Saba
Inzake het financieel beheer zijn er voor dit jaar nog geen (verbeter)afspraken gemaakt. Mocht uit 
de management letter van de accountant bij de vastgestelde jaarrekening 2014 noodzakelijke 
verbeteringen blijken, dan zal het Cft met Saba in gesprek gaan over de wijze waarop (en met welk 
tijdpad) die verbeteringen kunnen worden gerealiseerd. Saba heeft de afgelopen jaren al een forse 
vooruitgang geboekt op het terrein van het financieel beheer en het Cft verwacht dat deze tendens 
verder wordt doorgezet. Dat de jaarrekening van een goedkeurende verklaring is voorzien bewijst 
dit.
9
