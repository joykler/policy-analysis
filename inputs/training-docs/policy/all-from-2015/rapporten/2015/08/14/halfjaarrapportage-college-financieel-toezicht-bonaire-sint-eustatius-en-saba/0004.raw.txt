wijzigingen gedurende het begrotingsjaar te vermijden. Daarnaast is Bonaire verzocht om 
maandelijks een liquideitsstand inclusief liquiditeitsprognose voor de rest van het jaar aan te 
leveren.
Sint Eustatius
Het secretariaat van het Cft heeft over de eerste helft van 2015 enkel concept rapportages 
ontvangen van Sint Eustatius. Daarnaast is de jaarrekening ook nog niet ingediend. Indicaties zijn dat 
het jaar 2014 met een tekort is afgesloten en dat ook voor 2015 zonder corrigerende maatregelen 
een vrij omvangrijk tekort optreedt. Gedurende de Caribisch Nederland-week (CN-week) heeft de 
minister van BZK per 10 juni verscherpt bestuurlijk toezicht afgekondigd welke door de 
Rijksvertegenwoordiger ten uitvoer dient te worden gebracht. Daarnaast heeft de minister een 
aanwijzing gegeven op financieel gebied. Belangrijk onderdeel van deze aanwijzing is het per direct 
instellen van een verplichtingenstop. Ook dient een verbeterplan financieel beheer opgesteld te 
worden in samenwerking met het Cft. In deze rapportage wordt uitgebreid stilgestaan bij het 
verscherpt bestuurlijk toezicht en de aanwijzing.
Saba
Saba heeft de eerste uitvoeringsrapportage inclusief begrotingswijziging voor 2015 net buiten de 
geldende termijn opgeleverd. Er was sprake van een sluitende begrotingswijziging welke door het 
Cft van een positief advies is voorzien. De jaarrekening is in juli afgerond; het jaar 2014 wordt met 
een positief saldo afgesloten. De accountant heeft deze jaarrekening voorzien van een 
goedkeurende verklaring. Saba heeft hiermee een primeur behaald. De liquiditeitspositie van Saba, 
hoewel momenteel nog niet zorgelijk, behoeft in de toekomst nog de benodigde aandacht en het Cft 
heeft Saba daarom verzocht deze nauwlettend in de gaten te houden. 
Algemeen: Tijdig indienen rapportages
Het tijdig indienen van de rapportages behoeft de nodige aandacht bij alle openbare lichamen. De 
uitvoeringsrapportages dienen op basis van de Wet FinBES uiterlijk 3 weken na afloop van het 
kwartaal ingediend te worden. De minister van BZK heeft deze termijn verruimd naar de laatste dag 
van de maand volgend op het kwartaal waarop de uitvoeringsrapportage betrekking heeft. De door 
de eilandsraad goedgekeurde jaarrekening 2014 dient uiterlijk 15 juli 2015 aan de minister van BZK 
aangeboden te worden. Alleen Bonaire is dit laatste gelukt. Tegelijkertijd is daar ook geconstateerd 
dat het tijdig indienen van de jaarrekening 2014 geleid heeft tot vertraging in het voldoen aan 
andere rapportageverplichtingen. Mogelijk komt het tijdig indienen van de resterende rapportages 
in 2015 hierdoor ook in het geding.
Sint Eustatius heeft het concept van de eerste uitvoeringsrapportage en begrotingswijziging met een 
beperkte vertraging ingediend, maar de uitvoeringsrapportage voldeed niet aan de bestuurlijk en 
ambtelijk gemaakte afspraken. De voorgestelde begrotingswijzigingwas daarbij niet sluitend 
waardoor deze door het Cft niet is voorzien van een positief advies. Een aangepaste 
uitvoeringsrapportage met begrotingswijziging heeft het Cft in de eerste helft van 2015, ondanks 
herhaaldelijk verzoek, niet ontvangen. Daarnaast is de jaarrekening over 2014 ook nog niet 
ontvangen.
Saba heeft op 13 mei 2015 de eerste uitvoeringsrapportage, inclusief begrotingswijziging ingediend. 
Hiermee is ook de gestelde deadline niet gehaald maar is de overschrijding wel beperkt gebleven. 
Voor het indienen van de jaarrekening 2014 heeft Saba twee weken uitstel gevraagd, tot 1 augustus 
3
