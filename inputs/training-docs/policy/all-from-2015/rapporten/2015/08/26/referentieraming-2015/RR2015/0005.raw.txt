Hoofdstuk 1 De nieuwe raming in hoofdlijnen  
 
 
1.1 Inleiding 
 
De in deze publicatie toegelichte Referentieraming 2015 is de leerlingen- en studenten-
raming die als onderbouwing dient voor de begroting 2016 van het Ministerie van Onder-
wijs, Cultuur en Wetenschap (OCW).  
 
In hoofdstuk 1 wordt eerst een samenvatting gegeven van deze raming. Dit betreft de 
uitkomsten van deze raming, de verschillen ten opzichte van de Referentieraming 2014, 
en de nieuwe gegevens die bij de nieuwe raming gebruikt zijn. Hierin wordt het groene 
(door het Ministerie van EZ gefinancierde) onderwijs apart gepresenteerd.  
Deze raming is volgens de gangbare procedure geproduceerd en vastgesteld, en 
naderhand ter beoordeling voorgelegd aan de Adviesgroep Leerlingen- en 
Studentenramingen (ALS): een adviesorgaan bestaande uit externe ramingsexperts, 
externe gebruikers van de raming en vertegenwoordigers van de Ministeries van OCW en 
EZ. Het commentaar van de ALS is opgenomen in deze publicatie, in paragraaf 4 van dit 
hoofdstuk. 
 
In hoofdstuk 2 wordt dieper ingegaan op de ontwikkeling van de leerlingen-aantallen, 
zowel historisch als geraamd, d.m.v. illustraties en aanvullende informatie. In de hier 
gepresenteerde totaalbeelden is het groene onderwijs inbegrepen (tenzij anders 
aangegeven). 
Historische informatie over deelname naar geslacht, etniciteit, etc. is ook te vinden in 
andere publicaties zoals de nieuwe website www.rijksoverheid.nl/onderwijsincijfers, 
“Trends in Beeld” en andere online toegankelijke bestanden onder 
http://www.rijksoverheid.nl/documenten-en-publicaties. Gedetailleerde bestanden zijn te 
vinden onder http://www.ib-groep.nl/organisatie/open_onderwijsdata/ en CBS Statline. 
 
Hoofdstuk 3 biedt een overzicht van de nieuwe standaardraming zonder correcties; 
daarna wordt een verantwoording gegeven van de correcties die op deze nieuwe raming 
zijn toegepast. 
 
In hoofdstuk 4 wordt een technische toelichting gegeven op de bij de standaardraming 
gebruikte methodiek, de stapsgewijze opbouw vanuit de vorige Referentieraming en een 
evaluatie van de betrouwbaarheid van de ramingen. 
 
Hoofdstuk 5 omvat een set detailtabellen uit de nieuwe raming. 
  
Via internet is de tekst van deze publicatie beschikbaar, zoek hiervoor op 
“referentieraming 2015” in http://www.rijksoverheid.nl/documenten-en-publicaties. 
De detailtabellen zijn via deze website beschikbaar als .ods bestanden (zie 
inhoudsopgave van hoofdstuk 5).
 
Referentieraming 2015 1
