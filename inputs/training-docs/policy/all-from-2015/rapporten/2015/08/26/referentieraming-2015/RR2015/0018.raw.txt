voorspeld; de omvang van de ontwikkelingen in 2013 en 2014 kwam min of meer overeen 
met wat een jaar eerder was geraamd. 
De instroomtrends in de huidige raming zijn daarom op dezelfde wijze gecorrigeerd als in 
RR2014. Opgemerkt is dat deze correctie nu voor het wo wel groter uitvalt, maar dit is 
verklaarbaar doordat de directe instroom in 2014 toch wat hoger is uitgevallen, waardoor er 
in 2015 een grotere terugval in de indirecte instroom is geraamd. De ALS signaleert, mede op 
grond van de huidige vooraanmeldingencijfers, dat de kans aanwezig is dat  deze terugval te 
hoog is ingeschat.  
 
Soms zijn de effecten van maatregelen en ontwikkelingen  niet of nauwelijks kwantificeerbaar 
waardoor deze niet meegenomen zijn in de huidige raming,’ waardoor er de kans op een 
over- dan wel onderraming aanwezig is: 
- De invoering van passend onderwijs in primair en voortgezet onderwijs in 2014 gaat 
wellicht  leiden tot  verschuivingen vanuit (voortgezet) speciaal onderwijs, sbao en 
lwoo/pro naar basisonderwijs en regulier voortgezet onderwijs. De ALS adviseert om e.e.a. 
goed te monitoren en zo nodig de raming in de toekomst daarop aan te passen. 
- De invoering van het studievoorschot in 2015 zal wellicht effect hebben op de 
instroomtrends in hbo en wo. Vooral de doorstroom van mbo naar hbo zou hierdoor lager 
kunnen worden. Op basis van de huidige gegevens en eerdere onderzoeken (CPB, SCP, 
CHEPS) kunnen deze effecten  echter niet goed worden ingeschat, of ligt de omvang van 
het ingeschatte effect binnen de ramingsonzekerheid, zodat het niet zinvol is de raming 
aan te passen. 
- De invoering van het studievoorschot, maar ook o.m. de doorwerking van de prestatie-
afspraken in het hoger onderwijs, veranderende studentenpopulatie (o.a. verdere 
internationalisering), etc. zullen wellicht effect hebben op de gemiddelde verblijfsduur in 
hbo en wo. 
- De ontwikkeling van de conjunctuur zou – naast genoemd effect op de bol/bbl-verhouding 
– ook de totale onderwijsdeelname kunnen beïnvloeden. Hierbij moet wel opgemerkt 
worden dat de ALS nog in 2011 onderzoeken heeft geïnventariseerd, en dat hieruit voor 
Nederland niet geconcludeerd kon worden dat de conjunctuur een substantiële invloed 
heeft op onderwijsdeelname. 
 
De ALS wil ook in komende jaren zo mogelijk vooraf adviseren over de beleidsmatige 
correcties. 
Voor de eerstkomende raming is afgesproken dat geadviseerd wordt over de effecten van het 
studievoorschot op de hbo/wo-instroom. Daarbij wordt gestreefd naar advisering op basis 
van voorlopige gegevens over het studiejaar 2015/16. 
 
 
1.4.2.  Informatiebasis en gebruikswaarde 
 
De ALS heeft vertrouwen in de onderwijsmatrices van DUO, waarop het Radon-systeem is 
gebaseerd. Hierdoor is voor het gehele door de Rijksoverheid bekostigde onderwijs 
inzichtelijk hoe groot de leerlingen/studenten-stromen zijn, met een gedetailleerd 
onderscheid naar onderwijssoort en ook per leeftijd, geslacht en etniciteit.  
 
Er bestaat grote behoefte in het onderwijsveld aan ramingen per regio en/of instelling. Dit is 
niet mogelijk met het Radon-systeem, maar de ALS adviseert om te bevorderen dat op 
andere wijze in deze behoefte zal worden voorzien. Voor het primair en voortgezet onderwijs 
zijn er al instellings-specifieke ramingen ontwikkeld die zijn gepubliceerd of binnenkort 
worden gepubliceerd. Voor mbo is er nu een ontwikkeling in gang gezet die  tegemoet moet 
komen aan de behoeften van het mbo-veld op dit terrein. Voor het hoger onderwijs zou 
wellicht aansluiting kunnen worden gezocht bij de nu beschikbare raming van 
studentenhuisvesting. 
De ALS acht het van groot belang dat er op dit terrein goed wordt samengewerkt tussen de 
diverse partijen. 
 
Referentieraming 2015 14
