gelijk aan lineair, maar nu wordt de lijn verschoven zodanig dat deze aansluit 
bij de laatste waarneming). 
B. De lengte van de periode waarover wordt geëxtrapoleerd: 
Er zijn historische gegevens beschikbaar voor de jaren 1983-2012.   
C. Het aggregatieniveau van de onderwijssoorten: 
Binnen Radon kan over de onderwijssoorten op een willekeurige manier worden 
geaggregeerd. 
D. Een aggregatie over leeftijden: 
Ook over de leeftijden kan willekeurig worden geaggregeerd. 
E. Een aggregatie over geslacht: 
Er kan gekozen worden voor een raming voor mannen, voor vrouwen, of voor 
mannen en vrouwen samen. 
F.  De koppeling tussen uitkomsten van extrapolatie en ramingsberekening: 
De geëxtrapoleerde coëfficiënten kunnen een bepaald gewicht mee krijgen bij 
de uiteindelijke raming. Mogelijke gewichten zijn heel erg groot (dan wordt 
precies voldaan aan de coëfficiënten), een Poissongewicht of een gewicht 
gebaseerd op de “goodness of fit” (afhankelijk van de verklaarde variantie 
wordt het gewicht bepaald). 
G. De lengte van de periode waarvoor de extrapolatie-resultaten als sturing worden 
meegegeven aan de raming 
 
Bij de keuzes die gemaakt worden, geldt het volgende uitgangspunt: 
 
voorzichtigheid met het veranderen van de ramingssystematiek 
 
De reden hiervan is de volgende: De leerlingenraming, die met Radon gemaakt wordt, is de 
basis voor de begroting van OCW. Verschillen tussen twee opeenvolgende ramingen zijn 
begrijpelijk als ze voortkomen uit recent beschikbaar gekomen informatie (tellingen of 
stroominformatie). 
Wanneer deze verschillen echter voortkomen uit wijzigingen van de ramingssystematiek dan 
is de werkelijkheid niet veranderd, alleen ons inzicht in de werkelijkheid is anders geworden. 
Dergelijke “ramingstechnische mutaties” zijn moeilijker uit te leggen.  
Hiernaast weten we uit bijvoorbeeld het SCP-onderzoek dat twee goede ramingstechnieken 
grote verschillen in uitkomsten kunnen hebben. Regelmatig wisselen van methodiek levert 
het risico van een onstabiel toekomstperspectief. 
Om deze reden moet er uitermate voorzichtig worden omgesprongen met methodiek-
wijzigingen. We willen alleen veranderingen doorvoeren wanneer deze een aanzienlijke 
verbetering opleveren van de ramingsmethodiek. Dit geldt temeer als de daarmee 
samenhangende mutaties groot zijn. 
 
Op basis van onderstaande criteria zijn, binnen de geschetste grenzen, keuzes gemaakt. 
Voor de bepaling van de kwaliteit van de ramingsmethodiek worden met vorig jaar 
vergelijkbare criteria gehanteerd: 
  a) voorspelbaarheid voor t+1 
  b) voorspelbaarheid voor t+2 t/m t+4 
  c) stabiliteit voor t+5 
In het voorgaande is geconcludeerd dat er voorzichtig moet worden omgesprongen met 
methodiek-wijzigingen. Daarom hanteren we naast het criterium van de kwaliteit van de 
raming tevens het criterium van de beperking van mutaties door een nieuwe modelinstelling:  
  d) minimalisatie van leerlingmutaties door nieuwe modelinstelling 
 
toelichting op de criteria: 
 
a./b. Voorspelbaarheid 
 
Voorspelbaarheid wordt gedefinieerd als de mate waarin het model een correcte 
voorspelling genereert voor de prognosejaren. 
Voorspelbaarheid wordt bepaald door het gemiddelde van de absolute waarde van de 
procentuele afwijking tussen raming en realisatie op het onderscheiden 
 
Referentieraming 2015 60
