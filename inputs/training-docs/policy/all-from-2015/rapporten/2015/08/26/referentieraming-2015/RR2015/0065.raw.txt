aggregatieniveau. In formulevorm: 
Voorspelbaarheid:= gemiddelde (absolute waarde ( (raming-realisatie)/realisatie) )  
 
c.  Stabiliteit 
 
Stabiliteit wordt gedefinieerd als de mate waarin de raming afwijkt van de vorige bij 
toevoeging van een nieuw jaar met telgegevens. Voor OCW is het niet wenselijk 
wanneer ramingen al te sterk reageren op nieuwe telgegevens, behalve wanneer 
sprake is van een trendbreuk. 
 
Stabiliteit wordt bepaald door het gemiddelde van de absolute waarde van de 
procentuele afwijking tussen de ramingen voor t+5 op het onderscheiden aggrega-
tieniveau. In formulevorm: 
 
Stabiliteit:=  
gemiddelde (absolute waarde ( (raming(a,t+5)-raming(b,t+5))/raming(a,t+5) ) )  
 
Hierbij is het verschil tussen raming(a,t+5) en raming(b,t+5) dat in de laatste 
raming de telgegevens van 1 jaar méér zijn meegenomen dan in raming(a,t+5). 
 
Wanneer bovenstaande criteria a. t/m c. geen uitsluitsel geven dan wordt het volgende 
criterium toegepast. 
 
d. Minimalisatie van de leerlingmutaties door nieuwe modelinstelling 
 
Dit wordt gedefinieerd als de gesommeerde absolute afwijking ten opzichte van de 
vorige raming. 
 
Op basis van deze criteria is gekozen voor een zelfde methodiek als vorig jaar. Alleen de 
extrapolatie-methodiek wordt aangepast: de lengte van de periode waarover wordt 
geëxtrapoleerd blijft hetzelfde, en loopt nu dus van 2001-2012. 
 
Voor RR2015 is de volgende modelinstelling gehanteerd: 
- de extrapolatiewijze van de stroomcoëfficiënten:    pseudo-lineair; 
- de lengte van de periode waarover wordt geëxtrapoleerd:  2003-2014; 
- het aggregatieniveau van de onderwijssoorten:    laag niveau (712); 
- een aggregatie over leeftijden:       niet; 
23
- een aggregatie over geslacht       wel ; 
- de koppeling tussen uitkomsten van extrapolatie en raming:  “goodness of fit”. 
- sturing van de raming door de extrapolatie voor de periode:  2015-2021. 
 
De gekozen modelinstelling is in 2000 voor het laatst bepaald ter voorbereiding op RR2001 
en is in afzonderlijke notities verantwoord en met de ALS besproken. Nadien zijn er nog 
andere extrapolatiemethodes beproefd, maar dit heeft niet geleid tot aanpassing van de 
modelinstelling.  
Uit onderzoek naar de modelinstelling is naar voren gekomen dat een raming met een hoger 
gewicht in de extrapolatie voor leerplichtig onderwijs betere ramingresultaten geeft.  
Vanaf RR2001 is daarom de standaardmethodiek gewijzigd voor leerplichtig onderwijs. De 
trends worden hier met een hoger gewicht meegenomen dan in de standaardraming. 
Met ingang van RR2015 wordt, vanwege een afvlakking van de trends binnen het voortgezet 
onderwijs, dit hogere gewicht alleen nog maar toegepast voor de overgangen vanuit primair 
naar voortgezet onderwijs, dus niet meer voor overgangen binnen het voortgezet onderwijs 
(d.w.z. de stromen naar vmbo(excl. lwoo), havo en vwo). 
  
                                         
23  In eerste instantie is RR2015 gedraaid zonder onderscheid naar geslacht, later is onderscheiden naar 
geslacht waarbij de ramingsresultaten zijn genormeerd op de eerder gemaakte raming zonder geslacht-onderscheid. 
 
Referentieraming 2015 61
