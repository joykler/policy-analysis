1.4 Commentaar van de Adviesgroep Leerlingen- en 
 Studentenramingen op RR2015 
 
De Adviesgroep Leerlingen- en Studentenramingen (ALS) beoordeelt jaarlijks de 
Referentieraming van OCW op drie aspecten: 
- de methodiek volgens welke de raming tot stand is gekomen;  
- de kwaliteit van de gebruikte leerlingen/studenten-gegevens; 
- de vormgeving van de publicatie, d.w.z. leesbaarheid, toegankelijkheid en volledigheid. 
Deze integrale beoordeling vindt pas in een laat stadium plaats, nadat de nieuwe 
Referentieraming reeds is gebruikt in de voorbereiding van de nieuwe rijksbegroting. 
Maar de ALS is ook vooraf betrokken bij keuzes in de ramingsmethodiek.  Dit jaar heeft de 
ALS in een veel vroeger stadium geadviseerd, met name waar het gaat om de beleidsmatige 
correcties binnen de ramingen van mbo en hbo/wo. Ook dit jaar wil de ALS de gebruikelijke 
najaarsvergadering weer gebruiken om voorafgaande aan een nieuwe raming te adviseren 
over keuzes inzake de ramingsmethodiek. 
  
 
1.4.1.  Ramingsmethodiek  
 
In het algemeen stemt de ALS in met de gevolgde ramingsmethodiek. In deze methodiek 
wordt uitgegaan van stroomcoëfficiënt-reeksen betreffende leerlingen/studenten-stromen 
tussen de onderwijssoorten. Waar een duidelijke trend in de tijdreeks van een 
stroomcoëfficiënt waarneembaar is, wordt deze trend naar de toekomst doorgetrokken, tenzij 
er duidelijke redenen bestaan om hiervan af te wijken 
 
Als aanpassing op de standaardraming, zoals die met behulp van deze methodiek tot stand is 
gekomen, worden er jaarlijks technische en beleidsmatige correcties uitgevoerd. 
Bij de technische correcties is een standaard-werkwijze gevolgd. De gebruikelijke technische  
correctie voor de invloed van de werkloosheid op de bol/bbl verhouding in mbo-
deelnemersaantallen acht de ALS nog steeds gerechtvaardigd. Op advies van de ALS is hierbij 
nu rekening gehouden met een toekomstige verdere daling van de werkloosheid tot het 
eindniveau dat voortvloeit uit de laatste MLT-raming van het CPB. 
 
Inzake de beleidsmatige correcties wordt opgemerkt dat deze vooraf reeds in de ALS zijn 
besproken, maar nu zijn geactualiseerd op basis van recente gegevens: 
 
Met betrekking tot het mbo zijn er opnieuw beleidsmatige correcties in de raming opgenomen 
voor de effecten van “Focus op Vakmanschap”. Daarbij is nu gekozen voor een benadering 
die vooraf is besproken in de ALS. 
Dit betekent dat alleen effecten zijn ingeboekt voor verkorting van de verblijfsduur in niveau 
4 en niveau 1. Terecht is ingeschat dat hier de grootste effecten zullen optreden: 
- in niveau 4 als gevolg van de cursusduur-verkorting + cascade-bekostiging; hiervoor is nu 
op advies van de ALS uitgegaan van een meer geleidelijk effect;  
- in niveau 1 als gevolg van cascadebekosting, beperking van de verblijfsduur en  beperking 
in de toelating tot niveau 1. 
De ALS constateert dat de verkorting van de verblijfsduur in niveau 4 van het mbo ook op 
een adequate wijze doorwerkt in een tijdelijke verhoging van de doorstroom naar het hbo in 
de jaren tot en met 2018.  
  
Naar het oordeel van de ALS heeft OCW de nieuwe raming van hbo en wo terecht 
gecorrigeerd op de instroomtrends. Vanwege het naderend sociaal leenstelsel 
(studievoorschot) hebben aankomende studenten in 2013 èn in 2014 in mindere mate 
gekozen voor een tussenjaar. Daardoor is de directe instroom vanuit havo, vwo en bol4  in 
2013 en 2014 sterk toegenomen ten opzichte van eerdere jaren, en de indirecte instroom is 
daardoor in 2014 gedaald. In de vorige twee ramingen was dit “boeggolf-effect”  reeds 
 
Referentieraming 2015 13
