De voornaamste oorzaken van bovenstaande verschillen t.o.v. RR2014 zijn: 
 
1. De raming van het primair onderwijs komt nu hoger uit vanwege een hogere 
bevolkingsraming in de betreffende leeftijdgroep. Dit wordt veroorzaakt door een 
hoger aantal geboorten en meer immigratie, waardoor de bevolkingsraming opwaarts 
is bijgesteld. 
 
2. Binnen het voortgezet onderwijs ligt de nieuwe raming op korte termijn iets hoger als 
gevolg van hogere telgegevens in 2014/15, maar op langere termijn lager als gevolg 
van de stroomgegevens van 2014 (met name iets lagere doorstroom naar havo/vwo). 
 
3. Bij mbo ligt de nieuwe raming lager, vooral als gevolg van lagere telgegevens in 
2013/14 en 2014/15. Binnen mbo is er in de telling 2014/15 opnieuw een 
verschuiving van bbl naar voltijd-bol waarneembaar, die waarschijnlijk verband houdt 
met de verminderde beschikbaarheid van bbl-stageplaatsen. Voor de komende jaren 
speelt echter de verwachte daling van de werkloosheid een belangrijke rol, waardoor 
er t.o.v. RR2014 in de komende jaren een terugschuif wordt verwacht van bol naar bbl 
(zie paragraaf 3.3, punt 3).   
 Verder is nu t.o.v. RR2014 rekening gehouden met een verfijnde inschatting van het 
effect van “Focus op Vakmanschap”. Dit betekent dat (conform advisering van de ALS) 
de correctie voor niveau 4 een meer vloeiend verloop heeft, en dat er nu ook een 
correctie voor niveau 1 is opgenomen (zie paragraaf 3.5, punt 2). 
   
4. De nieuwe raming ligt voor hbo en wo in de eerstkomende jaren iets hoger dan 
RR2014 door hogere telgegevens 2014/15.  Deze verhoging komt vooral voort uit het 
feit dat in 2014 minder studenten zonder diploma zijn uitgestroomd. Voor latere jaren 
daalt de hbo-raming als gevolg van een lagere instroom in 2014 en een verminderde 
toestroom naar havo/vwo. 
 Voor het wo vertoont de nieuwe raming op langere termijn slechts geringe verschillen 
t.o.v. RR2014. 
 Evenals in RR2014, is ook in de nieuwe raming rekening gehouden met een boeggolf-
effect als gevolg van de invoering van het studievoorschot in 2015. Dit boeggolf-effect 
houdt in dat potentiële ho-studenten in 2014 sneller zijn ingestroomd, zoals in 2013 
ook reeds het geval was. Aangenomen wordt dat vanaf 2015 (als het studievoorschot 
is ingevoerd) de directe instroom tot een “normaal” niveau (d.i. het niveau van 2011) 
zal terugkeren. 
 Voor de indirecte instroom is een onderscheid gemaakt tussen Nederlandse en 
buitenlandse studenten. De stijgende trend van de instroom van buitenlandse 
studenten wordt in de raming doorgetrokken, maar voor de Nederlanders wordt 
aangenomen dat de instroom vanaf 2015 terug zal keren naar het “normale” niveau 
van 2011, met in 2015 nog een terugslag van de stijging van de directe instroom in 
2014 (zie paragraaf 3.5, punt 1).   
 
Referentieraming 2015 6
