6.3 Aanpassing macrokader: proces en uitkomsten 
In het reguliere jaarlijkse begrotingsproces vindt op een aantal momenten besluitvor-
ming plaats over budgettaire aangelegenheden op de departementale begrotingen. De 
Hoofdbesluitvorming vindt in het voorjaar (voorjaarsbesluitvorming) plaats. De extra-
polatiecijfers worden in december ambtelijk vastgesteld, waarna politiek akkoord 
plaatsvindt bij de voorjaarsbesluitvorming. 
De omvang van het macrobudget wordt bepaald in een aantal stappen: 
 Uitgangspunt is het eerder vastgestelde budget 
 Aanpassingen op basis van wijzigingen in (relevante) leerling/studentaantallen t tot 
t+4 vermenigvuldigd met actuele uitgaven per leerling/student, opvangen uit eigen 
begroting (sinds 2010).  
 Aanpassingen op basis van beleidswijzigingen: in- en extensiveringen  
 OCW extrapolatie: Aanpassingen van macrobudget t+5 op basis van RR, uit gene-
rale middelen. EZ neemt RR niet mee in extrapolatie t+5.  
6.3.1 Aanpassingen macrokader 
Jaarlijks wordt in het voorjaar (ongeveer februari) de Referentieraming (RR) geactua-
liseerd. De  onderwijsdirecties van OCW berekenen op basis van de mutatie van het 
aantal leerlingen het benodigde structurele budget voor het lopende jaar en de daar-
opvolgende vier jaren. Deze berekeningen (het meest recente prijspeil per leer-
ling/student maal de verwachte ontwikkeling van leerling-/studentenaantal), resul-
teert in de input voor OCW en EZ voor de voorjaarsbesluitvorming. EZ doorloopt een 
zelfde proces bij de voorjaarsbesluitvorming, op basis van de aparte ‘groene’ ramin-
gen binnen de RR.  
 
Voor de prijs wordt gerekend met het meest recente prijspeil per leerling/student. 
21
Deze prijs is voor vo en mbo gebaseerd op de feitelijke prijs op het moment van 
invoering van de lumpsum, aangevuld met de jaarlijkse aanpassingen als gevolg van 
doorgevoerde onderwijsmaatregelen; deze aanpassingen zijn ingegeven door toege-
kende loon- en prijsbijstellingen en beleidsmatige in- en extensiveringen. Daarnaast 
kan er bij het sluiten van een regeerakkoord of een aanvullend akkoord (recente 
voorbeelden hiervan zijn het Lenteakkoord uit 2012 en de Begrotingsafspraken 2014 
uit 2013) sprake zijn van aanvullende in- of extensiveringen voor het onderwijs of 
specifieke sectoren. EZ heeft als uitgangspunt dat de prijzen in de opbouw van het 
macrokader stijgen met hetzelfde percentage als de OCW prijs.  
 
Deze doorrekeningen kunnen leiden tot mee- of tegenvallers ten opzichte van eerdere 
begrotingen. Deze worden betrokken in de voorjaarsbesluitvorming. Het begrotings-
overleg tussen Financiën en OCW kan leiden tot een aanpassing van een of meer ac-
tuele prijzen. EZ volgt deze prijsontwikkeling (in %), maar kent die pas na afloop van 
de Hoofdbesluitvorming, en volgt in die zin OCW.  
 
Over de jaren 2006 tot en met 2014 zijn deze mee- en tegenvallers (mutaties) ver-
schillend behandeld, onder meer door wijzigingen in het begrotingsbeleid.  
  
                                                 
21
 De situatie in het hoger onderwijs wordt toegelicht in paragrafen 4.4-4.5 en 5.4.
