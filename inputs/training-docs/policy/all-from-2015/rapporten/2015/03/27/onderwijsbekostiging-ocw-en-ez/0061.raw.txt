6.3.2 Afspraken rond generale en specifieke dossiers 
Tot december 2010 werden OCW en EZ in principe generaal (uit algemene middelen) 
gecompenseerd voor een groei van de leerlingen- en studentaantallen. De plussen en 
minnen (in €) van de verschillende onderwijssoorten worden daarbij met elkaar gesal-
deerd. In de praktijk heeft OCW voor 2010 een aantal keren de tegenvaller specifiek 
gedekt. 
 
Sinds het aantreden van het kabinet Rutte I in 2010 zijn de dossiers van de leerlin-
genaantallen en studiefinanciering specifiek geworden. Dat betekent dat vanaf 2010 
de departementen mee- en tegenvallers als gevolg van wijzigingen in de referentiera-
ming bij de Voorjaarsbesluitvorming in de eigen begroting moeten opvangen. 
6.3.3 Extrapolatie: verschil in proces 
De wijziging van behandeling van claims bij de voorjaarsbesluitvorming per 2010 
maakt dat het belang van de extrapolatie toeneemt. De definitieve besluitvorming 
over de extrapolatie vindt plaats bij de voorjaarsbesluitvorming, de ambtelijke voor-
bereiding start in november/december. In de extrapolatie wordt voor toename respec-
tievelijk afname van geraamde leerlingenaantallen in het jaar t+5 generaal gecom-
penseerd respectievelijk afgeroomd. Deze methodiek volgt uit de begrotingsregels: 
“Het extrapolatiejaar wordt beleidsarm geëxtrapoleerd, waarbij rekening wordt gehou-
den met de demografische ontwikkeling”.  
 
OCW voert in de extrapolatie de ontwikkeling op van leerlingaantallen op basis van de 
meest recente raming. Na de totstandkoming van de begroting 2015 wordt voor de 
extrapolatie gekeken naar jaar t+5. Eind 2014 is het extrapolatiejaar 2020 aan de 
orde. In de meerjarige begroting wordt per artikel gekeken naar de omvang van de 
middelen 2019. In 2020 kunnen deze middelen gelijk, omhoog of omlaag worden ge-
extrapoleerd. 
 
In januari 2015 wordt de geactualiseerde referentieraming bekend gemaakt. Op basis 
van deze raming kan er meerjarig een verschil optreden van jaar op jaar, ook wat 
betreft de extrapolatie 2020. Door voor het extrapolatiejaar al rekening te houden met 
de referentieraming 2014 wordt voorkomen dat de discrepantie tussen de raming eind 
2014 en begin 2015 onnodig uit elkaar loopt.  
 
EZ extrapoleert de budgetten voor t+5 recht door en maakt daarbij geen gebruik van 
de referentieraming. Daarmee maakt het voor EZ niet uit of er een groei of een afna-
me van studenten/leerlingaantal is. Dit wordt met eenzelfde budget opgevangen. Deze 
praktijk is volgens EZ ‘natuurlijk gegroeid’, hieraan ligt geen expliciet besluit ten 
grondslag.  
 
Door de systematiek van rechtlijnig door-extrapoleren bij EZ kan dit verschil – positief 
en negatief - oplopen. Het verschil geeft EZ een voordeel bij een daling van de leer-
lingen/studentenaantallen, maar is voor de EZ-begroting nadelig als er sprake is van 
een stijging.  
 
Effecten verschil extrapolatie 
Een reconstructie van de afgelopen vijf extrapolaties voor de jaren 2016 tot en met 
2020 door OCW laat zien dat OCW door de gehanteerde systematiek meer middelen 
heeft gekregen voor de groeisectoren hbo en wo, maar door neerwaarts bijgestelde 
(krimp)ramingen in po, vo en mbo sinds 2011 per saldo begrotingsruimte aan het
