2. Vakdepartementale subsidies 
Een deel van de rijksuitgaven van EZ aan onderwijsinstellingen (in vo, mbo, hbo en 
wo), de zogenaamde groene-plus, heeft de vorm van subsidies of een aanvulling op de 
bekostiging die ‘vakdepartement’-specifiek zijn. Voor een deel van deze middelen le-
veren de onderwijsinstellingen op basis van meerjarenafspraken aanvullende presta-
ties ten dienste van de groene sector. Voor het grootste deel worden met deze midde-
len (reguliere) onderwijstaken bekostigd, die bij OCW onder de hoofdbekostiging val-
len. Deze middelen vallen na 2015 weg. Door de aard van deze middelen kun je ze 
niet op voorhand volledig beschouwen als basisbekostiging noch volledig als zuivere 
aanvullende subsidie. Daarom worden deze middelen apart in beeld gebracht. Dat riep 
de vraag op of er ook vanuit andere ministeries specifieke subsidiestromen richting 
onderwijsinstellingen zijn. Het antwoord is: marginaal (honderdsten van promilles). 
Deze bedragen zijn niet meegenomen.  
 
3. Geld in jaar t, leerlingen/studenten in jaar t  
In het rapport zijn de uitgaven in jaar t gedeeld door het aantal leerlingen/studenten 
in jaar t om de uitgaven per leerling/student te berekenen. We redeneren voor de 
overzichten als volgt: een onderwijsinstelling heeft een feitelijke hoeveelheid geld in 
een jaar, waar de feitelijke hoeveelheid leerlingen/studenten in dat jaar mee bediend 
moet worden. Vandaar dat we beide grootheden uit hetzelfde jaar op elkaar delen om 
de uitgaven per leerling/student te bepalen.  
Dit is anders dan hoe de bekostiging werkt: een onderwijsinstelling krijgt geld op ba-
sis van het aantal leerlingen/studenten uit jaar t-1 of t-2, afhankelijk van de sector. 
Om de invloed van de factor tijd inzichtelijk te maken, zijn ook de delingen gemaakt 
op leerlingen/studenten uit de jaren die voor de bekostiging relevant zijn (bijlage 1).  
We tellen álle leerlingen/studenten mee, aangezien deze totale populatie ‘bediend’ 
wordt door de onderwijsinstelling. Het is echter niet zo dat alle leerlingen/studenten in 
de bekostigingssystematiek meetellen. 
 
4. Van leerling/studenttellingen naar aantallen per kalenderjaar 
Om aantallen leerlingen/studenten in een kalenderjaar vast te stellen, hebben we een 
vertaalslag gemaakt van de gepubliceerde cijfers, die de aantallen op 1 oktober van 
dat jaar weergeven. We hebben daarbij een knip gelegd op 1 september. Dat wil zeg-
gen: we tellen het aantal leerlingen/studenten van 1 oktober t-1 voor 2/3 mee, en het 
aantal leerlingen/studenten van 1 oktober t voor 1/3.  
Als dus bijvoorbeeld het aantal leerlingen op 1 oktober 2013 (dus in schooljaar 
‘13/’14) 900 is en op 1 oktober 2014 1.200, dan is het aantal leerlingen voor kalen-
derjaar 2014 (2/3 * 900 + 1/3 * 1.200 = ) 1.000.
