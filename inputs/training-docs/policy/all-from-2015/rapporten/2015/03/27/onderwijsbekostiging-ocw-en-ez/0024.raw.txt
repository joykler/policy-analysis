2.5 Verdeling van het budget 
In het voorgezet onderwijs ontvangen schoolbesturen één budget voor personeel en 
materiaal, de lumpsum. Daarnaast ontvangen scholen middelen op basis van aanvul-
7
lende regelingen . De lumpsum is gebaseerd op een normatieve berekening per school 
(brin-nummer). Ongeveer 85% van het budget is voor personele lasten. De overige 
15% is voor materiële kosten. Het schoolbestuur bepaalt echter zelf hoe het totaal 
beschikbare budget wordt ingezet en verdeeld over de scholen die onder zijn gezag 
vallen. 
 
Zowel OCW als EZ verdelen jaarlijks op 1 januari de budgetten voor het voortgezet 
onderwijs en kijken daarbij naar het aantal leerlingen dat de school op 1 oktober 
daarvoor had (t-1 bekostiging). 
 
Onder personele lasten vallen brutosalarissen, werkgeverslasten, vervangingskosten 
en wachtgeldkosten van de directie, onderwijzend personeel (op) en onderwijsonder-
steunend personeel (oop). De berekening van het normatieve budget voor personele 
bekostiging bestaat uit een vaste voet en een deel dat afhangt van het aantal leer-
lingen. De vaste voet is betrekkelijk gering (4 tot 5% van de totale lumpsumbekosti-
ging in het vo) en verschilt iets per schoolsoortgroep. Dit is afhankelijk van de samen-
stelling van de school of scholengemeenschap (brede scholengemeenschap, alleen 
havo/vwo, alleen vmbo etc).  
 
Ook de vergoeding per leerling hangt af van het soort voortgezet onderwijs en van de 
combinatie van soorten onderwijs die een school aanbiedt. Zo kan de bekostiging voor 
een havo-leerling op de ene school binnen een schoolbestuur beduidend lager uitval-
len dan voor een havo-leerling op een andere school. Afhankelijk van de samenstelling 
van de school (bijvoorbeeld met of zonder vmbo) kan dit verschil oplopen tot € 400 
8
per leerling . 
 
Tabel 2.5  Uitgaven per leerling per schoolsoortgroep, bedragen februari 2014  
Scholensoortgroep GPL OP  Leerlingratio Bedrag OP  
per leerling 
SSG 1 (vbo, mavo, pro, lwoo)  € 79.893,59 0,05 € 3.994,68 
SSG 2 (havo, vwo):  € 95.353,64 0,05 € 4.767,68 
SSG 3 (mavo, havo, vwo, lwoo): € 95.353,83 0,05 € 4.767,69 
SSG 4 (vbo, mavo, havo, vwo, pro, lwoo)  € 91.634,59 0,058 € 5.346,24 
SSG 4 Praktijkonderwijs /lwoo leerlingen € 91.634,59 0,113 € 10.330,84 
Bron: Algemene Rekenkamer (2014): Bekostiging VO.  
 
De vaste voet voor het voorbereidend beroepsonderwijs aan AOC’s wordt bepaald op 
basis van het aantal vestigingen waar voortgezet onderwijs wordt aangeboden. Verder 
volgt EZ de OCW-systematiek voor de bekostiging van het vo. In de praktijk fungeert 
‘vbo binnen een AOC’ in dit model als een aparte schoolsoortgroep.  
 
De materiële bekostiging bestaat uit een bedrag per school (de vaste voet) en een 
bedrag per leerling. Het bedrag per school is voor alle scholen gelijk en wordt per 
brin-nummer bepaald. Het bedrag per leerling is wederom afhankelijk van de school-
soort, de afdeling en de leerjaren.  
 
                                                 
7
 Zie ook bekostigingsbesluit WVO, formatiebesluit WVO, GPL-en BSM-regeling, WEB 2007, art. 3.1.2 
8
 Zie Algemene Rekenkamer (2014) bekostiging voortgezet onderwijs
