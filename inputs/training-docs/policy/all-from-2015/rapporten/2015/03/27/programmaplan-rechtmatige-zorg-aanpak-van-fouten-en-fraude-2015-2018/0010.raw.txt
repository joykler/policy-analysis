Er is dus nog winst te behalen in de bewustwording van patiënten en cliënten ten aanzien van hun rol en ze 
daarbij waar mogelijk beter te stimuleren en faciliteren om die rol te vervullen, door te investeren in de 
overzichtelijkheid en duidelijkheid van nota’s en meldsystemen. 
2.4.3 Belemmeringen voor een effectieve aanpak 
In verschillende deelsectoren ontplooien veldpartijen en handhavingspartners al goede initiatieven om de 
rechtmatigheid van zorg verder te verbeteren, door in de kwaliteit van declaraties te investeren en fraudeurs 
aan te pakken (zie daarvoor ook hoofdstuk 3). Zelf hebben wij ook al verschillende stappen ondernomen om 
onder meer de fouten- en fraudebestendigheid van wet- en regelgeving te vergroten en handhaving te 
versterken. Uit gesprekken met betrokken partijen blijkt dat een aantal belemmeringen een effectieve en 
efficiënte gezamenlijke inzet op rechtmatigheid soms echter nog in de weg staat. 
 
Ontbrekende dialoog, onbespreekbaarheid en gevoeligheid 
Partijen zijn lang terughoudend geweest in het voeren van een open gesprek over onrechtmatigheden in de 
22
zorg en over het aanpakken van fraudeurs in het bijzonder. En ondanks recente goede gezamenlijke 
initiatieven loopt het gesprek tussen partijen en binnen organisaties nog niet altijd soepel. Aan het gebrek aan 
open dialoog lijkt een dieper liggend gebrek aan vertrouwen tussen de verschillende partijen ten grondslag te 
liggen. Dit komt bijvoorbeeld naar voren in individuele gesprekken tussen zorgverzekeraars en aanbieders over 
mogelijke onrechtmatigheden. In zekere zin is deze gevoeligheid begrijpelijk. Betrokkenen vestigen daarmee 
immers aandacht op eigen kwetsbaarheden. Ook ervaren ze het soms als een schuldbekentenis, waarmee zij 
het risico lopen hun organisatie of beroepsgroep in een kwaad daglicht te stellen. Onsecuur gebruik van 
terminologie kan daarbij verwarrend of onbedoeld beschuldigend werken. Ook staan juridische belemmeringen 
een open gesprek over afgewezen declaraties soms in de weg, omdat informatie bijvoorbeeld niet kan worden 
gedeeld.  
 
Spanning tussen privacy en controles en gegevensuitwisseling 
Het medisch beroepsgeheim en de privacy van burgers zijn belangrijke waarborgen voor de veiligheid en 
positie van zorgverleners, patiënten en cliënten. Deze gegevens dienen daarom afdoende te zijn beschermd. 
De vertrouwelijke relatie tussen zorgaanbieder en patiënt of cliënt is uitgangspunt in de individuele 
gezondheidszorg. Tegelijkertijd zijn effectieve controles en goed toezicht op zorgbestedingen van belang om de 
rechtmatigheid van zorg, en daarmee ook de betaalbaarheid en toegankelijkheid, te waarborgen. Dat vraagt 
om voldoende inzicht in geleverde zorg en een goede uitwisseling van informatie tussen betrokken partijen. De 
balans tussen beide belangen en voldoende mogelijkheden bij informatie-uitwisseling blijven belangrijke 
aandachtspunten bij het tegengaan van onrechtmatigheden. De gegevensuitwisseling tussen 
handhavingspartners is juridisch complex en vergt daarom voortdurende aandacht en scherpte van de 
betrokken partijen. 
 
Verschillende aanpakken en taal 
De aanpak van onrechtmatigheden was tot op heden nog relatief gefragmenteerd. Door de diverse 
zorgdomeinen en deelsectoren zijn er veel verschillende partijen bij de aanpak betrokken. De onderlinge 
samenwerking tussen deze partijen blijkt vaak lastig door verschillen in perspectief, aanpak en taal. Voldoende 
regie ontbrak daarbij nog. De inzet van de partijen beperkte zich voornamelijk tot specifieke zorgsectoren, zoals 
de medisch-specialistische zorg. Het is belangrijk dat betrokken partijen elkaar beter weten te vinden en dat er 
sterker regie in alle deelsectoren wordt gevoerd. 
  
                                                           
22
 Panteia (2013). Correct declareren in de extramurale AWBZ zorg
