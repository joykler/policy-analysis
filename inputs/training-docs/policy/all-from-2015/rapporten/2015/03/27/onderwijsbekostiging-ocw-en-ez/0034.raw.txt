deels veroorzaakt door de vertraagde doorwerking in de bekostiging van de dalende 
studentenaantallen vanaf 2011 (zie ook bijlage 1).    
3.4 Aanpassing macrokader 
In het mbo is vanaf 2001 tot en met 2014 één model gehanteerd om jaarlijks het ma-
crobudget vast te stellen. Mbo-instellingen worden echter vanuit twee afzonderlijke 
macrobudgetten bekostigd: één voor ROC’s en vakinstellingen, en één voor AOC’s. 
Beide budgetten zijn opgebouwd uit het oorspronkelijk budget vanaf het jaar 1999 en 
toegevoegde in- en extensiveringen en de budgettaire implicaties naar aanleiding van 
de jaarlijkse referentieraming. Jaarlijks wordt in het voorjaar de omvang van het ma-
crobudget afgestemd op de nieuwe referentieraming. Zie hiervoor verder hoofdstuk 6. 
In de opbouw van het macrokader treden wel enkele verschillen op.  
 
Opbouw macrokader OCW 
Het macrobudget voor exploitatie wordt vastgesteld op basis van het aantal bekostig-
de studenten in het mbo in jaar t-2, vermenigvuldigd met de actuele prijs. 
De actuele prijs is een gedifferentieerde afhankelijke prijs. Er bestaan verschillende 
prijzen voor bol, bbl en deeltijd-bol. De actuele prijs voor de exploitatie wordt bere-
kend door het exploitatiebudget van de lumpsum te delen door het totaal aantal ge-
wogen bekostigde studenten. Deze weging vindt  plaats met behulp van een prijsfac-
tor voor de opleiding en een leerwegfactor (voor bol, bbl en deeltijd-bol).  
 
Alleen de hoogte van het exploitatiebudget is leerlingafhankelijk in het door OCW be-
kostigd mbo. De budgetten voor wachtgelden, huisvesting, VOA en gehandicapten zijn 
bij OCW leerling-onafhankelijk. Het gaat om vaste bedragen voor huisvesting (histo-
risch ontstaan, met inflatieaanpassing, in 2014 € 235 miljoen), wachtgelden (histo-
risch gegroeid, met inflatieaanpassing, in 2014 € 100 miljoen voor OCW-instellingen) 
en VOA (met inflatieaanpassing, vast bedrag verdeeld op basis van de onderkant van 
het mbo, in 2014 was dit 138 miljoen).  
 
Opbouw macrokader EZ 
EZ volgt een eigen berekeningswijze bij het wijzigen van het macrobudget. Uitgangs-
punt zijn de relevante studenten in jaar t-2. Voor zover men op de hoogte is, worden 
alle in- en extensiveren OCW-conform doorgevoerd, zoals bijvoorbeeld de taakstellin-
gen op basis van het lenteakkoord en de teruggave van de prijsbijstelling na het Na-
tionaal Onderwijsakkoord. Daarbij gaat EZ bij wijzigingen uit van de prijs per student 
in het jaar daarvoor, waardoor niet zozeer de prijs per student gelijk is, als wel de 
ontwikkeling daarin. Beide departementen hanteren een ander historisch prijsniveau 
als uitgangspunt.  
 
Bij de opbouw van het macrokader is de omvang van het huisvestingsbudget en het 
budget VOA bij EZ (in tegenstelling tot OCW) leerlingafhankelijk - in ieder geval sinds 
2000. Uitgangspunt is voor EZ dat het groen mbo hetzelfde bedrag krijgt voor VOA 
per leerling als het door OCW bekostigde mbo. OCW kent een vast budget voor VOA, 
en slaat dit om over het relevante aantal studenten (met wegingsfactor 0,4 voor ni-
veau 2 studenten). Uit deze berekening volgt een prijs voor niveau 1 en 2 studenten. 
Deze ‘OCW-prijs’ wordt voor EZ pas achteraf bekend, waarna EZ deze overneemt voor 
het vaststellen van het VOA budget.  
Samengevat, bij OCW is het budget vast en de VOA-prijs de uitkomst. Bij EZ is de 
prijs vast en het budget de uitkomst. Omdat het aandeel niveau 1 en 2 studenten 
sinds 2009 in het door OCW bekostigde mbo sterker is gedaald dan bij het groen mbo, 
betekent dit dat het EZ VOA-budget relatief sterker is gestegen na 2009. Het door EZ
