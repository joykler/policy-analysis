In deze paragraaf maken we daarom een vergelijking van het door EZ bekostigd on-
derwijs (oftewel een ‘gemiddelde HAS’) met het techniekonderwijs (een fictieve ‘ge-
middelde HTS’). Zo kunnen we ‘hoogbekostigd’ met ‘hoogbekostigd’ vergelijken, en 
bezien in hoeverre de uitgaven voor ‘hbo groen’ en ‘hbo techniek’ een vergelijkbare 
ontwikkeling kennen. 
  
De uitgaven voor de ‘gemiddelde HAS’ zijn gelijk aan de som van alle instellingsbij-
dragen aan HASsen gedeeld door alle studenten aan de HASsen.  
Een obstakel voor het vergelijken is dat het door EZ bekostigd onderwijs wél aan mo-
nosectorale hogescholen worden gegeven, maar techniekonderwijs in multisectorale 
hogescholen. De uitgaven voor een fictieve ‘gemiddelde HTS’ zijn daarom als volgt 
berekend. Van alle OCW-bekostigde hogescholen is het aandeel techniekstudenten van 
het totaal aantal studenten per jaar in kaart gebracht. De som van de aandelen tech-
niekstudenten maal de totale rijksbijdrage van de instelling voor al deze hogescholen 
16
geeft de uitgaven voor de ‘totale HTS’ . Delen we dit bedrag door het totaal aantal 
techniekstudenten, dan krijgen we de uitgaven per student voor een fictieve ‘gemid-
delde HTS’. Zowel techniekstudenten als HAS-studenten tellen als hoogbekostigd 
(1,28 student) mee in het verdelen van het macrobudget. Bij HAS hoeven we hier niet 
voor te corrigeren, maar bij de overige hogescholen laten we deze studenten dus als 
1,28 student meetellen.   
 
Aangezien de specificatie van instellingsbijdragen in hbo en wo voor door EZ bekostigd 
én door OCW bekostigd alleen beschikbaar is vanaf 2010, en het 1cijferHO-bestand 
dat we voor studentenaantallen gebruiken tot 2012 gaat, maken we de vergelijking 
voor de periode 2010-2012.  
De resultaten staan in de volgende tabel. 
 
Tabel 4.4 Rijksbekostiging per student, ‘gemiddelde HAS’ en ‘gemiddelde HTS’, 2010-2012 
NB het gaat hier uitsluitend om de bekostiging voor zover deze is meegenomen in de bekosti-
gingstabellen, en om studentenaantallen uit 1cijferHO (tellingen 1 oktober van jaar t, niet gecor-
rigeerd voor kalenderjaar). Dat verklaart dat de bedragen voor de ‘gemiddelde HAS’ afwijken van 
de uitgaven per student uit tabel 4.3. En het zorgt voor een breuk tussen 2010 en 2011, vanwe-
ge een andere berekeningswijze. Het gaat hier om een indicatieve vergelijking tussen HAS en 
hbo-techniek.   
 Jaar  2010 2011 2012 
Aantal studenten techniek  66.225 62.771 64.215 
rijksbekostiging per student techniek €  6.088   6.819   6.898  
Aantal studenten HAS  8.513 8.839 9.029 
rijksbekostiging per student HAS €  7.149   7.729   7.950  
Bron: Panteia, op basis van gegevens OCW (bekostiging en 1cijferHO) 
 
De afstand tussen HAS en techniekopleidingen is (vooral omdat beide hoogbekostigd 
zijn) kleiner dan tussen HAS en OCW-hbo gemiddeld. Wel zien we dat ook hier de EZ-
rijksbijdrage hoger is dan de OCW-rijksbijdrage aan een ‘gemiddelde HTS’. Een grote-
re ‘vaste voet’ (zie paragraaf 4.5) is een mogelijke verklaring voor het hogere bedrag 
per HAS-student t.o.v. hbo techniek. 
 
                                                 
16
 Dit is dus inclusief het bedrag aan ‘vaste voeten’ van de betrokken hogescholen, naar rato van het aandeel 
techniekstudenten. De interne verdeelsystematiek binnen de hogescholen is onbekend, dus het is zeker denk-
baar dat de technische opleidingen meer of juist minder ontvangen dan op grond van hun aandeel studenten.
