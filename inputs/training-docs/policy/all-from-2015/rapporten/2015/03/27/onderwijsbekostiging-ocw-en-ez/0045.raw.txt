5 Wetenschappelijk onderwijs 
5.1 Uitgaven 2004-2014 
De eerste tabel presenteert de uitgaven aan het wetenschappelijk onderwijs voor OCW 
en EZ, in de periode 2004-2014. Het gaat om realisaties. 
 
Het aantal categorieën is hier groter dan in de andere onderwijssectoren, omdat wo-
instellingen naast onderwijs geven ook onderzoek doen. Er is in de begrotingen van 
OCW en EZ een onderscheid aan te brengen tussen een onderzoeks- en onderwijsdeel, 
maar in de praktijk op universiteiten zijn onderwijs en onderzoek met elkaar verweven 
en kan ‘kruissubsidiëring’ plaatsvinden. We geven in de tabel daarom zowel het on-
derwijsdeel apart, als de totale rijksbijdrage inclusief onderzoek. 
Het onderzoeksdeel betreft onderzoeksmiddelen die voor de universiteiten bedoeld 
zijn. Niet meegenomen zijn de rijksbijdragen aan geneeskundig onderzoek dat plaats-
vindt aan UMC’s. 
 
De gegeven bedragen ‘basisbekostiging onderwijs’ zijn zoals in het hbo inclusief pres-
tatiebekostiging. Ook zitten in dit bedrag de rijksbijdragen voor huisvesting. Deze zijn 
in de periode 2004-2014 niet altijd op eenzelfde manier meegeteld: huisvesting was 
een aparte post tot 2009 (EZ) resp. 2008 (OCW); daarna is de post onderdeel van de 
vaste component onderwijsdeel geworden. Voor de eerdere jaren hebben we dus de 
huisvestingscomponent opgeteld bij de rijksbijdragen voor onderwijs. 
Daarnaast heeft OCW in 2008 allerlei losse bijdragen structureel ondergebracht in de 
basisbekostiging, onder meer bijdragen aan Internationaal Onderwijs. Bovendien heeft 
OCW de groep universiteiten met een reguliere lumpsum uitgebreid (met o.a. kleine 
theologische universiteiten) van 12 tot 17. Het totaalbedrag van deze losse bijdragen 
is rond de €200 miljoen; de grootste categorie hierbinnen is het investeringsdeel, 
fluctuerend van €90 miljoen tot €110 miljoen. Voor een optimale vergelijkbaarheid 
van 2004-2007 met 2008-2013 zijn deze bijdragen voor 2004-2007 als geheel opge-
teld bij de ‘basisbekostiging onderwijs’ in de tabel.  
 
Op een zelfde manier zijn investeringen bij EZ (die in 2004-2007 nog werden onder-
scheiden, en sindsdien in een vaste component zijn ondergebracht) opgeteld bij de 
basisbekostiging onderwijs omwille van vergelijkbaarheid met de latere jaren waarin 
deze onderdeel van de lumpsum zijn geworden, en zijn bijdragen voor de onderzoeks-
instituten NAHI en ISRIC in eerdere jaren bij het onderzoeksdeel opgeteld (omdat ze 
daar vanaf 2011 bij horen). 
 
Evenals in andere sectoren zijn de subsidies aan EZ-zijde verdeeld in OCW-volgend, 
en vakdepartementaal. Die categorie vakdepartementaal omvat evenals in het hbo 
internationaal onderwijs (‘WI-cursussen’, het voormalige International Agricultural 
Centre) en bouwimpulsen. 
 
Niet meegenomen zijn subsidies en bedragen die niet direct aan instellingen beschik-
baar zijn gesteld.   
  
 45
