3. Welke factoren bepalen de jaarlijkse aanpassing van het macrobudget op de be-
groting van EZ en OCW? En in hoeverre verschilt de systematiek van aanpassen? 
 
4.  Hoe werkt het bekostigingsmodel van OCW en EZ waarmee het macrobudget 
wordt verdeeld (bijv. door gebruik van vaste voeten, prijsfactoren, subsidies)? En 
in hoeverre verschilt de systematiek van verdelen? 
 
5a. Wat zijn de leerling- en studentenramingen voor OCW- en EZ-bekostigd onderwijs 
tot 2030?  
 D.w.z. welke leerling- en studentenaantallen zijn gerealiseerd in 2004 t/m 2014 
en welke worden voorspeld voor 2015 t/m 2030? 
5b.  Wat is de gehanteerde ramingsmethodiek voor EZ en OCW? d) Waar ontstaan 
verschillen in de gehanteerde systematiek? 
5c.  Wat verklaart het verschil tussen de referentieramingen/prognoses en realisatie 
bij de instellingen?  
5d.  In hoeverre zijn er systematische ramingsafwijkingen in (delen van) het OCW- en 
EZ-bekostigd onderwijs?  
 
6a. Hoe heeft de afspraak tussen EZ en Wageningen van afbuffering sinds het maken 
van de afspraak in 2001 voor EZ en Wageningen uitgepakt?  
6b. Wat is –in budgettaire termen- het verschil tussen volledige honorering van de 
groei en de afbuffering in totaal en per student? 
 
1.3 Onderzoeksmethode 
De informatie die ten grondslag ligt aan dit onderzoek is afkomstig van de ministeries 
van EZ en OCW (en deels Financiën voor informatie over de begrotingscyclus). Op 
basis van de onderzoeksvragen hebben de onderzoekers aan EZ en OCW specifiek om 
bepaalde data gevraagd. Op grond van deze eerste leveringen hebben de onderzoe-
kers met ‘technisch specialisten’ van beide ministeries, in het geval van OCW verdeeld 
naar onderwijssector, gesproken.  
Hierna zijn aanvullende dataleveringen, toelichtingen en uitsplitsingen gevraagd. Op 
basis van de gevraagde data zijn concept-antwoorden op de onderzoeksvragen per 
sector geformuleerd, die ter controle aan de technisch specialisten zijn gestuurd.  
De concepten van dit rapport en mogelijke aanpassingen zijn steeds in de klankbord-
groep besproken. Op basis hiervan zijn aanpassingen doorgevoerd, nadere analyses 
gemaakt en aanvullende data en toelichtingen aan OCW en EZ gevraagd en geleverd.  
 
1.4 Leeswijzer 
Om de uitkomsten in de juiste context te interpreteren, geven we op vier punten een 
korte toelichting bij de presentatie van uitgaven en leerling-/studentenaantallen in de 
komende hoofdstukken. 
 
1. Nominale bedragen 
Alle bedragen zijn in nominale termen. Dit betekent dat er geen rekening is gehouden 
met de inflatie van de afgelopen jaren. Volgens CBS-cijfers was de inflatie in de tien 
jaar 2004 tot 2014 bij elkaar 19,4%. De feitelijke loon- en prijsbijstellingen van OCW 
en EZ kunnen hier nog van afwijken. Maar grosso modo geldt: als een index zo’n 20% 
stijgt, betekent dat: geen wijziging in reële termen.  
 
  
14
