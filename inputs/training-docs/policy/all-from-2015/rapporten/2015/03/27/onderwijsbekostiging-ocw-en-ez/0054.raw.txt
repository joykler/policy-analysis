Werkelijk gebruik afbuffering 
Hoe pakt de afbuffering in de praktijk uit? EZ zelf geeft aan dat in vier van de afgelo-
pen 11 jaren gebruik is gemaakt van de afbuffering, conform de volgende tabel. 
 
Tabel 5.7 Bedragen afbuffering 2004-2014, x €1.000 
 Jaar 2004 2005 2006 2007 2008 2009 2010 2011 2012 2013 2014 
Afbuffering  -€ 4.036  0  0 -€ 1.676 -€ 424  0  0  0  0  0 -€ 7.450 
Bron: EZ 
 
Als we deze werkelijke afbuffering vergelijken met de eerder gemaakte analyse voor 
2005-2014, dan zien we dat deze grotendeels overeenstemmen: in 2007 en 2008 za-
gen we een sterke groei (in 2007 sterker dan in 2008) door respectievelijk graden en 
promoties, en deze groei is inderdaad afgebufferd. Datzelfde geldt voor 2014: hier is 
de sterkste fluctuatie te zien, en is het afgebufferde bedrag ook inderdaad het hoogst. 
De stijging in studentenaantallen voor 2012 is (bijv. door niet-bekostigde studenten) 
niet zo sterk als in onze schatting vertaald in het budget, want in dit jaar vond geen 
afbuffering plaats. De sterke fluctuatie in 2011, die vooral met de prijzen van graden 
te maken had, heeft evenmin afbufferende invloed gehad. Overigens valt te verwach-
ten dat ook in de nabije toekomst afgebufferd zal worden, gezien de groei van studen-
tenaantallen (800 bruto erbij op 1 oktober 2013 in vergelijking met 1 oktober 2012) 
en promoties (44 bekostigde promoties in 2013, dat wil zeggen een stijging van het 
promotiebudget met €4,2 miljoen). Het aantal graden daalt met 111, maar de totale 
opwaartse druk op het budget zal op basis van deze gegevens voor 2015 de 2% ruim 
overstijgen. 
  
Effect afbuffering 
Op basis van het bovenstaande kunnen we de ‘what if’-vraag stellen. Wat als er geen 
afbuffering geweest zou zijn? We vergelijken twee gevallen: ‘Wageningen met afbuf-
fering vs fictieve Wageningen zonder afbuffering’, en ‘Wageningen met afbuffering vs 
feitelijke OCW-universiteiten zonder afbuffering’. 
 
1. Wageningen met vs zonder afbuffering 
Als we de feitelijke afbuffering uit tabel 5.7 als uitgangspunt nemen, kunnen we een-
voudigweg rekenen dat voor Wageningen het totale macrobudget voor 2004 t/m 2014 
4,036+1,676+0,424+7,450= € 13,59 miljoen lager is dan wanneer geen afbuffering 
heeft plaatsgevonden.  
Als er geen afbuffering had plaatsgevonden, en we plaatsen (zoals kennelijk gebeurd 
is) de prijswijziging voor graden in 2011 buiten haakjes, dan tellen de fluctuaties uit 
2005 t/m 2014 op tot een groei van zo’n € 27 miljoen  over die hele periode (2004 
laten we zoals gezegd buiten beschouwing). De feitelijke afbuffering in die periode 
(2005-2014) is € 9,55 miljoen, dus ligt in de orde van grootte van 1/3 van de groei 
over de periode. 
Dit is overigens ceteris paribus: we gaan ervan uit dat in zo’n situatie zonder afbuf-
fering alle andere factoren gelijk blijven.  
 
2. Wageningen vs overige universiteiten 
Een vergelijking van WU met niet-afbufferende universiteiten is lastig. Een belangrijke 
reden is dat het macrokader bij OCW een gegeven is dat voorafgaat aan de bekosti-
ging (verdeling van het budget). Enerzijds ‘volgt’ EZ OCW in het overnemen van prij-
zen, die in het geval van EZ direct van invloed zijn op het macrokader, en anderzijds 
heeft EZ deze beschermingsmaatregel genomen om te sterke fluctuaties als gevolg 
van het volgen te dempen. Dit kan in theorie leiden tot sterke verschillen tussen de 
54
