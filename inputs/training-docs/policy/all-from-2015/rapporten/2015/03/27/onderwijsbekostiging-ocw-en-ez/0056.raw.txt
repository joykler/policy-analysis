De verdeling van het budget gebeurt voor het door OCW bekostigd wo op gelijk-
soortige wijze als door OCW bekostigd hbo. Voor door EZ bekostigd wo is er geen 
sprake van verdeling, omdat het hier maar om één instelling gaat (Wageningen 
Universiteit). 
 Om al te sterke fluctuaties van het macrobudget te voorkomen, is in 2001 een af-
bufferingsafspraak gemaakt: als gevolg van stijgende of dalende studenten, graden 
en promoties kan het macrokader nooit meer dan 2% stijgen of dalen.  
 Deze afspraak is in de periode 2004-2014 vier maal gebruikt: in 2004, 2007, 2008 
en 2014. In alle vier gevallen ging het om het afbufferen van een stijging; bij el-
kaar was het afgebufferde bedrag van deze vier gevallen ruim € 13 miljoen. In 
2007 en 2008 waren vooral stijgingen van resp. diploma’s (bekostigde graden) en 
promoties de oorzaak, in 2014 droegen stijgingen van aantallen diploma’s, studen-
ten én promoties bij aan het overschrijden van de 2%-grens. Voor de periode 
2005-2014 geldt dat ongeveer een derde van de totale groei (van naar schatting           
€ 27 miljoen) is afgebufferd.  
56
