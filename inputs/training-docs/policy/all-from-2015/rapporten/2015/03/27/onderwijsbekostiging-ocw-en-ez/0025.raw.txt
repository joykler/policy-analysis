Bij materiële kosten gaat het om leermiddelen, administratie, verbruik van energie en 
water, schoonmaak en onderhoud of instandhouding van gebouwen. In het voortgezet 
onderwijs moeten schoolbesturen zelf het binnen- en buitenonderhoud betalen. De 
gemeente betaalt nieuwbouw en uitbreiding voor het door OCW bekostigd voortgezet 
onderwijs. De EZ-instellingen (AOC’s) hebben zelf het eigenaarschap van de huisves-
ting, ook voor hun vmbo deel. Zij ontvangen daarom aanvullende bekostiging voor 
deze verantwoordelijkheid (zie ook paragraaf 2.1).  
 
Naast de reguliere lumpsumbekostiging, ontvangen vo-scholen middelen via de aan-
vullende bekostiging. Enkele van de voornaamste voorbeelden hiervan zijn:  
 Regeling leerplusarrangementen VO (APCG-weging, opvolger Cumiregeling), 
nieuwkomers en eerste opvang vreemdelingen.  
 besluiten aanvullende bekostiging zoals nevenvestiging, praktijkruimtes, jonge 
leerkrachten 
 Prestatiebox en regionaal zorgbudget 
 Maatschappelijke stages  
 
Daarnaast zijn er enkele specifieke ‘subsidieregelingen’, voor bijvoorbeeld internatio-
nalisering, waar schoolbesturen een aanvraag voor moeten indienen. 
 
2.6 Conclusies 
 Voor het door OCW bekostigde vo zijn de leerlingaantallen overall licht gestegen 
over de afgelopen tien jaren, met een onderliggende daling in het vmbo en een 
stijging in havo/vwo.  
 De afgelopen tien jaar zijn de leerlingaantallen in het door EZ bekostigd vo eerst 
gestegen, toen gedaald, om na 2011 weer te stijgen tot ongeveer het niveau van 
2004.  
 De relatieve omvang van de aanvullende bekostiging valt voor OCW en EZ in de-
zelfde orde van grootte.  
 De gemiddelde uitgaven per leerling liggen in het door EZ bekostigd vmbo hoger 
dan in het door OCW-bekostigde vo. Dit wordt vooral veroorzaakt door een groter 
aandeel lwoo-leerlingen in het door EZ bekostigd vmbo.  
 Na weging voor het relatieve aandeel lwoo- en praktijkonderwijsleerlingen ontstaat 
een uitgavenbeeld per leerling dat gelijk op loopt qua hoogte en ontwikkeling tus-
sen 2004 en 2014.
