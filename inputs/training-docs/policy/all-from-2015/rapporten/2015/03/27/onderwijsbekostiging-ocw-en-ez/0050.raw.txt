Tabel 5.4 Rijksbijdrage (basisbekostiging) per student, Wageningen en 3 TU’s, 2011-2012 
NB Hier is de totale rijksbijdrage als uitgangspunt genomen, exclusief subsidies maar inclusief onder-
zoek, gedeeld door de aantallen studenten uit 1cijferHO voor 2011 en 2012. Dit levert dus andere 
bedragen (voor Wageningen) dan tabel 5.3. Het gaat hier om de vergelijking tussen Wageningen en de 
3 TU’s. 
 Jaar 2011 2012 
TUDelft € 18.467  € 19.100  
TU Eindhoven € 23.062  € 22.169  
Univ. Twente € 20.035  € 19.481  
Wageningen € 22.647  € 21.946 
Bron: Panteia op basis van 1cijferHO en bekostigingstabellen OCW 
 
We zien dat de totale rijksbijdrage per student in Wageningen rond het gemiddelde 
van de 3 TU’s ligt. Dat geldt ook als we alleen het onderwijsdeel beschouwen (wat 
mogelijk is voor het jaar 2012): het Wageningse bedrag is € 7.312, de TU’s lopen 
uiteen van € 7.049 (Delft) tot € 8.718 (Twente).  
 
Vergelijking 2: Wageningen en andere opleidingen in vier sectoren 
De vraag is of vergelijking van Wageningen met de TU’s de meest optimale is. Een 
andere manier om te vergelijken is op inhoud van opleidingen. In die methode zeggen 
we bijvoorbeeld: aan de WU is er een opleiding ‘Economie en Beleid’, die we dan inde-
len bij andere economische opleidingen. Evenzo voor bijvoorbeeld Biologie (sector 
Natuur). Bijlage 4 bij dit rapport geeft de sectorindeling die we aldus hebben gemaakt 
voor de Wageningse opleidingen die in 2011 en 2012 werden gegeven. 
Op die manier komen we op een bepaalde verhouding uit van ‘sectoren’ binnen de 
WU. Die kunnen we vervolgens vergelijken met alle andere universiteiten waar oplei-
dingen in die sectoren worden aangeboden, op dezelfde manier als we het door EZ 
bekostigd hbo met een fictieve ‘gemiddelde hts’ hebben vergeleken.  
Het resultaat van deze analyses staat in de volgende tabel. We kunnen de berekening 
alleen voor 2011 en 2012 maken, omdat we geen uitsplitsing van de rijksbijdragen 
vóór 2011 hebben en het gebruikte 1cijferHO-bestand t/m 2012 loopt. 
 
Tabel 5.5 Vergelijking basisbekostiging per student, Wageningen en verhouding van sectoren 
 binnen andere universiteiten, 2011-2012 
NB ook hier zijn bekostigingstabellen en aantallen studenten uit 1cijfer HO als uitgangspunt genomen, 
wat tot andere getallen dan tabel 5.3 leidt voor Wageningen. Het gaat hier om de vergelijking. 
2011 2012 
 Jaar 
Totaal natuur/techn/econ/gedrag € 13.454 € 13.929 
Wageningen € 22.647 € 21.946 
Bron: Panteia op basis van 1cijferHO en bekostigingstabellen OCW 
 
De belangrijkste verklaring voor het grote verschil ligt in het relatief grote onder-
zoeksdeel in Wageningen. Als we alleen naar het onderwijsdeel kijken (voor 2012 kan 
dat) zien we voor de ‘andere universiteiten naar verhouding’ €6.516 per student, en 
voor Wageningen €7.312 per student, het verschil is dan dus 12%. 
  
Een ander deel van de verklaring ligt in het feit dat alle studenten in Wageningen 
hoogbekostigd zijn, terwijl de andere universiteiten in deze vergelijking laagbekostig-
de (tellen mee als 1), hoogbekostigde (1,5) en top-bekostigde (3) studenten kennen. 
Daarnaast geldt de vergelijkings-opleidingen onderdeel zijn van grotere multisectorale 
universiteiten, en dat de ‘vaste voet’ van Wageningen meer in de buurt van de drie 
TU’s ligt dan van die van de overige universiteiten. 
 
50
