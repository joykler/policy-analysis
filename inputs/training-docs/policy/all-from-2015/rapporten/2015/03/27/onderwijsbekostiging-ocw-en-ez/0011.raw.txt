Er is in de periode 2004-2014 vier maal gebruik gemaakt van de regeling: in 2004, 
2007, 2008 en 2014. In alle gevallen was het een stijging die is afgebufferd. Dat wil 
zeggen, er was sprake van groei in Wageningen (in aantallen bekostigde studenten 
en/of promoties en/of diploma’s) die zodanig was dat deze een toename van meer dan 
2% van het totaalbudget zou vergen. In totaal ging het om een bedrag van € 4 mil-
joen in 2004, € 1,7 miljoen in 2007, € 0,4 miljoen in 2008 en € 7,5 miljoen in 2014, 
samen € 13,6 miljoen. 
 
6b. Wat is –in budgettaire termen- het verschil tussen volledige honorering van de 
groei en de afbuffering in totaal en per student? 
Voor de periode 2005-2014 geldt dat zonder afbuffering het saldo van fluctuaties in 
promoties, diploma’s en aantal studenten uitkomt op ongeveer € 27 miljoen groei. 
Hiervan is in 2007, 2008 en 2014 in totaal €9,6 miljoen afgebufferd, dus in de orde 
van grootte van 1/3 van de groei.  
Als we afbuffering verdelen over de hele periode 2005-2014 komt dit neer op een 
daling van het totale budget over die periode van 1,26%, ofwel zo’n €250-€350 per 
student per jaar.  
 11
