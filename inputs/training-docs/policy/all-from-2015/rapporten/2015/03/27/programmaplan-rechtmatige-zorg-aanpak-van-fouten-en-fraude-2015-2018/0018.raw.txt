I. Kennisdelen zorgfraude in het gemeentelijk domein  
De activiteiten in het programmaplan Rechtmatige zorg ten aanzien van het gemeentelijk domein zijn 
voornamelijk gericht op kennisontwikkeling- en overdracht, en de inrichting van de gemeentelijke 
fraudeketen. 
Het gaat daarbij om het ophalen van kennis over fraudebestrijding in het gemeentelijke, sociale domein 
(bijvoorbeeld bij de Wet werk en bijstand) en het bij elkaar brengen van informatie uit de Wlz en Zvw. 
Daarnaast is het van belang dat gemeenten onderling en met andere partijen informatie kunnen delen en 
goede voorbeelden kunnen uitwisselen. Hierbij kan gedacht worden aan het opzetten van een digitaal 
platform en/ of kennisinfrastructuur.  
Gemeenten zijn ook aan zet bij controle en handhaving, zoals het inrichten van een gemeentelijke 
handhavingsketen of het opzetten van een zorgfraudemeldpunt voor burgers. Samen met de Vereniging 
van Nederlandse Gemeenten (VNG) zijn we gestart met een inventarisatie van de ondersteuning die 
gemeenten bij deze inrichting wensen en hoe deze ondersteuning op een zo doelmatig mogelijke manier 
kan worden geleverd. Uit eerste gesprekken blijkt dat gemeenten de urgentie van een gedegen aanpak van 
fouten en fraude ondersteunen. In deze eerste fase zijn de hoofdthema’s voor ondersteuning vastgesteld. 
In de loop van 2015 worden de activiteiten verder uitgewerkt. 
 
II. Pilot gemeentelijke fraudeaanpak 
De gemeente Gorinchem is dit voorjaar samen met een aantal buurgemeenten gestart met een 
gezamenlijke pilot met het oog op een fraudebestendige Wmo 2015 en Jeugdwet. De pilot heeft tot doel 
inzicht te krijgen in mogelijke onrechtmatigheden in deze deelsectoren, oplossingen te ontwikkelingen om 
onrechtmatigheden te voorkomen en randvoorwaarden te definiëren voor een effectieve aanpak. De pilot 
wordt samen met partners met expertise in de zorg uitgevoerd. Samen met de betrokken gemeenten en de 
VNG bekijken wij hoe de uitkomsten landelijk kunnen worden doorvertaald. 
 
  
18
