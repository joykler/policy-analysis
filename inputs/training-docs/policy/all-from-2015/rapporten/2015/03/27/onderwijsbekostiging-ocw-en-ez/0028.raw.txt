Bij die berekening is uitgegaan van een gemiddelde leerling-aandeel tussen 2007 en 
11
2014 van het door EZ bekostigd onderwijs van 5,5% . Deze aandelen brengen we in 
mindering op de realisatie van uitgaven aan OCW-mbo-instellingen en tellen we apart 
op bij de uitgaven aan het door EZ bekostigde mbo. Voor het door EZ bekostigde mbo 
gaat het om een relevant (substantieel) bedrag.   
 
Het vo komt alleen in beeld bij aanvullende vergoeding experimenten VM2 en de plus-
voorzieningen overbelaste jongeren. Het is bij deze regelingen niet mogelijk om te 
achterhalen welk deel van deze middelen bij het vo terechtkomt, omdat deze middelen 
regionaal en binnen samenwerkingsconstructies worden verdeeld. Het is daarom niet 
mogelijk hiervoor ‘op te schonen’.  
 
Tot slot zijn in de hoofdbekostiging middelen opgenomen voor huisvestingskosten voor 
het vo-deel van verticale scholengemeenschappen. In tegenstelling tot reguliere vo-
scholen, zijn verticale scholengemeenschappen zelf verantwoordelijk voor hun gehele 
huisvesting. Dat betekent dat gemeenten geen zorgplicht dragen voor de nieuwbouw 
en uitbreiding van onderwijshuisvesting van het deel ‘voortgezet onderwijs’ binnen 
verticale scholengemeenschappen, waar ze dat wel doen voor ‘reguliere’ vo-scholen.  
Enkele instellingen ontvangen voor deze verantwoordelijkheid een rijksbijdrage in hun 
reguliere bekostiging. Voor een zuivere vergelijking zijn deze uitgaven in mindering 
gebracht op de uitgaven mbo door OCW in de verdere vergelijking.  
 
EZ 
EZ onderscheidt de volgende uitgaven aan het mbo, die terechtkomen bij de agrari-
sche opleidingscentra (AOC).  
1. Basisbekostiging mbo, bestaande uit middelen voor exploitatie, huisvesting, VOA, 
wachtgelden en gehandicaptenbeleid. 
2. Aanvullende subsidies OCW-volgend  
3. Aanvullende subsidies EZ vakdepartementaal 
 
De voor mbo relevante uitgaven door EZ bevatten zowel een budget voor exploitatie 
en voor huisvesting, als een budget voor VOA en voor wachtgelden. De uitgaven aan 
wachtgelden gaan naar de AOC’s en komen daarmee terecht in zowel het vo als in het 
mbo. EZ heeft in een toelichting aangegeven dat DUO het budget voor wachtgelden 
toedeelt naar sectoren op basis van de verhouding tussen de realisatiecijfers vmbo en 
mbo. In de uitgaven mbo nemen we daarom deze fractie van de uitgaven aan wacht-
gelden mee.  
 
De aanvullende subsidies van EZ komen terecht in alle onderwijssectoren (vo tot en 
met wo) en gaan zowel naar onderwijsinstellingen (AOC’s) als naar ondersteunende 
instellingen. De aanvullende onderwijssubsidies omvatten vakdepartementale midde-
len, zoals de ‘groene plus’-middelen voor de door EZ bekostigde onderwijskolom, en 
uitgaven die worden gedaan  conform OCW-regelingen (OCW-volgend). De regeling 
praktijkleren is in omvang de voornaamste post binnen de ‘groene plus’ middelen voor 
het mbo. EZ heeft aangegeven dat met deze middelen reguliere onderwijstaken wor-
den bekostigd, die bij OCW onder de hoofdbekostiging vallen.  
 
  
                                                 
11
 Hierbij is ook gewogen voor de verhouding bol (1), bbl (0,6) en bol deeltijd (0,5). Deze methodiek maakt het 
mogelijk om een redelijk zuivere schatting te maken. Per regeling/jaar zal het daadwerkelijke bedrag of aandeel 
door EZ bekostigd mbo verschillen. Om dat volledig in kaart te brengen vraagt veel inspanningen, terwijl het 
resultaat waarschijnlijk dicht bij deze berekening zal uitkomen. 
28
