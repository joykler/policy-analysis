Managementsamenvatting 
In opdracht van het ministerie van Financiën, met vertegenwoordiging van de ministe-
ries van OCW, EZ en Financiën in de klankbordgroep, heeft Panteia onderzoek gedaan 
naar de uitgaven aan onderwijs van de ministeries van OCW en EZ, en naar de syste-
matiek van bekostiging. Er lagen zes onderzoeksvragen aan dit onderzoek ten grond-
slag. In deze samenvatting worden alle zes vragen beknopt beantwoord. 
 
Onderwijsuitgaven 
1. Welke onderwijsuitgaven worden beschouwd als bekostiging en welke vallen daar 
buiten?  
In de periode 2004 t/m 2014 zien we verschillende soorten onderwijsuitgaven: 
 Een lumpsum voor onderwijsinstellingen (‘basisbekostiging’), die dezelfde parame-
ters en prijzen bevat bij OCW en EZ. Deze bevat vergoedingen voor personeel en 
materiële lasten. De hoogte van het precieze bedrag per instelling is afhankelijk 
van leerling-/studentenaantallen, in sommige sectoren diploma’s, en andere facto-
ren (zoals specifieke prestatie-afspraken in het kader van prestatiebekostiging, die 
we vinden in mbo, hbo en wo). Het aandeel van de lumpsum dat vast is (dus niet 
afhankelijk van leerlingaantallen of andere variabelen), verschilt per sector: in vo 
en mbo is dit relatief laag, in hbo en wo hoger. 
 De bekostiging van huisvesting verschilt per sector: juridisch eigenaar van de huis-
vesting van vo-scholen is de gemeente (bestuur is wel verantwoordelijk voor on-
derhoud), maar vanaf mbo is er een component huisvesting die hetzij apart, hetzij 
via de lumpsum vanuit het Rijk wordt bekostigd.  
 Naast deze ‘vaste’ lumpsum zijn er specifiekere regelingen: OCW en EZ kennen 
beide subsidiestromen richting onderwijsinstellingen. Daarbij is de stroom van EZ 
een beduidend groter aandeel van het totaal dan die van OCW, met name in de 
sectoren mbo en hbo. Deels volgt EZ subsidies die OCW-instellingen uit dezelfde 
sector ook krijgen, deels zijn er ‘vakdepartementale’ subsidies. Een voorbeeld van 
zo’n vakdepartementale subsidie is ‘praktijkleren’, dat de grootste subsidiepost in 
door EZ bekostigd mbo en hbo is. Voor OCW geldt dat de activiteiten die met deze 
subsidie worden gefinancierd onder de lumpsum vallen.  
 In het wo is er naast een lumpsum voor onderwijs ook een lumpsum voor onder-
zoek, en in het hbo is er het onderdeel ‘ontwerp en ontwikkeling’. 
 Wat precies onder de lumpsum valt, is niet statisch. Zo heeft OCW in het wo een 
aantal zaken (waaronder internationaal onderwijs, huisvesting) in 2008 aan de 
lumpsum toegevoegd die daarvoor aparte geldstromen waren. 
Ten behoeve van het berekenen van uitgaven hebben we alle genoemde vormen zo 
veel mogelijk in kaart gebracht, zowel de ‘basis’ (lumpsum) als ‘aanvullende’ regelin-
gen en subsidies. 
 
2. Wat zijn de gemiddelde onderwijsuitgaven per leerling/student voor EZ en OCW 
onderwijs per onderwijssector (vmbo, mbo, hbo en wo)? 
Als we de totale uitgaven (basisbekostiging en aanvullingen) delen door het aantal 
1
leerlingen/studenten per kalenderjaar, komen we op de uitgaven per leerling/student . 
In het wo hebben we dit inclusief en exclusief onderzoek opgenomen.  
 
                                                 
1
 De tellingen per 1 oktober zijn omgerekend naar kalenderjaren. Zie paragraaf 1.4. In het rapport zijn de uit-
gaven in een jaar gedeeld door het aantal leerlingen/studenten in dat jaar om de uitgaven per leerling/student 
te berekenen. Dit is anders dan hoe de bekostiging werkt: een onderwijsinstelling krijgt geld op basis van het 
aantal leerlingen/studenten uit jaar t-1 of t-2, afhankelijk van de sector.
