bekostigd mbo is voor een groter deel van het berekende macrobudget afhankelijk van 
ontwikkelingen in aantallen leerlingen. Het budget voor wachtgelden is net als bij OCW 
leerling-onafhankelijk. 
3.5 Verdeling van het budget 
De bekostiging in het mbo betreft het verdeelsysteem waarbij de twee landelijke ma-
crobudgetten verdeeld worden over de relevante instellingen. Deze verdeling gebeurt  
in beide mbo-domeinen in principe volgens hetzelfde bekostigingsmodel, zoals vastge-
legd in de uitvoeringsbesluit WEB. De verdeling van de hoofdbekostiging geschiedt 
langs de volgende lijnen: 
 
 De rijksbijdrage van een instelling wordt berekend op grond van de gegevens van 
het tweede kalenderjaar voorafgaand aan het kalenderjaar waarop de rijksbijdrage 
betrekking heeft (t-2 bekostigingssystematiek). 
 Elke instelling ontvangt dat deel uit het macrobudget voor exploitatiekosten dat 
overeenkomt met haar aandeel in het totaal van het aantal ingeschreven studenten 
(gewogen voor deelnemerswaarde) en het aantal afgegeven diploma’s (gewogen 
voor diplomawaarde). DUO voert dit uit en berekent op basis van het beschikbare 
budget (macrokader) per domein de deelnemerswaarde (= aantallen x weging 
bol/bbl x prijsfactoren) en de basisprijzen (= budget / deelnemerswaarde). 
 De rijksbijdrage omvat ook een budget voor gehandicaptenbeleid, dat zowel door 
OCW als EZ verdeeld wordt op basis van het aandeel van de instelling in de totale 
exploitatiekosten mbo.  
 De rijksbijdrage voor huisvesting is gebaseerd op het aandeel in de exploitatiekos-
ten maal het beschikbare macrobudget voor huisvesting. AOC’s ontvangen tevens 
een (additionele) rijksbijdrage voor huisvestingskosten voor het vbo, een aantal 
verticale scholengemeenschappen (ROC’s met vo) ontvangt deze bijdrage ook.     
Deze huisvestingsmiddelen zijn in mindering gebracht op de uitgaven van EZ. 
 De rijksbijdrage voor VOA wordt zowel door OCW als EZ verdeeld op basis van het 
aandeel (gewogen) VOA-studenten voor de instelling.  
 Tot en met het jaar 2014 gold een gezamenlijk wachtgeldbudget voor OCW en EZ. 
Dit gezamenlijk budget is vastgesteld door de afzonderlijke budgetten op te tellen. 
Dat gezamenlijk budget wordt verdeeld over alle AOC’s, ROC’s en vakinstellingen 
op basis van het aandeel in de exploitatiekosten mbo, inclusief vbo door EZ bekos-
tigd en het educatiebudget van OCW.  
 
Daarnaast is er specifieke aanvullende bekostiging vanuit OCW en EZ. OCW kent al-
leen aanvullende bekostiging voor het gehele (OCW- én EZ-) mbo, waarbij het budget 
voor door EZ bekostigde instellingen zowel bij OCW als bij EZ kan staan. EZ kent al-
leen aanvullende bekostiging/vakdepartementale subsidies aan AOC’s.  
 
3.6 Conclusies 
 De totale uitgaven tussen 2007 en 2014 voor het door OCW en EZ bekostigde mbo 
zijn met 16 respectievelijk 47% gestegen.  
 In het door EZ bekostigd mbo zijn de studentenaantallen de afgelopen jaren rela-
tief sterker gestegen dan in het door OCW bekostigde mbo. 
 Voor de toekomst wordt voor beide domeinen een krimp van het aantal studenten 
voorzien, die grotendeels parallel verloopt. 
 In het mbo zijn de uitgaven van OCW en EZ in 2007 ongeveer gelijk, maar deze 
stijgen bij EZ sterker dan OCW. De stijging bij EZ in 2012 en 2013 is deels te ver-
