5.5 Afbuffering Wageningen Universiteit 
Afspraak 
Een bijzonder aspect in de financiering van het door EZ bekostigd wo is de ‘afbuffe-
ringsafspraak’ die gemaakt is in 2001. Minister Kamp omschrijft deze afspraak op                  
7 november 2014 in een antwoord op Kamervragen als volgt:   
De 2%-afspraak houdt in dat de totale bekostiging van WU ieder jaar maximaal 2% 
daalt of stijgt, ook als de studentenaantallen meer dalen of stijgen. De regel is be-
doeld om al te sterke fluctuaties in de begrotingen van de instelling en het Ministerie 
van Economische Zaken te voorkomen. De regel is niet van toepassing op reguliere 
loon- en prijsbijstellingen. De andere universiteiten kennen een dergelijke maximering 
niet.    
 
Mogelijke gevolgen 
Het totale macrokader voor WU, exclusief subsidies, en afgezien van reguliere inflatie-
correctie, stijgt of daalt dus maximaal 2% van jaar op jaar.  
Let wel: dit betekent niet dat iedere stijging of daling van studentenaantallen met 
meer dan 2% hierop van invloed is. Het studentgebonden deel van de bekostiging is 
immers niet 100%. Een stijging van studentenaantallen heeft immers alleen invloed 
op het studentgebonden deel van het onderwijsdeel van het totale budget. 
De drie factoren die variabel zijn en invloed uitoefenen op het macrokader zijn: 
 Het aantal bekostigde studenten 
 Het aantal bekostigde graden (diploma’s: bachelor, master en voorheen ongedeeld) 
 Het aantal bekostigde promoties 
Alle factoren worden meegenomen op 1 oktober van jaar t-2. Dat betekent een ver-
traging voordat gestegen of gedaalde aantallen van invloed zijn op het macrokader. 
Daarnaast zijn uiteraard de prijzen van deze drie factoren van invloed.  
 
Invloed van de drie factoren 
Om inzichtelijk te maken welke stijgingen en dalingen er hebben plaatsgevonden in de 
drie variabele factoren hebben EZ en OCW gegevens aangeleverd over prijzen en hoe-
veelheden bekostigde promoties en graden. Daarnaast hebben we op grond van stu-
dentenaantallen uit de referentieramingen en het prijspeil van 2014 een schatting 
gemaakt van de omvang van de invloed van studentenaantallen op het macrokader.   
 
Deze gegevens, plus een schatting van de fluctuaties op grond van de drie factoren 
tezamen, staat in de volgende tabel. 
  
52
