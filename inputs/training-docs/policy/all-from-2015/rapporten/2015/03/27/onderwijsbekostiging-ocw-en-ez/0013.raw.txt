1 Inleiding 
1.1 Aanleiding voor het onderzoek 
Het onderwijsstelsel in Nederland is zodanig ingericht dat er binnen de vier onderwijs-
sectoren vo, mbo, hbo en wo verschillende  opleidings- of studierichtingen kunnen 
worden gekozen. De meeste van deze richtingen vallen onder de verantwoordelijkheid 
van de minister van OCW en worden door OCW bekostigd. Deze vier sectoren kennen 
ook ‘groene’ opleidingen die worden aangeboden door instellingen die door het minis-
terie van EZ worden bekostigd: de AOC’s met vmbo en mbo, de HAS-sen voor het 
hoger agrarisch onderwijs en de Wageningen Universiteit. Deze instellingen vallen 
onder de verantwoordelijkheid van de minister van EZ en worden bekostigd door het 
ministerie van EZ (voorheen LNV/Landbouw). De door EZ bekostigde instellingen func-
tioneren verder binnen het wettelijk stelsel dat voor het gehele onderwijs geldt. 
 
De vraag die met enige regelmaat bovenkomt is: in hoeverre lopen de bekostiging van 
het door EZ en door OCW bekostigde onderwijs gelijk op? Om hierin meer helderheid 
te scheppen, heeft het ministerie van Financiën Panteia gevraagd om in beeld te bren-
gen hoe de bekostigingssystematiek en de uitkomsten van die systematiek (uitgaven) 
de afgelopen 10 jaar er feitelijk uit hebben gezien.  
 
Dit rapport geeft de resultaten van het gevraagde onderzoek. Het onderzoek is bege-
leid door een klankbordgroep met vertegenwoordigers van de ministeries van OCW, EZ 
en Financiën. 
 
1.2 Onderzoeksvragen 
De Taakopdracht die aan de basis van dit onderzoek ligt, noemde zes onderzoeksvra-
gen. Schuingedrukt staan toelichtingen en uitbreidingen bij enkele vragen, zoals die 
tijdens het onderzoek zijn vastgesteld door de klankbordgroep. 
 
1. Welke onderwijsuitgaven worden beschouwd als bekostiging en welke vallen daar 
buiten? (hoofdbekostiging onderwijs, hoofdbekostiging onderzoek, huisvestings-
kosten, subsidies,…)  
 In de beantwoording van deze vraag houden we conform de eerste vergadering 
van de klankbordgroep aan: een overzicht van de rijksuitgaven aan onderwijsin-
stellingen. Hieronder vallen bekostiging, huisvesting en subsidies. Onderzoek is in 
het wo apart inzichtelijk gemaakt. 
 We houden daarbij de realisaties aan (niet de begrotingen) t/m 2014. 
  
2.  Wat zijn de gemiddelde onderwijsuitgaven per leerling/student voor EZ en OCW 
onderwijs per onderwijssector (vmbo, mbo, hbo en wo)? 
 We hebben de realisatie van de rijksuitgaven (zie hierboven bij vraag 1) zelf ge-
deeld door de werkelijke aantallen leerlingen/studenten in een bepaald (kalen-
der)jaar. De berekende gemiddeldes kunnen daarmee afwijken van andere defini-
ties (zoals die uit Kerncijfers). In het WO zijn promovendi niet meegenomen. 
 Naast een vergelijking van het gehele door OCW en EZ bekostigde onderwijs, 
worden voor elke sector ook vergelijkingen gemaakt tussen de uitgaven bij OCW 
en EZ aan leerlingen/studenten van vergelijkbare opleidingen dan wel vergelijk-
bare leerlingen.
