Conclusie van de beide analyses: het door EZ bekostigd wo kent hogere uitgaven per 
student in vergelijking met de ‘vergelijkbare andere opleidingen’, en ongeveer even 
hoge uitgaven per student als de technische universiteiten. Belangrijke verklaringen 
voor het verschil: Wageningen heeft een relatief groot onderzoeksdeel in de bekosti-
ging (vergelijkbaar met de TU’s), en een wat hogere vaste voet dan de multisectorale 
universiteiten (waar de toedeling van vaste voeten naar opleidingen/faculteiten onbe-
kend is). 
 
5.4 Aanpassing macrokader en verdeling van het budget 
Het hbo en het wo vallen onder dezelfde bekostigingssystematiek en dezelfde Regeling 
Financiën HO. Kortheidshalve verwijzen we naar het vorige hoofdstuk voor een be-
schrijving van de aanpassing en verdeling van het budget. 
 
Waarin het wo verschilt van het hbo is uiteraard de onderzoekscomponent. Vooraf 
wordt de omvang van het onderzoeksdeel vastgesteld. Daarbinnen wordt een deel 
verdeeld op basis van graden (diploma’s), een deel op basis van aantallen promoties, 
een deel zijn vaste budgetten voor (top)onderzoeksscholen en er zijn ‘vaste voeten’ 
(onderzoeksbedragen in euro’s en percentages), vergelijkbaar met de onderwijsopsla-
gen. 
Wat betreft promoties wordt, analoog aan een ‘prijs per student’, een ‘prijs per pro-
motie’ vastgesteld. Deze ‘promotiepot’ komt uit de vaste voeten van universiteiten 
voor door OCW bekostigd wo. Als één universiteit in een jaar relatief veel promoties 
heeft (bijvoorbeeld 10% meer dan het jaar ervoor terwijl de rest gelijk blijft), is dit 
17
voordelig voor die universiteit , terwijl de andere universiteiten dan in moeten leve-
ren. Als echter alle universiteiten dezelfde stijging van 10% in het aantal promoties 
laten zien, verandert de verdeling tussen de universiteiten op een andere manier: de 
technische universiteiten (die een groter deel van de ‘voorziening onderzoek in per-
centages’ krijgen) krijgen dan relatief minder, de universiteiten met een kleiner deel 
‘voorziening onderzoek percentages’ (Maastricht, Tilburg Rotterdam) relatief meer.  
 
Het bijzondere aan het wo is dat voor EZ geen sprake van verdeling is: er is maar één 
door EZ bekostigde wo-instelling. Dat betekent dat voor EZ er geen verdeling tussen 
instellingen plaatsvindt: alle aanpassingen zijn aanpassingen van het macrobudget in 
die zin. EZ volgt OCW in de ‘prijs per student’, de ‘prijs per promotie’ e.d. Sterke 
schommelingen van aantallen studenten of gepromoveerden kunnen dus tot grote 
aanpassingen van het macrokader leiden; om de effecten van schommelingen te dem-
pen is er de zogeheten afbufferingsafspraak, zie paragraaf 5.5. 
 
Dit ‘volgen’ is overigens niet de enige manier waarop de totale rijksbijdrage aan EZ-
bekostigd wo wordt aangepast: we zagen al dat EZ subsidies (het grootste deel hier-
van ‘vakdepartement-specifiek’) inzet naast de basisbekostiging. 
  
 
  
                                                 
17
 De mate van voordeel verschilt per universiteit.
