Wij stemmen dit programma af met andere, verwante trajecten die zijn gestart rond vereenvoudiging, 
verduidelijking en aanscherping van wet- en regelgeving en het beperken van de kosten van de zorg, zoals het 
stimuleren van kostenbewustzijn en het tegengaan van verspilling in de zorg. Ook bewaken wij bij de uitvoering 
de balans ten opzichte van andere beleidsdoelen, zoals het stimuleren van innovatie in de zorg, het belang van 
privacy en het terugdringen van administratieve lasten. Waar opportuun leggen we verbinding met andere 
kabinetstrajecten gericht op fraudebestrijding, zoals de aanpak van fraude met sociale voorzieningen en 
identiteit- en adresfraude.  
 
Dit programmaplan geeft allereerst een analyse van het vraagstuk op basis van bestaande onderzoeken en 
analyses (hoofdstuk 2). Vervolgens presenteren wij, mede op basis van deze analyse, onze plannen gericht op 
verdere versterking van rechtmatigheid in de zorg (hoofdstuk 3). Deze aanpak is gebaseerd op een sluitende 
keten, waarbij we kijken naar preventie, controle en handhaving, en waarin elke partij zijn eigen 
verantwoordelijkheid oppakt, om fouten te voorkomen dan wel om fraudeurs aan te pakken. Daarbij sluiten wij 
aan bij de goede initiatieven die reeds door veldpartijen, handhavingspartners en het ministerie van VWS zijn 
ingezet. Daar waar nodig bouwen wij hierop voort met een aantal concrete nieuwe initiatieven die wij de 
komende jaren binnen dit programma oppakken. 
 
  
4
