ontwikkeling van het budget van OCW en EZ op termijn. Maar de effecten hiervan zijn 
alleen empirisch te constateren: is het zo dat de afbuffering tot een andere ontwikke-
ling van de totale uitgaven per student hebben geleid t.o.v. door OCW bekostigd wo? 
 
Op basis van wat we over de afgelopen 10 jaar weten (tabel 5.3), concluderen we dat 
de totale uitgaven per student in het door EZ bekostigd wo gedaald zijn, terwijl die in 
door OCW bekostigd wo gelijk gebleven zijn. Dit zou een gevolg van afbuffering kun-
nen zijn. Tegelijk zien we echter dat de sterkste daling in uitgaven per student ná 
2008 plaatsvindt, dus na de afbufferingen. Een deel van de verklaring hiervoor ligt in 
de vertraging tussen stijgende studentenaantallen en het verwerken hiervan in de 
bekostiging (2 jaar). 
We concluderen dat voor door OCW bekostigd wo de groei van studentenaantallen 
wordt ‘gehonoreerd’ in de zin dat stijgende studentenaantallen niet tot lagere uitgaven 
per student leiden. Voor EZ geldt een daling van de totale uitgaven per student van 
ruim 1/3 tussen 2009 en 2014. 
We kunnen hiermee echter niet concluderen dat EZ ‘de groei van studentenaantallen 
niet financiert’, omdat die groei uiteindelijk maar een bescheiden invloed heeft op het 
totale macrokader, en dus op de vraag wanneer de afbuffering in werking treedt. We 
hebben gezien dat vooral in 2007 en 2008 diploma’s (graden) en promoties van in-
vloed waren op sterke (en dus afgebufferde) fluctuaties in het macrokader. 
  
5.6 Conclusies  
 Het aantal studenten is in het door OCW bekostigd wo is in de periode 2004-2014 
met een kwart gestegen, in het door EZ bekostigd wo bijna verdubbeld. 
 De uitgaven per student zijn in het door EZ bekostigd wo in deze periode gedaald, 
en in het door OCW bekostigd wo gestegen; gevolg is dat deze uitgaven voor OCW 
en EZ in 2014 ongeveer gelijk zijn (OCW € 7.327, EZ € 7.276), als we alleen het 
onderwijsdeel van de basisbekostiging beschouwen.  
 In het door EZ bekostigd wo is er een grotere onderzoekscomponent (ongeveer 2/3 
van het totaalbudget) dan in het door OCW bekostigd wo (ongeveer de helft). Dit 
aandeel is vergelijkbaar met de door OCW bekostigde technische universiteiten. 
Gevolg is dat de totale uitgaven per student voor OCW gemiddeld €14.507 zijn in 
2014, voor EZ € 20.216. 
 In de grotere onderzoekscomponent en het feit dat alle studenten hoogbekostigd 
zijn, lijkt het door EZ bekostigd wo op het technisch wo. De rijksbijdrage per stu-
dent (incl. onderzoek, excl. subsidies) voor door EZ bekostigd wo is dan ook onge-
veer even hoog als het gemiddelde van de 3 technische universiteiten.  
 Als we het door EZ bekostigd wo uitsplitsen en opleidingen vergelijken met andere 
sectoren (bijv. Biologie in Wageningen met sector Natuur, waar overige Biologie-
opleidingen onder vallen) is de rijksbijdrage aan door EZ bekostigd onderwijs hoger 
dan het vergelijkingsmateriaal. Belangrijkste oorzaak van de verschillen: een gro-
ter deel onderzoek. Ook een wat grotere vaste voet in het onderwijsdeel van de 
bekostiging speelt mee.   
 De aanpassing van het macrokader wo voor OCW is vergelijkbaar met het hbo; in 
het wo is er naast onderwijs ook een onderzoekscomponent (die vele malen groter 
is dan ‘ontwerp en ontwikkeling’ in het hbo). Voor EZ geldt dat het macrokader wo 
(deels) wordt aangepast op basis van de prijzen die OCW hanteert per (extra) stu-
dent, diploma, promotie. Voor OCW geldt die aanpassing alleen deels op basis van 
aantallen studenten en diploma’s.  
 De bekostiging (verdeling van het budget) van door OCW bekostigd wo is van in-
vloed op het macrokader (totale hoeveelheid budget) voor door EZ bekostigd wo.
