Biologie-opleidingen onder vallen) is de rijksbijdrage aan door EZ bekostigd onder-
wijs hoger dan het vergelijkingsmateriaal. Belangrijkste oorzaak van de verschil-
len: een groter deel onderzoek. Ook een wat grotere vaste voet in het onderwijs-
deel van de bekostiging speelt mee.   
 
Macrobudget en wijze van bekostiging 
3a. Welke factoren bepalen de jaarlijkse aanpassing van het macrobudget op de 
 begroting van EZ en OCW?  
De factoren die per sector de aanpassing bepalen: 
 Prijs per leerling/student en aantallen leerlingen/studenten 
 In- en extensiveringen (regeerakkoord, begrotingsafspraken, etc.) 
 Loon- en prijsbijstelling  
Hierbij tekenen we aan dat prijzen en aantallen met elkaar in verbinding kunnen 
staan. Als het aantal leerlingen of studenten stijgt, en het macrobudget voor die sec-
tor stijgt niet evenredig mee, dan kan het kabinet besluiten om aanvullend aan in-
/extensiveringen en loon-/prijsbijstellingen de prijs per leerling te verlagen. 
NB Het macrobudget is exclusief subsidies. Dit is een belangrijk verschil tussen EZ en 
OCW, aangezien EZ zoals opgemerkt een groter deel dan OCW aan onderwijsinstellin-
gen uitkeert en heeft uitgekeerd in de vorm van subsidies.  
 
3b. En in hoeverre verschilt de systematiek van aanpassen? 
De bepaling van de omvang van het macrobudget op ministerieniveau, wordt voorbe-
reid in het voorjaar tussen de ministeries van OCW, EZ en Financiën. Uitgaande van 
het budget van het jaar ervoor, wordt daar over aanpassing gesproken, aan de hand 
van  
 Wijzigingen in aantallen leerlingen en studenten 
 Sinds 2010 moeten wijzigingen voor eerstkomende jaren (t t/m t+4) in principe op 
de eigen begroting worden opgevangen; vanaf t+5 kan voor stijgingen hierin uit 
generale middelen budget worden gereserveerd. In de praktijk heeft OCW ook voor 
2010 een aantal keren een tegenvaller specifiek gedekt. 
 Beleidswijzigingen: in-/extensiveringen 
 Bijvoorbeeld afspraken uit regeerakkoorden en aanvullende begrotingsafspraken 
vallen hieronder. 
 Extrapolatie t+5 
 Vanaf t+5 leiden wijzigingen in leerling-studentenaantallen tot correcties op het 
generale beeld. OCW neemt de (op grond van referentieramingen) verwachte aan-
tallen leerlingen en studenten voor t+5 mee, EZ doet dit niet. Hierin verschilt dus 
de systematiek van aanpassen van het macrobudget. 
 
4. Hoe werkt het bekostigingsmodel van OCW en EZ waarmee het macrobudget 
 wordt verdeeld (bijv. door gebruik van vaste voeten, prijsfactoren, subsidies)?  
  En in hoeverre verschilt de systematiek van verdelen? 
 
vo: 
In het vo hangt het budget voor een school af van drie elementen:  
 Het aantal leerlingen 
 Daarbinnen het aantal praktijkonderwijs- en lwoo-leerlingen 
 De schooltypen die de school aanbiedt 
Dit variabele deel is het leeuwendeel van het budget (95-96%). Dit geldt onverkort 
voor OCW- en EZ-bekostigd vo.
