6 Sectoroverstijgend 
Dit hoofdstuk behandelt twee onderwerpen die op alle vier genoemde onderwijssecto-
ren betrekking hebben: de systematiek en de uitkomsten van referentieramingen          
(6.1 en 6.2) en de verschillen in het proces rond de aanpassing van het macrokader 
tussen OCW en EZ (6.3). 
 
6.1 Systematiek referentieramingen 
De referentieraming (RR) voorspelt de aantallen leerlingen en studenten in alle on-
derwijssectoren op 1 oktober van jaar x t/m jaar x+15. Deze wordt jaarlijks opgesteld 
door de afdeling Prognoses, Scenario’s en Beleidstatistiek van het ministerie van OCW. 
In iedere onderwijssector worden door EZ bekostigd en door OCW bekostigd apart 
gepresenteerd. De referentieramingen worden als volgt opgebouwd: 
 De basis is de raming van vorig jaar. Deze wordt aangepast aan de hand van be-
volkingsprognoses, ontwikkelingen in leerlingstromen (van de ene naar de andere 
onderwijssector), geëxtrapoleerd op basis van de afgelopen 12 jaar. 
 Deze ‘standaardraming’ wordt technisch gecorrigeerd op een aantal punten (bij-
voorbeeld in mbo voor het effect van ontwikkelingen in de  werkloosheid voor de 
verhouding bol/bbl), dit leidt tot de ‘autonome’ raming.  
 Deze wordt aangepast aan de hand van beleidseffecten. Als er beleid is waarvan 
een relevante invloed op onderwijsdeelname empirisch is aangetoond, wordt hier-
voor gecorrigeerd.  
 Tot slot worden technische correcties op begrotingsdefinities toegepast. Hier vindt 
ook een correctie achteraf plaats op het aantal leerlingen in door EZ bekostigd en 
door OCW bekostigd vmbo in de eerste twee leerjaren (van zo’n 2.000 leerlingen. 
Want in de leerlingtellingen wordt geen onderscheid gemaakt in leerjaar 1 en 2 
tussen door EZ bekostigd en door OCW bekostigd vmbo. Dat wordt achteraf verre-
kend op basis van waar iemand het derde vmbo-jaar terecht komt. Ook voor ‘door 
EZ bekostigd praktijkonderwijs’ (aan AOC’s) wordt een dergelijke correctie toege-
past (het ging om 336 leerlingen).  
 Hierna is sprake van de ‘begrotingsraming’.  
 
De ramingen komen tot stand onder auspiciën van de Coördinatiegroep Leerlingen 
Ramingen, waarin OCW (verschillende beleidsdirecties) en EZ zitting hebben. Daar-
naast worden beleidseffecten en de mogelijke implicaties daarvan voor de ramingen 
besproken in de Adviesgroep Leerlingen- en Studentenramingen, waarin naast OCW en 
EZ ook externe gebruikers (waaronder Financiën) en externe ramingsexperts zitting 
hebben. 
In het algemeen wordt terughoudend met mogelijke beleidseffecten omgegaan; de lijn 
is ‘nee, tenzij’. De indruk is dat het voorspellen van beleidseffecten de ramingen meer 
verstoort dan verbetert. Er is in de ramingen geen sprake (geweest) van beleidseffec-
ten die alleen op door EZ bekostigd of door OCW bekostigd onderwijs van invloed zijn. 
 
Zoals gezegd worden leerling-/studentenaantallen van door EZ bekostigd en door OCW 
bekostigd onderwijs apart aangegeven (sinds 1990) in de ramingen. Er is sprake van 
één model, met wel verschillende doorstroomcoëfficiënten voor door EZ bekostigd en 
door OCW bekostigd onderwijs. Dus op basis van bevolkingsprognoses en stroomge-
gevens kan worden bepaald dat x% van de y leerlingen in groep 8 volgend jaar naar
