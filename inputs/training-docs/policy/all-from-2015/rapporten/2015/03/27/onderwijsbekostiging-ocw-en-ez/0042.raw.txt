4.4 Aanpassing macrokader 
De algemene beschrijving van het proces van aanpassing van het macrokader (het 
totale budget dat aan onderwijs besteed wordt bij respectievelijk OCW en EZ) wordt in 
hoofdstuk 6 gegeven.  
Voor het hbo geldt dat aantallen studenten zoals voorspeld door de referentieramin-
gen leidend zijn voor de aanpassing van het macrobudget. Belangrijk hierbij is het 
aandeel studenten van buiten de Europese Economische Ruimte. Sinds 2009 worden 
niet-EER-studenten in het hbo (en wo) niet meer bekostigd boven het niveau van 
2006. Dat wil zeggen: als het aantal niet-EER-studenten hoger is dan in 2006, dan 
worden die studenten buiten beschouwing gelaten bij het berekenen van het nieuwe 
macrobudget. Dit geldt voor zowel door EZ bekostigd als door OCW bekostigd hbo. 
 
4.5 Verdeling van het budget 
De verdeling van het macrobudget in door EZ bekostigd en door OCW bekostigd hbo 
gebeurt volgens hetzelfde bekostigingsmodel, dat te vinden is in de Regeling Financiën 
Hoger Onderwijs, en regelmatig (enkele malen per jaar) wordt aangepast. De basispa-
rameters zijn gelijk. Daarnaast kunnen er specifieke financiële impulsen vanuit OCW 
of EZ zijn die alleen voor door EZ bekostigd of door OCW bekostigd gelden. 
 
De verdeling van het budget geschiedt, voor EZ én OCW, langs de volgende lijnen: 
 Er is een bedrag binnen het macrokader dat wordt verdeeld aan de hand van gege-
vens over studenten: de aantallen studenten (op 1 oktober van jaar t-2) tellen mee 
als laag-, hoog- en top-bekostigd. Overigens worden sommige studenten niet be-
kostigd, bijv. studenten die langer dan het nominaal aantal jaar staan ingeschre-
ven).  
 Daarnaast zijn er ‘vaste voeten’: een deel in de vorm van bedragen en een deel dat 
volgens een sleutel over alle hbo-instellingen (waarbij OCW en EZ apart worden 
genomen) verdeeld wordt, de zogenoemde onderwijsopslagpercentages. 
 
De volgende tabel geeft een indruk van het aandeel ‘vaste voet’ in het door EZ bekos-
tigd en door OCW bekostigd hbo. De percentages zijn berekend door alle niet-
studentgebonden bedragen (onderwijsopslag in bedragen en percentages, ontwerp en 
ontwikkeling) te delen door het totaal van de onderwijsbijdrage plus ontwerp en ont-
wikkeling.  
Deze berekening kan worden gemaakt vanaf 2010. Voor die tijd bestond er een ander 
bekostigingsstelsel met andere parameters (o.a. eerstejaars studenten). 
 
Tabel  4.5 Niet-studentgebonden aandeel rijksbijdrage hbo, 2010-2014 
 Jaar 2010 2011 2012 2013 2014 
Door OCW bekostigd hbo  20% 21% 16% 14% 14% 
Door EZ (LNV/ELI/EZ) 
bekostigd hbo  13% 33% 30% 31% 29% 
Bron: bekostigingsgegevens OCW 
 
De tabel laat een trendbreuk zien voor door EZ bekostigd hbo. De belangrijkste ver-
klaring hiervoor is dat vanaf 2011 de subsidies voor ‘groene plus’ en praktijkleren in 
deze ‘vaste voet’ zijn meegenomen. Vervolgens zijn deze vanaf 2012 uit het subsidie-
onderdeel naar het bekostigingsonderdeel overgeboekt, waardoor we in tabel 4.1 te-
gelijk een daling bij ‘subsidies vakdepartementaal’ zien en een stijging in de basisbe-
kostiging. Het gaat om bedragen van bijna €7 miljoen in 2011 tot €9,2 miljoen in 
2014, zo’n 10% van de totale uitgaven.  
42
