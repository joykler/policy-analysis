• De Inspectie voor de Gezondheidszorg (IGZ) is belast met het toezicht op de 
uitvoering. 
• De Gezondheidsraad heeft een adviserende taak. De GR inventariseert en 
beoordeelt de wetenschappelijke kennis over vaccinatie en doet op basis daarvan 
 114
aanbevelingen voor de inhoud en de samenstelling van het RVP. 
• In de uitvoering wordt samengewerkt met consultatiebureaus, de GGD en de 
Centra voor Jeugd en Gezin. De kosten voor de vaccinaties in het 
Rijksvaccinatieprogramma worden betaald uit de Algemene Wet Bijzondere 
Ziektekosten (AWBZ). Voorwaarde is dat het consultatiebureau of de GGD de 
115
vaccinaties uitvoert met de officiële vaccins in een bepaald vaccinatieschema. 
 
Aansturing 
 
Minister van VWS en Gezondheidsraad 
Het vaccinatiebeleid wordt vastgesteld door de minister van VWS. Keuzes over de 
inhoud van het Rijksvaccinatieprogramma worden gebaseerd op adviezen van de 
Gezondheidsraad. De minister vraagt advies van de Gezondheidsraad over de vaccins 
die opgenomen worden in het Rijksvaccinatieprogramma. Zo wordt bijvoorbeeld 
bepaald welke vaccinaties in het RVP worden opgenomen en op welke leeftijd deze 
vaccinaties worden verstrekt.  
 
Coördinatie 
Het CIb coördineert de uitvoering van het RVP en houdt daarop medisch toezicht. 
Keuzes in de uitvoering worden gemaakt door het CIb op basis van ervaringen met en 
evaluatie van de uitvoering. Het RIVM brengt in jaarrapporten verslag uit over het 
programma. 
2.4 Uitvoeringsdoelen 
De uitvoeringsdoelstelling is het inrichten van een kwalitatief hoogwaardig 
Rijksvaccinatieprogramma en daarnaast het instandhouden van een hoge 
vaccinatiegraad. Het realiseren van een hoge vaccinatiegraad is van belang, omdat 
hiermee groepsimmuniteit kan worden bereikt.  
2.5 Uitvoeringsproces 
Programmamanagement 
De Landelijke Coördinatie Infectieziektebestrijding (LCI) van het CIb is 
verantwoordelijk voor de medisch-inhoudelijke aansturing van het RVP. In opdracht 
van de minister van VWS is het CIb verantwoordelijk voor de regie op het programma. 
Daaronder valt de vaststelling van de kaders voor het RVP (de Richtlijn RVP), de 
vaststelling van de richtlijnen van medisch-professionele aard voor de uitvoering, de 
coördinatie van de communicatie over het RVP, de controle en evaluatie van het 
vaccinatieprogramma, en het doen van onderzoek naar diverse aspecten van vaccins 
en vaccineren. 
Het CIb adviseert VWS over de implicaties van onderzoeksresultaten voor het RVP, 
inclusief modelmatige- en kosteneffectiviteitsanalyses; met onderzoek wordt 
geanticipeerd op geplande advisering door de Gezondheidsraad. Tezamen met CIb-
collega’s wordt gewerkt aan de implementatie van het advies van de Gezondheidsraad 
                                                 
114
 Gezondheidsraad. De toekomst van het Rijksvaccinatieprogramma: naar een programma voor alle leeftijden. 
Den Haag, 2007. 
115
 www.rivm.nl 
110  
C10949
