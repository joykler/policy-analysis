2 Bevolkingsonderzoeken naar kanker 
Dit hoofdstuk geeft een overzicht van de verzamelde overstijgende informatie over de 
bevolkingsonderzoeken naar kanker. Het gaat om de wettelijke kaders, de betrokken 
partijen, de uitvoeringsdoelen en de oordelen van de geïnterviewde deskundigen. 
Meer specifieke informatie over het uitvoeringsproces en resultaten wordt beknopt 
gegeven in de afzonderlijke hoofdstukken over de drie kankerscreeningen, te weten: 
• Het bevolkingsonderzoek borstkanker. 
• Het bevolkingsonderzoek baarmoederhalskanker. 
• Het bevolkingsonderzoek darmkanker. 
 
In deze beleidsdoorlichting wordt wat betreft de bevolkingsonderzoeken gekeken naar 
de activiteiten die worden gefinancierd vanuit artikel 1 van de begroting van VWS.  
2.1 Betrokken partijen, aansturing en uitvoeringsproces  
Bij de voorbereiding van nieuwe bevolkingsonderzoeken of ingrijpende wijzigingen en 
herbeoordeling van bestaande bevolkingsonderzoeken zijn verschillende 
overheidspartijen betrokken. De Gezondheidsraad heeft vooral een 
beleidsvoorbereidende en wetenschappelijke adviesrol ten aanzien van nieuwe 
bevolkingsonderzoeken en ingrijpende wijzigingen van de bevolkingsonderzoeken naar 
kanker. ZonMw faciliteert en financiert wetenschappelijk onderzoek. Het RIVM-CvB 
adviseert over de inrichting en uitvoeringsaspecten. De uiteindelijke besluitvorming 
ligt bij VWS. De Inspectie voor de Gezondheidszorg (IGZ) heeft een toezichthoudende 
rol.  
 
Minister van VWS 
De minister van VWS is politiek verantwoordelijk voor de bevolkingsonderzoeken naar 
kanker en stelt de wettelijke en beleidsmatige kaders voor bevolkingsonderzoeken 
naar kanker vast. De uitvoering hiervan is in handen van de directie Publieke 
Gezondheid van het ministerie van VWS. Tevens financiert VWS het Nationaal 
Programma Bevolkingsonderzoek (NPB). 
Het ministerie geeft WBO-vergunningen af aan de screeningsorganisaties voor de 
uitvoering van de bevolkingsonderzoeken. Daarnaast geeft VWS WBO-vergunningen af 
aan partijen die in het kader van bevolkingsonderzoek wetenschappelijk onderzoek 
uitvoeren. 
De verantwoordelijkheid van de Rijksoverheid loopt tot en met de aansluiting van de 
bevolkingsonderzoeken op de zorg. 
 
ZonMw 
Het ministerie geeft ZonMW de opdracht voor het uitzetten, financieren en faciliteren 
van onderzoek betreffende de bevolkingsonderzoeken naar kanker. Het betreft onder 
andere pilots, aanvullend (wetenschappelijk) onderzoek en kosten-
effectiviteitsstudies. 
 
Gezondheidsraad 
De Gezondheidsraad (GR) heeft van VWS opdracht gekregen om advies uit te brengen 
over (de wenselijkheid van) nieuw bevolkingsonderzoek, veranderingen en 
vernieuwingen in, of herbeoordeling van een lopend bevolkingsonderzoek.  
De GR adviseert de minister van VWS bij vergunningaanvragen op basis van de Wet 
op het Bevolkingsonderzoek (WBO).  
 31 
C10949
