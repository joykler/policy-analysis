Vanaf 2015 echter, wordt de hielprikscreening wel door VWS betaald. Daarom wordt in 
deze beleidsdoorlichting ook deze screening meegenomen. 
 
Deze beleidsdoorlichting geeft waar mogelijk zicht op de volgende indicatoren voor 
doelbereik: 
• Bereik, deelnamepercentage, aantal opgespoorde ziektegevallen 
• Kwaliteit van de informatievoorziening omtrent deelname aan het 
bevolkingsonderzoek. 
• Gezondheidsuitkomsten, bijdrage aan de volksgezondheid 
• Kwaliteit van de onderbouwing van de doelmatigheid 
• Kwaliteit van de infrastructuur ten behoeve van de uitvoering van het 
bevolkingsonderzoek. 
Bereik en gezondheidsuitkomsten 
Jaarlijks wordt de hielprik uitgevoerd bij ongeveer 180.000 pasgeborenen. Het 
deelnamepercentage komt uit op bijna 100%. Elk jaar wordt bij ongeveer 200 
kinderen een aandoening opgespoord, waaraan zij anders misschien zouden zijn 
overleden of waardoor zij ernstig gehandicapt kunnen worden. Het niet of pas later 
ontdekken van een kind met een aandoening waarop gescreend wordt, is ongewenst, 
omdat vroegtijdige behandeling belangrijk is om ernstige schade aan lichamelijke en 
geestelijke ontwikkeling te voorkómen of te beperken. 
 
Uit onderzoek van TNO blijkt dat het bereik van de hielprik 99,8% is van alle 
55
pasgeborenen . Met de hielprikscreening wordt 99,1% van alle kinderen opgespoord 
56
die aan één van de zeldzame ernstige aandoeningen lijden waarop wordt gescreend . 
57
De laagste en hoogste waarden in de periode 2002-2011 waren 97,8% en 100,0% . 
 
Van de bijna 1,9 miljoen kinderen die geboren zijn in de periode 2002-2011, bleken 
1.519 kinderen één van de 18 aandoeningen te hebben waarop wordt gescreend (per 
2010 is de screening op homocystinurie opgeschort en screent de hielprik feitelijk op 
17 aandoeningen). Bij 99,1% van die kinderen was die aandoening vroegtijdig 
opgespoord; bij 0,9% dus niet.  
 
58
Het meest recente monitoronderzoek heeft betrekking op de kinderen die in 2012 
zijn geboren. Ook in 2012 is het deelnamepercentage weer hoog, namelijk 99,5%. In 
totaal hebben 176.455 kinderen de hielprik ontvangen. Slechts een gering deel van de 
ouders maakte bezwaar tegen de screening (0,24%). 
 
In 2012 werden 588 kinderen doorverwezen naar aanleiding van de hielprikscreening 
en zijn uiteindelijk 189 kinderen gediagnosticeerd voor een aandoening waarop 
gescreend wordt (ca. 1 promille van de gescreende kinderen). Door de 
hielprikscreening zijn ouders ook geïnformeerd over dragerschap van sikkelcelziekte 
bij hun kind, als zij daartegen geen bezwaar hebben gemaakt. In 2012 is bij 838 
kinderen een vermoedelijk dragerschap van sikkelcelziekte gerapporteerd. 
 
De vastgestelde streefwaarden voor deelname (99,7%) en tijdigheid (99%) werden in 
2012 niet gehaald. De redenen hiervoor worden momenteel onderzocht, mogelijk zijn 
deze streefwaarden op een te hoog niveau vastgesteld. De indicatoren voor jaarlijkse 
                                                 
55
 TNO, Evaluatie van de neonatale hielprikscreening bij kinderen geboren in 2009, februari 2011. 
56
 Zorgbalans 2014. De prestaties van de Nederlandse gezondheidszorg, RIVM, 2014. 
57
 TNO. Monitor en evaluatie van de neonatale hielprikscreening bij kinderen geboren in 2002-2011. Leiden: 
TNO, 2004-2013. 
58
 Monitor en evaluatie van de neonatale hielprikscreening bij kinderen geboren in 2012, TNO-rapport, TNO/CH 
maart 2014. 
64  
C10949
