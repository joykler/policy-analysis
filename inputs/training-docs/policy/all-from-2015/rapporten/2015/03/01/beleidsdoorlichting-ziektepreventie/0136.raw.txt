reageren baat bij het collectieve programma. Het voorkomen van overdracht draagt 
dus in belangrijke mate bij aan de volksgezondheid. 
Er is bovendien een belang in het spel dat de volksgezondheid overstijgt. Indien er 
een reële kans is dat mensen in contact met anderen ernstige ziekten oplopen en 
doorgeven, kan dat risico, en de onrust die dat oproept, het maatschappelijk leven 
ontwrichten. Ook dat maakt overheidsbemoeienis noodzakelijk. 
 
• De minister van VWS draagt systeemverantwoordelijkheid voor de 
infectieziektebestrijding. De minister is verder op grond van de Wpg in bepaalde 
situaties verantwoordelijk voor de aansturing van de infectieziektebestrijding.  
• Het Centrum Infectieziektebestrijding van het RIVM heeft een centrale rol in de 
ondersteuning van de minister van VWS, de kennisinfrastructuur en de regie op het 
Rijksvaccinatieprogramma en de Aanvullende seksuele gezondheidszorg.  
• De regie van het NPG ligt bij het Centrum voor bevolkingsonderzoek van het RIVM.  
• De bestrijding van zoönosen is mede een taak van het ministerie van EZ. 
 
B. Het beleidsterrein en de bijbehorende uitgaven 
 
Beleidsdoelen 
De algemene doelstelling van het beleid rond infectieziektebestrijding luidt: ‘Het 
voorkomen van infectieziekten en het signaleren en tegengaan van verspreiding van 
infectieziekten.’  
 
Voor de verschillende deelterreinen gelden de volgende beleidsdoelstellingen: 
• Kennisinfrastructuur en regierol: Te zorgen voor een goede landelijke structuur 
om bekende en onbekende infectieziektedreigingen snel te kunnen signaleren en 
bestrijden; Te zorgen voor een goede voorbereiding op grote uitbraken van 
ziekten, waaronder een grieppandemie; Het versterken van de signalering en 
bestrijding van zoönosen door betere samenwerking tussen het veterinaire en 
volksgezondheidsdomein; het internationaal uitwisselen van informatie en 
afstemmen van voorbereidings- en bestrijdingsmaatregelen. 
• RVP: De bevolking en het maatschappelijk leven door middel van vaccinatie 
beschermen tegen ernstige infectieziekten. 
• NPG: Kwetsbare groepen (60-plussers en mensen met een risico-indicatie zoals 
longziekten, hart- of nieraandoeningen en diabetes mellitus) te beschermen tegen 
(de ernstige gevolgen van) griep. 
• ASG: Het vroegtijdig opsporen en behandelen van soa, zodat behandeling kan 
plaatsvinden en verdere verspreiding wordt voorkomen. Het bieden van 
laagdrempelige seksualiteitshulpverlening aan jongeren die door gedrag en/of 
sociale kwetsbaarheid meer risico lopen op problemen rond seksualiteit. 
 
Ingezette instrumenten 
Hoewel een scherp onderscheid niet mogelijk is, kunnen we stellen dat de 
vaccinatieprogramma’s (RVP en NPG) en voorlichting ingezet worden voor het 
voorkómen van infectieziekten. Voor het signaleren en tegengaan van verspreiding 
van infectieziekten zijn relevante instrumenten: surveillance en diagnostiek (door 
CIb), publieksvoorlichting en ondersteuning van lokale uitvoerende partijen, soa-
spreekuren bij GGD’en en de landelijke regierol bij (dreiging van) ernstige 
infectieziekten. 
 
Voor alle instrumenten is op landelijk niveau een rol weggelegd voor het RIVM, ofwel 
in coördinatie (RVP, NPG en ASG) ofwel in de uitvoering (kennisinfrastructuur en 
regierol). De lokale uitvoering is in de meeste gevallen in handen van de GGD’en. 
136  
C10949
