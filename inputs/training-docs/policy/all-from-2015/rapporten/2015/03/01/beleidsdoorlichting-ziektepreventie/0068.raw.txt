ouder- en patiëntenorganisaties in het beleid en de informatievoorziening rondom de 
hielprik. 
 
In Engeland wordt de wetenschappelijke evidentie een grotere rol toebedeeld bij de 
besluitvorming. In de USA wordt meer wetenschappelijk onderzoek verricht naar 
zeldzame erfelijke ziektes. In een groot land is het ook makkelijker om onderzoek te 
verrichten naar (zeer) zeldzame ziektes. Het is lastig om in een klein land als 
Nederland hierover expertise op te bouwen. Uiteraard wordt in Nederland wel gebruik 
gemaakt van de onderzoeksuitkomsten uit andere landen. 
7.5 Oordelen en opmerkingen van deskundigen 
Deze paragraaf is gebaseerd op de uitkomsten van de interviews met betrokkenen bij 
de uitvoering en onafhankelijke deskundigen (zie bijlage). De deskundigen zijn goed 
te spreken over de hielprikscreening zoals die in Nederland wordt aangeboden. De 
recente uitbreiding van de screening naar 18 ziektes en een mogelijke verdere 
uitbreiding zijn goede ontwikkelingen. 
 
Inspelen op nieuwe ontwikkelingen 
Nederland speelt wel in op nieuwe wetenschappelijke ontwikkelingen, maar de 
ontwikkelingen in Nederland verlopen erg traag. Sommige verbeteringen of innovaties 
die in 2008 al mogelijk leken, zullen pas na het verschijnen van het Gezondheidsraad 
rapport in maart 2015 geïmplementeerd worden. Vaak kan relatief snel brede 
consensus worden bereikt in de GR, het gaat dan om het beschikbaar komen van 
nieuwe behandelingen om onherstelbare schade door erfelijke ziektes te voorkomen. 
De besluitvorming over de implementatie van nieuwe technieken gaat echter 
langzaam. Dat is geen geldkwestie maar heeft te maken met de wijze waarop een en 
ander is georganiseerd. Een vaste commissie met (beperkte) budgetbevoegdheid kan 
hiervoor een adequate oplossing bieden. Zeker waar het gaat om relatief kleine 
aanpassingen in de screening zou het handig zijn om op basis van een advies van de 
PNHS deze snel te kunnen doorvoeren. In Engeland gebeurt dit op vergelijkbare wijze 
met een ‘standing committee’. Deze vaste commissie heeft zeggenschap over een 
budget om kleine veranderingen te kunnen implementeren. 
 
Op basis van de kennis van 2006 wordt in maart 2015 door de GR geadviseerd om de 
screening uit te breiden met SCID (severe combined immunodeficiency syndrome). Als 
het allemaal goed gaat kan hiertoe in 2015 een pilot worden gedaan en wanneer deze 
succesvol is, dan kan de screening in 2016 worden uitgebreid. 
 
Knelpunten voor onderzoek 
Een knelpunt is dat het lastig is om kinderen op de lange termijn te volgen omdat 
hiervoor geen/onvoldoende data voorhanden zijn. De effecten op langere termijn, in 
termen van (te boeken) gezondheidswinsten, zijn dus lastig te achterhalen. 
 
De hielprikscreening werd tot 2015 betaald vanuit de AWBZ. Vanaf 2015 betaalt VWS 
deze screening rechtstreeks vanuit de Rijksbegroting. Er is altijd voldoende geld 
beschikbaar geweest om de screening op een hoog kwaliteitsniveau uit voeren. Wel 
was er weinig geld beschikbaar voor onderzoek. Dat heeft in belangrijke mate te 
maken met het feit dat het hier gaat om zeldzame aandoeningen. Dit maakt dat voor 
gedegen wetenschappelijk onderzoek academische centra gezamenlijk onderzoek 
moeten doen en financiering genereren. Dat is lastig in de praktijk. Ook dient 
onderzoek zelfs op Europees/internationaal niveau te gebeuren vanwege de kleine 
aantallen (zeldzame ziekten). Hiervoor loopt al een aantal initiatieven. 
 
68  
C10949
