Het voorlichtingsmateriaal over de borstkankerscreening is in 2012 in opdracht van 
16
het CvB geëvalueerd . Uit de evaluatie blijkt dat vrouwen in Nederland een goed 
geïnformeerde keuze kunnen maken om wel of niet deel te nemen aan de screening 
naar borstkanker. Voor een zeer brede doelgroep is helder informatiemateriaal 
beschikbaar. 
 
Geïnterviewde deskundigen voor deze beleidsdoorlichting zijn over het algemeen van 
mening dat burgers in Nederland in staat zijn om een goed geïnformeerde keuze te 
maken of zij wel of niet deelnemen aan een BVO. Er is echter geringe twijfel in 
hoeverre dit opgaat voor bepaalde allochtonen en mensen met een lagere SES (sociaal 
economische status). Dit laatste kan niet met onderzoeksresultaten worden 
onderbouwd omdat het nooit is onderzocht. 
Kosteneffectiviteit 
Kosteneffectiviteit in de kankerscreeningen wordt om de paar jaar modelmatig 
opnieuw bekeken. Verder laat het CvB tweejaarlijks de (inter)nationale literatuur 
inventariseren op nieuw uitgekomen KEA studies ten aanzien van de lopende 
bevolkingsonderzoeken en rapporteert dit aan het ministerie van VWS. 
Het huidige overheidsbeleid houdt in dat voorafgaand aan de implementatie van een 
landelijk preventieprogramma door de Gezondheidsraad een advies wordt afgegeven 
over de wenselijkheid van het programma. Eén van de criteria van het advies is dat de 
kosten van het programma moeten opwegen tegen de baten. Met dit criterium wordt 
verspilling van overheidsgeld vermeden en de middelen kunnen vooral ingezet worden 
voor programma’s waarvan de meeste gezondheidswinst valt te verwachten. 
 
Als norm voor kosteneffectiviteit (kosten in verhouding tot de effecten) met 
betrekking tot preventieve programma’s wordt het criterium van 20.000 euro per 
gewonnen (voor kwaliteit gecorrigeerd) levensjaar gehanteerd. 
17
In onderzoek van het RIVM uit 2010 wordt geconcludeerd dat de 
kosteneffectiviteitsratio van het Nederlandse bevolkingsonderzoek naar borstkanker 
waarschijnlijk € 2.200 per QALY bedraagt, maar in elk geval lager uitkomt dan € 5.000 
per QALY. De screening is daarmee kosteneffectief te noemen. Uit een update van dit 
18
onderzoek , uitgevoerd in 2012, blijkt dat de borstkankerscreening nog steeds 
kosteneffectief is. 
 
19
Uit de meest recente evaluatie van de Subsidieregeling publieke gezondheid blijkt 
dat het overstijgende doel van de kankerscreeningsprogramma’s bereikt wordt. Er is 
bij alle programma’s sprake van realisatie van gezondheidswinst. De deelnamegraad 
van de programma’s is hoog tot voldoende hoog, de effectiviteit van de gehanteerde 
methodes is goed en de kosteneffectiviteit ligt onder de norm van € 20.000 per QALY. 
 
De borstkankersterfte is ten opzichte van de start van de screening in 1986/88 fors 
afgenomen (tot -31,3% in 2011). Dat is een goed resultaat. 
 
Geïnterviewden geven aan dat er voortdurend wordt gekeken of en hoe de 
screeningen efficiënter uitgevoerd kunnen worden. Men is van mening dat deze ‘lean 
en mean’ zijn georganiseerd.   
                                                 
16
 Evaluatie van voorlichting Bevolkingsonderzoek Borstkanker. Intomart GfK bv, 2012. 
17
 Kosten en kosteneffectiviteit van het Nationaal Programma Bevolkingsonderzoek en het Nationaal Programma 
Grieppreventie, RIVM-CvB, 2010. 
18
 Kosteneffectiviteit van bevolkingsonderzoek; update van de notitie uit 2010. RIVM, november 2012. 
19
 Evaluatie Subsidieregeling publieke gezondheid. Arjan Mulder Advies in opdracht van RIVM-CvB, 2012. 
 41 
C10949
