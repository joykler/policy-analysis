B. Het beleidsterrein en de bijbehorende uitgaven 
Beleidsdoelen 
De centrale doelstelling van de JGZ is het gezond en veilig (laten) opgroeien van alle 
kinderen. Hiervan afgeleide operationele doelstellingen zijn: 
• Alle onderdelen van het Basistakenpakket moeten voor alle kinderen beschikbaar 
zijn. Dat betekent dat alle kinderen vanaf de geboorte worden gevolgd en 
gescreend op de in het basistakenpakket genoemde onderdelen en de zorgbehoefte 
moet worden vastgesteld. 
• Aan alle kinderen (en hun ouders) moet voorlichting worden gegeven, rekening 
houdend met de specifieke situatie van het kind en het gezin. 
• Op basis van de bevindingen bij individuele kinderen en jongeren en van nader 
onderzoek adviseren over collectieve maatregelen. 
 
In deze beleidsdoorlichting wordt vooral aandacht geschonken aan de eerste 
doelstelling omdat deze begrepen is in het onderdeel ziektepreventie van artikel 1 van 
de begroting van VWS. Daarnaast is ook gekeken naar de ondersteuning van JGZ-
organisaties via een subsidie aan het Nederlands Centrum Jeugdgezondheid (NCJ). 
Ingezette instrumenten 
De Wet publieke gezondheid formuleert voor de uitvoering van het Basistakenpakket JGZ 
de volgende taken voor gemeenten die onlosmakelijk met elkaar verbonden zijn: 
7. monitoring en signalering 
8. inschatten zorgbehoefte 
9. screeningen en vaccinaties 
10. voorlichting, advies, instructie en begeleiding 
11. formuleren van maatregelen ter beïnvloeding van gezondheidsbedreigingen. 
 
Tot 1 januari 2015 werd in het Basistakenpakket een indeling gemaakt in een uniform 
deel en een maatwerkdeel. Alle gemeenten moesten het uniforme deel aan alle 
kinderen/jongeren aanbieden. Het maatwerkdeel bestond uit zorg die is afgestemd op 
de plaatselijke omstandigheden en op de behoefte van de individuele jongere. Met de 
beide onderdelen tezamen biedt de overheid een robuust pakket om kinderen op 
lichamelijke, psychosociale en cognitieve aspecten te kunnen monitoren en hun 
gezondheid op deze terreinen te bevorderen. 
Met ingang van 1 januari 2015 is het Basistakenpakket aangepast waarbij het 
onderscheid tussen het uniforme deel en het maatwerkdeel is vervallen. Vanaf 2015 is 
een nieuw preventief gezondheidspakket (het Basispakket JGZ) ingevoerd, dat alle 
kinderen in Nederland krijgen aangeboden. Het oude Basistakenpakket JGZ komt 
daarmee te vervallen. 
 
Het Nederlands Centrum Jeugdgezondheid 
Het NCJ is in 2010 opgezet als het innovatie- en kenniscentrum voor de 
jeugdgezondheidszorg in Nederland. ActiZ en GGD Nederland namen het initiatief tot 
oprichting van het Centrum nadat het RIVM het Centrum Jeugdgezondheid had 
beëindigd vanwege een taakstelling op het aantal ambtenaren. Het NCJ richt zich op 
de JGZ en de uitvoerende organisaties die daarin actief zijn. Het ondersteunt JGZ-
organisaties in innovaties en met kennis. Daarnaast vervult het een ondersteunende 
rol naar JGZ-organisaties bij de implementatie van instrumenten. Het NCJ heeft als 
missie om een nadrukkelijke koppeling te leggen tussen ontwikkeling, implementatie 
en borging van innovatie en kennis in de JGZ. 
158  
C10949
