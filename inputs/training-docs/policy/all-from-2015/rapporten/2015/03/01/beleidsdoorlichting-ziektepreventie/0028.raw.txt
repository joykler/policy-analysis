mogelijkheden worden toegepast wanneer bevolkingsonderzoek tegen aanvaardbare 
kosten voldoende gezondheidswinst kan opleveren. 
 
Wanneer daarvoor aanleiding is wordt besloten om een nieuw bevolkingsonderzoek te 
starten (darmkanker). De beslissingen hiertoe worden zeer zorgvuldig genomen en 
zijn altijd gebaseerd op wetenschappelijk onderzoek en adviezen van de 
Gezondheidsraad. 
1.4 Beleidsvorming en beleidsdoelen 
Het doel van het beleid met betrekking tot bevolkingsonderzoek is primair het 
realiseren van gezondheidswinst op groepsniveau. De bevolkingsonderzoeken c.q. 
preventieprogramma’s zijn ingesteld om sterfte en/of morbiditeit aan een bepaalde 
ziekte zoveel mogelijk te beperken. De ziekten kunnen met behulp van de 
bevolkingsonderzoeken in een vroeg stadium worden opgespoord. Er wordt daarbij  
een afweging gemaakt tussen de kosten en de impact van de bevolkingsonderzoeken 
op mensen en de maatschappelijke baten.  
 
De maatschappelijke doelen die met de bevolkingsonderzoeken worden nagestreefd 
zijn goed gedocumenteerd. De doelstellingen en in hoeverre deze worden gehaald, 
kunnen worden achterhaald uit de rapportages van het RIVM, dat overzichten bijhoudt 
met kernindicatoren. Het Landelijk Evaluatie team Borstkanker (LETB) bijvoorbeeld, 
monitort de resultaten van de borstkankerscreening. Het nut en de noodzaak van de 
bevolkingsonderzoeken worden aangegeven in adviezen van de Gezondheidsraad, die 
worden onderbouwd met wetenschappelijke studies. Belangrijk is dat mensen in staat 
worden gesteld om in alle vrijheid een goed geïnformeerde keuze te maken of zij zich 
wel of niet laten screenen.  
Er zijn drie belangrijke partijen die het ministerie van VWS adviseren over (nieuwe) 
bevolkingsonderzoeken: de Gezondheidsraad adviseert over de wetenschappelijke 
onderbouwing en over van nut en noodzaak, ZonMw faciliteert indien nodig onderzoek 
en het RIVM adviseert over de uitvoerbaarheid. In de beoordeling van 
8
bevolkingsonderzoeken wordt met QALY’s streng gekeken naar kosteneffectiviteit. 
Deze methode rekent de maatschappelijke baten (van langer werken en/of voorkomen 
van verzuim) niet mee. 
 
Voorwaarden voor bevolkingsonderzoeken zijn met name dat een bevolkingsonderzoek 
nut moet hebben voor de deelnemers, vrijwillig moet zijn en wetenschappelijk 
verantwoord is. Om vast te kunnen stellen of een screening verantwoord is, zijn door 
9
Wilson en Jungner in 1968 internationale criteria opgesteld. Deze criteria worden in 
Nederland gehanteerd. In 2008 is door de World Health Organisation (WHO) een lijst 
10
met aanvullende criteria opgesteld. Die criteria worden eveneens gehanteerd . De 
criteria van Wilson en Jungner zijn vooral relevant voor overheden die overwegen om 
een screening landelijk als grootschalig bevolkingsonderzoek aan te bieden. Hetzelfde 
geldt voor de WHO-criteria. Daarmee zijn ze niet allemaal van toepassing op andere 
screeningen. De eis dat het een belangrijk gezondheidszorgprobleem moet zijn, hangt 
bijvoorbeeld samen met financiering uit de publieke (of collectieve) middelen. Als 
deelnemers zelf hun eigen screening betalen, is deze voorwaarde minder belangrijk. 
                                                 
8
 Quality-adjusted life year (QALY) is een begrip dat gebruikt wordt in een kostenutiliteitsanalyse (KUA, ook wel  
kosteneffectiviteitsanalyse KEA), een economische beschouwing van de zin en effectiviteit van een behandeling 
in de gezondheidszorg. Het staat voor een extra levensjaar in goede gezondheid. In Nederland wordt een 
bedrag tot 20.000 euro per QALY gezien als kosteneffectief voor een preventieve interventie (bron: Hamberg-
van Reenen HH (RIVM), Meijer S (RIVM). Wat is de kosteneffectiviteit van preventie? In: Volksgezondheid 
Toekomst Verkenning, Nationaal Kompas Volksgezondheid. Bilthoven: RIVM, <http://www.nationaalkompas.nl> 
Nationaal Kompas Volksgezondheid\Preventie, 22 september 2011.) 
9
 Wilson J.M.G., G. Jungner, Principles and practice of screening for disease, WHO, Geneva, 1968. 
10
 Zie: Beleidskader Bevolkingsonderzoeken naar Kanker, RIVM Rapport 120002002/2014. 
28  
C10949
