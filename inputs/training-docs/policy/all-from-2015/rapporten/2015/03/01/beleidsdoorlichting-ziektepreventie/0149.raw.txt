'Gezondheid dichtbij' geeft richting aan deze lokale nota's. De landelijke nota, 
gemeentelijke nota's en de Volksgezondheid Toekomst Verkenning (VTV) vormen 
samen de vierjaarlijkse cyclus gezondheidsbeleid. 
 
Het Rijk laat de keuze aan de gemeente hoe in organisatorische zin de vormgeving 
van de JGZ wordt geregeld. Dat kan door de uitvoering onder te brengen bij de GGD, 
een zorgorganisatie, een combinatie van GGD en zorgorganisaties en middels een 
geheel nieuwe organisatie. 
 
Om de uitvoerenden binnen de JGZ te ondersteunen hebben het NCJ, NJI en ZonMw 
op alle belangrijke aandachtspunten binnen het basistakenpakket richtlijnen en 
189
protocollen ontwikkeld. Alle richtlijnen zijn te vinden op de website van het NCJ . 
1.6 Resultaten en effecten 
In deze beleidsdoorlichting wordt wat betreft de Jeugdgezondheidszorg gekeken naar 
de activiteiten die worden gefinancierd vanuit artikel 1 van de begroting van VWS. Dat 
zijn: 
• het vaststellen van het basistakenpakket, en  
• de ondersteuning die aan professionals in de JGZ wordt verleend door het 
Nederlands Centrum Jeugdgezondheid (NCJ).  
 
De beleidsdoorlichting geeft waar mogelijk zicht op de volgende indicatoren voor 
doelbereik: 
• Bereik, deelnamepercentage 
• Gezondheidsuitkomsten, bijdrage aan de volksgezondheid 
• Kwaliteit van het proces en het resultaat ten aanzien van de evenwichtige 
samenstelling van het basistakenpakket  
• Kwaliteit van de onderbouwing van de doelmatigheid 
• Kwaliteit van het innovatie- en kenniscentrum NCJ. 
Bereik en gezondheidsuitkomsten 
De JGZ heeft een groot bereik. De zorg wordt actief, systematisch en zonder kosten 
voor ouders / kinderen aangeboden aan alle kinderen van 0 – 19 jaar in Nederland. De 
JGZ bereikt ruim 95% van de kinderen van 0 – 4 jaar en ongeveer 85% van de 
kinderen van 5 – 19 jaar. Aan ieder kind worden gedurende het opgroeien minimaal 
17 contacten aangeboden met een jeugdarts / verpleegkundige JGZ. Dankzij onder 
andere de preventieve adviezen vanuit de JGZ worden jaarlijks 170 sterfgevallen door 
wiegendood voorkomen. Het vaccinatieprogramma voor kinderen voorkomt 6.000 
190
ziektegevallen en 50 sterftegevallen per jaar . 
 
191
In de VTV 2010 geeft het RIVM een eerste beeld van het realiseren van 
beleidsdoelstellingen vanuit enkele speerpunten die VWS geformuleerd heeft in de  
Preventienota 'Kiezen voor gezond leven' en 'Naar een weerbare samenleving' (VWS, 
2006, 2008). Ten aanzien van de jeugd in het bijzonder wordt aangegeven dat: 
• De stijging van alcoholgebruik van jongeren tot 16 jaar is gedaald, maar nog niet 
tot het gewenste niveau van 1992 is teruggebracht; 
• Het percentage jeugdigen met overgewicht had moeten dalen, maar is 
gestabiliseerd. 
                                                 
189
 https://www.ncj.nl/programmalijn-kennis/richtlijnen/jgzrichtlijnenwebsite 
190
 Successen van preventie. Johan Mackenbach et al, 2011. 
191
 Van gezond naar beter. Kernrapport van de Volksgezondheid Toekomst Verkenning 2010, RIVM, 2010. 
 149
