• Voor het bevolkingsonderzoek naar darmkanker werd de kosteneffectiviteit van 
iFOBT-screening in Nederland op ruim € 2.000 per QALY geschat. Dit is ruim onder 
de norm van € 20.000 per QALY.  
• De infrastructuur ten behoeve van de uitvoering van de screening is vergelijkbaar 
met die van de andere kankerscreeningen. Er was discussie over de kwaliteit van 
de gekozen test, daarom wordt in 2015 gestart met een wetenschappelijk 
onderzoek met twee soorten testen dat moet uitwijzen of het commentaar op de 
gekozen test terecht is. 
 
Voorlopig kan geconcludeerd worden dat de darmkankerscreening kosteneffectief is en 
dat het bereik van de screening groter is dan verwacht. 
Bevolkingsonderzoek Familiaire Hypercholesterolemie 
Gedurende de looptijd van het bevolkingsonderzoek naar FH, zijn ruim 28.000 mensen 
met FH opgespoord. De oorspronkelijke verwachting lag op circa 29.000 mensen. 
Recent onderzoek geeft echter aan dat er mogelijk 70.000 mensen met FH in 
Nederland zijn. 
De berekende kosteneffectiviteit van de screening naar FH loopt in diverse studies 
sterk uiteen. In oudere studies komst de kosteneffectiviteit niet onder de norm van  
€ 20.000 per QALY. Meer recente studies geven echter een lagere kosteneffectiviteit 
te zien, grotendeels veroorzaakt door lagere kosten van medicatie.  
De kwaliteit van de onderbouwing van de doelmatigheid en de kwaliteit van de 
infrastructuur ten behoeve van de uitvoering van het bevolkingsonderzoek naar FH 
konden in deze beleidsdoorlichting niet beoordeeld worden. Hiertoe zijn geen 
evaluaties beschikbaar. 
Hielprikscreening  
Nederland behoort met het huidige pakket (aangevuld met gehoorscreening), in 
Europa tot de top 3 qua omvang van het pakket waarop wordt gescreend. 
 
• De organisatie en coördinatie van de hielprikscreening door het RIVM-CvB wordt 
door de geïnterviewden gezien als een afdoende garantie voor het leveren van 
goede kwaliteit in de uitvoering van de screeningen. De samenwerking tussen de 
veldpartijen is goed. Er is veel vertrouwen in de capaciteiten van het RIVM-CvB.  
• Jaarlijks wordt de hielprik uitgevoerd bij ongeveer 180.000 pasgeborenen. Het 
deelnamepercentage komt uit op bijna 100%. Elk jaar wordt bij ongeveer 180 
kinderen een aandoening opgespoord, waaraan zij anders misschien zouden zijn 
overleden of waardoor zij ernstig gehandicapt kunnen worden. Met de 
hielprikscreening wordt 99,1% van alle kinderen opgespoord die aan één van de 
zeldzame ernstige aandoeningen lijden waarop wordt gescreend. De vastgestelde 
streefwaarden voor deelname (99,7%) en tijdigheid (99%) werden in 2012 echter 
niet gehaald. De redenen hiervoor worden momenteel onderzocht. 
• In de Verkenning Jeugdgezondheid wordt aangegeven dat de hielprikscreening leidt 
tot veel gezondheidswinst: naar schatting worden jaarlijks gemiddeld bij ongeveer 
180 kinderen ziekten tijdig onderkend, die daardoor niet overlijden of gehandicapt 
raken. 
• De kosten van de hielprikscreening bedragen jaarlijks ongeveer 15,8 miljoen euro 
(circa € 88 per gescreende baby). Deze kosten van de screening per kind zijn 
relatief laag, en de kosten van (latere) behandeling van deze ziekten in de 
curatieve zorg zijn vele malen hoger. Dit duidt erop dat de gezondheidswinst 
kosteneffectief wordt gerealiseerd. Om dit te bewijzen is echter geen onafhankelijk 
onderzoek beschikbaar. In de Volksgezondheid Toekomst Verkenning 2010 wordt 
aangegeven dat de effectiviteit van de hielprikscreening lastig te kwantificeren is. 
80  
C10949
