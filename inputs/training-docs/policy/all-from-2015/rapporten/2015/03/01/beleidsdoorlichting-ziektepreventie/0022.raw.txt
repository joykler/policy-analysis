Figuur 1  Samenvatting beleidsterrein ziektepreventie 
 
 
 
1.4 Onderzoeksaanpak 
 Uitwerking onderzoeksvragen en inventarisatie van beschikbare gegevens 
De kernvragen van het onderzoek zijn beschreven in paragraaf 1.1. Deze vragen 
dienden nog nader te worden uitgewerkt en geconcretiseerd in meetbare indicatoren. 
Deze concretiseringsslag heeft plaatsgevonden tijdens de uitvoering van het 
onderzoek. Tijdens de uitvoering werd duidelijk welke informatie/data diende te 
worden verzameld om conclusies over doelmatigheid en doeltreffendheid te kunnen 
trekken, en welke bronnen hiervoor beschikbaar waren. Dit heeft in samenspraak met 
de werkgroep en de stuurgroep plaatsgevonden. In de deelrapporten die per 
beleidsterrein zijn opgesteld, is telkens vermeld welke criteria voor doelbereik zijn 
gehanteerd. 
 Aard van de te verzamelen gegevens 
Gedurende het onderzoek lag de nadruk op het verzamelen van objectieve, feitelijke 
gegevens zoals beleidsdocumenten, rapporten en cijfers. Er zijn daarnaast ook veel 
kwalitatieve en subjectieve gegevens verzameld, door middel van interviews. Deze 
dienden bijvoorbeeld om feitelijke gegevens beter te kunnen duiden of in samenhang 
te bezien, om conclusies van de onderzoekers te toetsen, om ‘gaten’ in de beschikbare 
objectieve informatie te dichten en, ten slotte, om de effectiviteit van het beleid (ook) 
te toetsen aan de beleving van de betrokken partijen.  
22  
C10949
