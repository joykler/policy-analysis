143
In de evaluatie van de subsidieregeling publieke gezondheid is gekeken naar wijze 
van uitvoering, bereik, effecten en kosteneffectiviteit van het NPG en enkele 
bevolkingsonderzoeken. De evaluatie leidt tot een positief oordeel. Het beoogde effect 
van de gesubsidieerde preventieprogramma’s is het behalen van gezondheidswinst. 
Door het oproepen of opsporen van mensen uit een geïdentificeerde doelgroep kan 
vroegtijdig worden ingegrepen, in het geval dat de aandoening is opgetreden (of 
voortekenen daarvan), of kan worden voorkomen dat de aandoening gaat optreden. 
Aan het instellen van een bevolkingsonderzoek gaat grondig onderzoek door de 
Gezondheidsraad vooraf. Daarbij kijkt de raad naar effectiviteit, kosteneffectiviteit en 
weegt de ethische voor- en nadelen van bevolkingsonderzoek af. Dit onderzoek vormt 
de grondslag voor besluitvorming door de minister van VWS. Voor lopende 
programma’s neemt de Gezondheidsraad afbakening van de doelgroep en gehanteerde 
methoden met regelmaat opnieuw onder de loep. Daarnaast is er een frequente cyclus 
van monitoring van deelname aan bevolkingsonderzoek en van de kwaliteit van 
gehanteerde methoden. Alles bij elkaar is er veel informatie beschikbaar over 
effectiviteit van bevolkingsonderzoek.  
Beschikbare cijfers onderbouwen dat middels de subsidieregeling het beoogde effect 
wordt bereikt. Met alle programma’s wordt een groot deel van de doelgroep bereikt, 
internationaal gezien is Nederland een maatstaf. De gehanteerde methoden dragen bij 
aan het doel: vroegtijdige opsporing en/of voorkomen van de aandoening. En de 
programma’s voldoen aan een strenge norm voor het beoordelen van 
kosteneffectiviteit.  
De subsidieregeling wordt uitgevoerd zoals vastgelegd. In de meest recente audit van 
de Rijksauditdienst is geconcludeerd “dat de subsidieverlening en vaststellingen door 
het RIVM transparant, ordelijk, juist en rechtmatig zijn verlopen overeenkomstig de 
subsidievoorwaarden PG danwel de subsidieregeling VWS subsidies.” 
 
144
In de evaluatie van de regierol van het centrum voor bevolkingsonderzoek is niet 
specifiek ingegaan op het NPG. Daarom laten we deze evaluatie in dit hoofdstuk 
buiten beschouwing. 
 
d. Kwaliteit informatievoorziening 
Eén van de uitvoeringsdoelen van het NPG is de doelgroep te faciliteren in het maken 
van een vrijwillige keuze om deel te nemen op basis van correcte, duidelijke en 
toegankelijke informatie en het wegnemen van onzekerheden en misverstanden over 
de griepprik (geïnformeerde keuze). Een hoog vaccinatiepercentage is geen expliciet 
doel.  
Het Centrum voor Bevolkingsonderzoek is verantwoordelijk voor de 
publieksvoorlichting over het NPG. Deze rol wordt ingevuld door het opstellen van een 
folder, website en poster en daarnaast door soms artikelen te schrijven in tijdschriften 
en (regionale) kranten. De folders en posters worden verspreid onder de huisartsen 
die de uitnodigingen versturen. De huisartsen bepalen op welke wijze zij hun 
patiënten selecteren en aanschrijven.  
 
De publieksinformatie bestaat uit: 
• Een RIVM/NHG-publieksfolder over de griepprik, welke jaarlijks wordt 
geactualiseerd. In 2013 zijn ruim 2,8 miljoen folders door de SNPG gedistribueerd 
naar uitvoerders van het NPG, met name naar huisartspraktijken.  
                                                 
143
 Evaluatie Subsidieregeling publieke gezondheid. Arjan Mulder Advies. 2012. 
144
 Kwink Groep. Evaluatie regierol centrum voor bevolkingsonderzoek. 2013. 
 121 
C10949
