Deze risicoanalysestructuur is er voor zowel crisistijd als voor „vredestijd‟. In de 
humane infectieziektebestrijding is gebleken dat door het signaleringsoverleg, het 
responsteam en het outbreak managementteam, taken en verantwoordelijkheden 
helder verdeeld zijn waardoor het duidelijk is waar de regie ligt. In de humane 
infectieziektebestrijding heeft het Centrum Infectieziektebestrijding (CIb) van het 
RIVM de coördinatie. Voor zoönosen is deze structuur uitgebreid met veterinaire 
expertise van bijvoorbeeld het Centraal Veterinair Instituut (CVI) en aangesloten op 
de veterinaire bestrijdingsstructuur, waar de Nederlandse Voedsel en Waren Autoriteit 
(NVWA) een centrale rol heeft. Doel is een heldere verdeling van taken en 
verantwoordelijkheden en het borgen dat de juiste wetenschappelijke en praktische 
expertise wordt samengebracht om over bestrijding van zoönosen goed onderbouwde 
adviezen te geven. Naar verwachting kan daardoor in de toekomst sneller gereageerd 
102
worden op signalen. 
 
Het CIb heeft in het Strategisch beleidsplan 2011-2015 als strategisch doel 
geformuleerd: “Het RIVM-CIb streeft naar het verminderen van het risico en de 
ziektelast van zoönosen en voert daarom regie op de preventie en bestrijding van 
zoönosen door samen met netwerkpartners op basis van signalering en onderzoek 
relevante sectoren en ministeries hierover te adviseren.” 
 
De voor de beleidsdoorlichting geraadpleegde deskundigen, die daar zicht op hebben, 
zijn positief over de ontwikkelingen die op dit punt zijn ingezet. Wel uiten zij enige 
twijfels of de inzet voldoende is en of de aandacht niet wegzakt.  
 
11. Kwaliteit internationale samenwerking en kennisuitwisseling 
 
In de evaluatie van het CIb in 2009 werd geconstateerd dat de rol van het CIb als 
primair aanspreekpunt voor internationale samenwerking en coördinatie goed was 
vormgegeven en geborgd. Ook werd geconstateerd dat het CIb beschikte over een 
sterke internationale reputatie, maar dat de internationale profilering nog 
nadrukkelijker kon worden vormgegeven. 
 
103
In de audit in 2010 werd over internationale samenwerking het volgende 
geconcludeerd: ‘Collaborations both within the Netherlands and internationally were 
very much a part of the current research activity of CIb. These could be expanded in 
areas of limited in house expertise, but only where national needs dictate a 
requirement for knowledge to guide policy formulation.’ 
 
Er zou dus meer internationale samenwerking kunnen komen op terreinen waar 
behoefte is aan meer informatie om beleid te maken. Het RIVM heeft daaraan als volgt 
104
gevolg gegeven: In het kader van RIVM2020 is een aantal onderwerpen benoemd 
die prioriteit hebben voor internationale profilering. De keuze voor deze onderwerpen 
is gebaseerd aan de hand van een aantal criteria, waaronder de relevantie voor de 
Nederlandse problematiek, de balans halen/brengen van kennis en kunde en de 
concrete mogelijkheden voor profilering. Daarnaast heeft het CIb op beperkte schaal 
mogelijkheden om internationale samenwerking te ondersteunen waar dit opportuun 
 105
lijkt. 
 
                                                 
102
 Kamerbrief Stand van zaken aanpak Zoönosen. 18 mei 2011. 
103
 Scientific audit of the RIVM-Centre for infectious disease control, 19-21 may 2010. 
104
 Routekaart RIVM 2020. RIVM, Bilthoven, 2013. 
105
 Follow‐ up 2010 Scientific audit of the Centre for Infectious Disease Control. Brief van het CIb ten behoeve 
van de vergadering van de commissie van toezicht, 5 december 2012. 
102  
C10949
