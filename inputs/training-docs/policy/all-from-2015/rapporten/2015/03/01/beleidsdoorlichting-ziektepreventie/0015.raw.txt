op basis van de uitgevoerde audit worden geconstateerd dat de organisatie op een 
goede manier functioneert en de gewenste inzet levert. Uit de audit kwam een 
positief beeld over de uitvoering van taken in verhouding tot de beschikbare 
middelen. 
• Rijksvaccinatieprogramma: Op basis van de bevindingen kunnen we concluderen 
dat de doelen van het RVP, namelijk het inrichten van een kwalitatief hoogwaardig 
Rijksvaccinatieprogramma en het in stand houden van een hoge vaccinatiegraad, in 
hoge mate worden behaald. Aangezien de vaccinaties zeer effectief zijn en de 
kosten van vaccinatie betrekkelijk gering, concluderen we dat het 
Rijksvaccinatieprogramma doeltreffend en doelmatig is. De acceptatie van de 
vaccinaties is een belangrijk aandachtspunt, want dit is een voorwaarde voor een 
hoge vaccinatiegraad. Voor de HPV-vaccinatie is de vaccinatiegraad relatief laag 
ten opzichte van de andere vaccinaties. 
• Nationaal programma grieppreventie: Op basis van de beschikbare gegevens 
concluderen we dat het beoogde doel, namelijk het beschermen van kwetsbare 
groepen tegen (de ernstige gevolgen van) griep, wordt bereikt. Het NPG heeft een 
hoog bereik onder de doelgroepen en het vaccinatiepercentage is internationaal 
gezien hoog, bij een systeem waarin vrijwilligheid een belangrijk gegeven is. Op 
basis van onder andere onderzoek van de Gezondheidsraad kunnen we concluderen 
dat het NPG doeltreffend en doelmatig is. Wel benoemde de Gezondheidsraad dat 
beter inzicht in effectiviteit en doelmatigheid van de griepvaccinatie voor gezonde 
ouderen wenselijk is. 
• Aanvullende seksuele gezondheidszorg: Op basis van diverse studies is te 
concluderen dat de ASG doeltreffend is voor het opsporen van soa’s in aanvulling 
op de reguliere gezondheidszorg. Over de doeltreffendheid van de 
seksualiteitshulpverlening is weinig kennis beschikbaar. Over de doelmatigheid van 
de ASG is geen informatie beschikbaar. Wel zijn op basis van evaluatieonderzoek 
keuzes gemaakt met als doel de kosten van de regeling te beperken, zonder de 
effectiviteit sterk te verminderen. 
 
Knelpunten doelmatigheid infectieziektebestrijding 
Uit het onderzoek komt de samenwerking tussen de relevante ministeries bij 
infectieziektebestrijding naar voren als aandachtspunt. Het gaat daarbij vooral om de 
samenwerking bij de aanpak van zoönosen door de ministeries die een rol hebben bij 
de infectieziektebestrijding: VWS, EZ en I&M.  
Ook is er kritiek op het handelen van de overheid bij de recente uitbraken van de 
nieuwe influenza A en de Q-koorts. De diverse belangen die hierbij speelden 
(economische -, gezondheids-, politieke-) vormden mogelijk een belemmering voor 
doelmatig handelen: namelijk (tijdige) bescherming van de publieke gezondheid tegen 
aanvaardbare kosten.  
 
Jeugdgezondheidszorg 
• Op basis van eerder evaluatieonderzoek concluderen we dat de kwaliteit van de 
samenstelling van het basistakenpakket, gedurende de onderzoeksperiode, goed 
was. Een recente evaluatie van het basistakenpakket heeft geleid tot enkele 
aanpassingen en de vorming van een nieuw basispakket. 
• Van veel JGZ-activiteiten is de effectiviteit niet of in onvoldoende mate bekend, 
vooral waar het de effecten betreft van de leefstijlinterventies (overgewicht, roken, 
alcoholgebruik e.d.). De effectiviteit van de JGZ als geheel is daarom niet vast te 
stellen. Vanuit ZonMw-programma’s wordt wel geïnvesteerd in dergelijk onderzoek. 
Deskundigen geven aan dat het lastig is om de kwaliteit van het aanbod ten 
 15 
C10949
