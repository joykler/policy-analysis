6 Bevolkingsonderzoek familiaire 
hypercholesterolemie 
Familiaire Hypercholesterolemie (FH) is een ernstige erfelijke afwijking die leidt tot 
een verhoogde cholesterolconcentratie in het bloed en daarmee tot een verhoogd 
risico op hart- en vaatziekten. Het is belangrijk om in een zo vroeg mogelijk stadium 
te weten of iemand deze aandoening heeft. Het bevolkingsonderzoek is op kleine 
schaal gestart in 1994. In 2005 is een landelijk programma gestart om de naar 
schatting 40.000 mensen met FH in Nederland door middel van DNA-diagnostiek op te 
sporen. Het bevolkingsonderzoek richtte zich op familieleden van een 
gediagnosticeerde FH patiënt (de zogenaamde indexpatiënt). Mensen met FH hebben 
50% kans om het afwijkende gen door te geven aan hun kind(eren). 
Nadat een nieuwe patiënt met FH geïdentificeerd werd, werden - na toestemming van 
deze patiënt - de familieleden benaderd om te kunnen vaststellen of zij eveneens FH 
hebben. Hierbij werd ook weer gebruik gemaakt van DNA-diagnostiek. Door de 
vroegtijdige behandeling van FH patiënten kan de levensverwachting aanzienlijk 
worden verlengd. Behandeling met medicijnen en een gezonde leefstijl kunnen hart- 
en vaatziekten voorkomen. 
 
Per 31 december 2013 is de overheidsfinanciering van dit bevolkingsonderzoek 
gestopt. Vanaf 1 januari 2014 coördineert Stichting LEEFH (Stichting Landelijk 
Expertisecentrum Erfelijkheidsonderzoek Familiare Hart- en vaatziekten) de opsporing 
van FH en (preventieve) behandeling, binnen de reguliere zorg. Mensen kunnen zich 
daarmee ook in de toekomst (op indicatie) op FH laten onderzoeken. Het FH-
erfelijkheidsonderzoek valt onder de basisverzekering en wordt volledig vergoed. 
 
In dit hoofdstuk wordt achtereenvolgens ingegaan op de bij het uitvoeringsproces 
betrokken organisaties en hun taken daarbinnen. Vervolgens behandelen we de 
uitvoeringsdoelen, de resultaten en effecten van het gevoerde beleid binnen deze 
screening, geven we een toelichting op de internationale context en sluiten af met een 
korte samenvatting en conclusie voor deze screening.  
50
6.1 Betrokken organisaties en taakverdeling 
• Op landelijk niveau werd de screening georganiseerd namens het ministerie van 
VWS door het RIVM-Centrum voor Bevolkingsonderzoek.  
• De landelijke uitvoering van het bevolkingsonderzoek werd verzorgd door de 
Stichting opsporing erfelijke hypercholesterolemie (StOEH). 
• De DNA diagnostiek werd verzorgd door de Sectie Moleculaire Diagnostiek van het 
laboratorium Experimentele Vasculaire Geneeskunde (MEVG) van het Academisch 
Medisch Centrum in Amsterdam. 
6.2 Uitvoeringsdoelen 
De centrale doelstelling van de bevolkingsonderzoeken is het in een vroeg stadium 
opsporen van ziekten waardoor de ziektelast voor individuen en sterfte aan ziekten 
zoveel mogelijk kan worden voorkomen. 
Naast deze doelstelling ten aanzien van de gezondheid en de gezondheidsbevordering 
is het belangrijk dat burgers in alle vrijheid een goed geïnformeerde keuze kunnen 
maken of zij willen deelnemen aan een screening.  
                                                 
50
 Voor deze paragraaf is gebruik gemaakt van de Factsheet Bevolkingsonderzoek Familiaire 
Hypercholesterolemie (concept), RIVM, augustus 2014. 
 59 
C10949
