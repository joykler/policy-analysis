Op dit moment gaat het met roken en alcoholgebruik beter. De Verkenning 
Jeugdgezondheid 2014 geeft aan dat beiden zijn gedaald (cijfers 2012). 
 
192
De Verkenning Jeugdgezondheid 2014 is het eerste onderzoek dat specifiek geënt is 
op de jeugdgezondheidszorg en vooral aan het bereik en de effectiviteit. 
De belangrijkste conclusies vanuit dit onderzoek zijn: 
• De JGZ heeft een zeer hoog bereik 
In 2009 bezocht 93% van de kinderen van nul tot vier jaar de JGZ. Na het vierde 
levensjaar wordt 90% van de kinderen gezien door een jeugdarts, meestal op 
school. Het bereik van de landelijk georganiseerde onderdelen van het 
basistakenpakket, vaccinaties, de hielprik en neonatale gehoorscreening, wordt 
jaarlijks gemonitord en ligt boven de 90%. 
  
• Belangrijke JGZ-activiteiten leiden tot gezondheidswinst, maar dit is niet van alle 
activiteiten bekend 
De vaccinatiegraad van kinderen ligt in 2013 boven de 92%. Sinds 2006 is deze 
bijna onveranderd. De vaccinaties die de JGZ geeft binnen het RVP leiden tot veel 
gezondheidswinst: geschat wordt dat dit jaarlijks 6.000 ziektegevallen en 50 
sterfgevallen voorkomt. Ook de hielprikscreening leidt tot veel gezondheidswinst: 
naar schatting worden door de hielprikscreening jaarlijks gemiddeld bij 177 
kinderen ziekten tijdig onderkend, die daardoor niet overlijden of gehandicapt 
raken. Ook van screening op aangeboren hartafwijkingen, testisindaling en 
neonatale gehoorscreening en voorlichting over (borst)voeding, vitamine D en K, 
preventie van cariës en preventie van wiegendood is vastgesteld dat deze tot 
gezondheidswinst leiden. In hoeverre andere JGZ-activiteiten tot gezondheidswinst 
op de lange termijn leiden, is niet bekend. Een maatschappelijke kosten-
193
batenanalyse schat dat elke geïnvesteerde euro in de JGZ elf euro oplevert . Er is 
echter geen goed inzicht in de kosteneffectiviteit op de lange termijn. 
 
• Ruim een op de vijf kinderen wordt vanuit JGZ doorverwezen 
Ruim een op de vijf kinderen werd in 2005 naar aanleiding van een bezoek aan het 
consultatiebureau doorverwezen voor verder onderzoek, advies of behandeling. 
Evaluatie van de zorg na doorverwijzing door de JGZ en terugrapportage naar de 
JGZ lijkt vaak niet te gebeuren. 
 
Mening van deskundigen 
Een enkele deskundige is van mening dat VWS geen beleid voert dat uitgaat van 
doelen die vertaald worden naar meetbare, in de praktijk uitvoerbare maatregelen, die 
worden uitgevoerd, waarna de resultaten worden gemeten en wordt bepaald in 
hoeverre het uitgevoerde beleid het gewenste effect heeft gehad. VWS zou een helder 
beleidskader moeten schetsen wat goed aangeeft wat men wil bereiken. Meetbare 
doelen zijn belangrijk, ook wanneer er bezuinigd dient te worden. In dat geval kan 
beter onderbouwd worden bij welke elementen van de JGZ de doelen worden bereikt 
en waar niet. Hiermee krijgt VWS de argumenten in handen om gericht te bezuinigen 
of extra geld beschikbaar te stellen. Dat is beter dan over de kaasschaaf hanteren. 
 
Internationaal 
Deskundigen zijn van mening dat de JGZ in Nederland internationaal gezien ‘top of the 
bill’ is. Er wordt ook gebruik gemaakt van goede voorbeelden uit andere landen. 
Bijvoorbeeld Triple P, een programma voor opvoeden komt uit Australië en het 
                                                 
192
 Gezond opgroeien, Verkenning jeugdgezondheid. RIVM, NCJ, 2014. 
193
 Kosteneffectiviteit van de jeugdgezondheidszorg. Verdonck Klooster & Associates, Paul Dam, maart 2012. In 
opdracht van ActiZ. 
150  
C10949
