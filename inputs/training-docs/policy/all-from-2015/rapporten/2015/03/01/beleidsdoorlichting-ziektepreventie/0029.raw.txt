Voor zowel grootschalig bevolkingsonderzoek als voor andere screeningen geldt: een 
screening is verantwoord als de voordelen voor de deelnemers opwegen tegen de 
nadelen. 
1.5 Wettelijke verankering en programmering 
De landelijke overheid heeft vanuit de Grondwet de taak (artikel 22) om maatregelen 
te treffen ter bevordering van de volksgezondheid. De minister van VWS is 
verantwoordelijk voor het formuleren van beleidsdoelen en het inzetten van 
instrumenten en actoren om deze bevordering te bereiken. De Wet publieke 
gezondheid (Wpg) en de Wet op het bevolkingsonderzoek (WBO) vormen een 
belangrijk wettelijk kader om de gezondheid van de bevolking te beschermen of te 
11
bevorderen . 
 
Publieke gezondheidszorg is op grond van de Wpg een gezamenlijke 
verantwoordelijkheid van de lokale en de landelijke overheid. De Wpg omschrijft 
publieke gezondheidszorg als “gezondheidsbeschermende en 
gezondheidsbevorderende maatregelen voor de bevolking of specifieke groepen 
daaruit, waaronder het voorkomen en het vroegtijdig opsporen van (behandelbare) 
ziekten”. De landelijke overheid vult de verantwoordelijkheid onder meer in door 
middel van preventieprogramma’s (waaronder de bevolkingsonderzoeken naar 
kanker). 
 
In de volgende hoofdstukken wordt nader ingegaan op de bevolkingsonderzoeken naar 
kanker, familiaire hypercholesterolemie en de neonatale hielprikscreening. Afgesloten 
wordt met een hoofdstuk over de ingezette financiële middelen voor de genoemde 
bevolkingsonderzoeken. 
  
                                                 
11
 Beleidskader Bevolkingsonderzoeken naar Kanker, RIVM, 2014. 
 29 
C10949
