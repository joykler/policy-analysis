In internationaal overleg (bijvoorbeeld over klimaatverandering) opereren de ACS-landen 
vrijwel uitsluitend via andere verbanden, zoals de G77, LDCs (minst ontwikkelde landen), 
SIDS (kleine eilandontwikkelingslanden) en regionale groeperingen. Daar waar de ACS 
en EU erin slagen om gezamenlijk positie te bepalen hebben ze met 107 leden een 
numerieke meerderheid in de VN en de WTO. Er zijn enkele positieve voorbeelden te 
geven van politieke samenwerking tussen de ACS en de EU op dit niveau. De Joint ACP–
29
EU Declaration on Rio+20 en de Joint ACP–EU Declaration on the Development Agenda 
30
zijn voorbeelden van gezamenlijk optreden op het terrein van duurzame ontwikkeling. 
Een ander voorbeeld is de gezamenlijke opstelling inzake het verduurzamen van 
de handel in tropisch hout. Dit was eerst toebehouden aan de ACS en werd later 
omgebouwd en geograﬁsch uitgebreid tot het EU–FAO–FLEGT-programma. Daarnaast 
verleende de ACS uiteindelijk ook cruciale steun om de EU tot de status van ‘super-
observer’ te verheffen in de VN, nadat het Verdrag van Lissabon aanleiding had gegeven 
tot de wens om de vertegenwoordiging van de EU in multilaterale fora uit te breiden.
IV.2 Ontwikkelingssamenwerking
Zoals omschreven in Artikel 19 van het Verdrag van Cotonou heeft de samenwerking 
tussen de ACS en de EU tot doel om armoede te bestrijden en uit te bannen, en om 
duurzame ontwikkeling en de geleidelijke integratie van ACS-landen in de wereldeconomie 
te bevorderen. De mogelijkheden hiertoe verschillen per land, al naar gelang de 
speciﬁeke omstandigheden. Ieder ACS-land stelt dan ook een beleidsplan op dat ingaat 
31
op zaken als economische groei, werkgelegenheid en institutionele hervormingen.
Het Verdrag van Cotonou voorziet in de bijdrage van maatschappelijke organisaties aan 
32
de voorbereiding van landenbeleidsplannen en hulpprogramma’s in partnerlanden. 
Al bij het opstellen van het Verdrag zelf waren indertijd maatschappelijke organisaties 
uit de EU en ACS-landen betrokken, met name tijdens diverse consultatierondes over 
het opstellen van een groenboek van de Europese Commissie. Mede op basis van 
artikel 7, dat capaciteitsopbouw voor de civiele samenleving voorstaat, is een handboek 
voor NGOs opgesteld en in 2006 een Civil Society Forum georganiseerd met brede 
33
deelname uit de verschillende regio’s van de ACS. Gebaseerd op de ervaringen met 
het Verdrag van Cotonou heeft de Europese Commissie zich ingespannen om in andere 
hulpinstrumenten de rol van maatschappelijke organisaties ook te bevorderen.
29 Zie: <http://www.acp.int/content/acp-eu-joint-declaration-rio20-declaration-conjointe-sur-rio20>, 
geraadpleegd op 15 januari 2015.
30 Zie: <http://ec.europa.eu/commission_2010-2014/piebalgs/headlines/news/2014/06/20140620_
en.htm>, geraadpleegd op 15 januari 2015. Een poging om met de AU tot een gezamenlijke verklaring 
over de post-2015 agenda te komen mislukte eerder.
31 Verdrag van Cotonou, artikel 19(3).
32 Zo bepaalt artikel 4 van het Verdrag onder andere dat NGOs worden ingelicht en betrokken bij overleg 
over samenwerkingsbeleid, -strategieën en prioriteiten, met name op terreinen die hen aangaan of hen 
rechtstreeks betreffen en over politieke dialoog.
33 Alhaji Muhammad Mumuni, The ACP-EU Partnership in a Changing Global Order, presentation to the AIV in 
The Hague, The Netherlands, 26 September 2014, p. 10.
21
