De aanvragen voor subsidieverlening worden door het CIb beoordeeld op basis van het 
85
Subsidiekader RIVM-CIb . Deze nota is een bundeling van de geldende beleidskaders, 
waaronder de Landelijke Nota Gezondheidsbeleid ‘Gezondheid Dichtbij’ van het 
ministerie van VWS, het Nationaal soa/hiv-plan 2012-2016, het Strategisch 
Beleidsplan 2011-2015 van het RIVM-CIb en de Kaderregeling VWS-subsidies. 
 
Momenteel verstrekt het CIb subsidie aan Soa Aids Nederland, RutgersWPF, Hiv 
Vereniging Nederland, Stichting Hiv Monitoring, Stichting Werkgroep Infectiepreventie 
(WIP), Stichting Werkgroep Antibioticabeleid (SWAB) en KNCV Tuberculosefonds.  
Deze organisaties ontvangen al langere tijd jaarlijks subsidie. Het betreft zogeheten 
instellingssubsidies. Dit zijn subsidies voor dezelfde of in hoofdzaak dezelfde 
voortdurende, structurele activiteiten van een instelling. Een belangrijk aspect van 
deze subsidies is dat ze mede leiden tot het instandhouden van de betreffende 
kenniscentra. Het subsidieprogramma van het CIb is open van karakter. Dit betekent 
dat ook andere organisaties een aanvraag tot subsidieverlening kunnen indienen. Dit 
kan zowel een instellings- als een projectsubsidie zijn.  
 
In 2013 zijn verschillende subsidies beëindigd, namelijk subsidies aan de 
Schorerstichting (i.v.m. faillissement), aan het Nationaal Hepatitis Centrum (omdat 
Hepatitis geen prioritair aandachtspunt is in het subsidiekader) en het Academisch 
Ziekenhuis Maastricht (omdat de surveillance antibioticaresistentie een taak is 
geworden van het CIb). De financiering van de surveillance van prionziekten in 
Nederland (Erasmus MC) en de obducties bij verdenking op prionziekte (UMC Utrecht), 
86
vindt sindsdien via een overeenkomst plaats. 
 
Subsidieregeling Publieke Gezondheid 
De financiering van de Aanvullende Seksuele Gezondheidszorg vindt plaats op basis 
van de subsidieregeling Publieke Gezondheid. Op deze regeling gaan we in een apart 
hoofdstuk nader in. 
 
Dutch Wildlife Health Center (DWHC) 
De missie van het Dutch Wildlife Health Centre is het vermeerderen van de kennis 
over de gezondheid van wilde dieren en het bevorderen van een goed gebruik van 
deze kennis bij het beleid aangaande de volksgezondheid en de gezondheid van 
gedomesticeerde en in het wild levende dieren.  
 
Het DWHC voert de volgende taken uit: 
• Pathologisch onderzoek: Als er zich buitengewone sterfte voordoet onder in het 
wild levende dieren, verricht het DWHC gedegen pathologisch onderzoek op één of 
meer van de aangetroffen kadavers om mogelijke doodsoorzaken vast te stellen. 
Zo nodig wordt specialistisch vervolgonderzoek (zogenaamd incidentenonderzoek) 
uitgezet in het partnernetwerk.  
• Monitor- en surveillanceprogramma's: Het DWHC adviseert over het opzetten en 
coördineren van programma's om omvang en verloop van ziekten en infecties bij 
in het wild levende dieren te onderzoeken en volgen. 
• Onderzoeksprojecten: Het DWHC voert, in samenwerking met partners, 
onderzoeksprojecten uit die uit de voorgaande taken voortvloeien 
(vervolgonderzoek) en/of daar een meerwaarde aan geven. 
                                                 
85
 Subsidiekader RIVM-CIb 2015. CIb, Bilthoven, 2014. 
86
 Jaarbeeld 2011 RIVM Centrum Infectieziektebestrijding, Jaarbeeld 2012 Centrum Infectieziektebestrijding, 
Jaarbeeld 2013 RIVM Centrum Infectieziektebestrijding. 
 95 
C10949
