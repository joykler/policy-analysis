ook meer dan vroeger kritische geluiden over het nut van vaccinatie en het gevaar 
van bijwerkingen. Goede voorlichting is daarom essentieel. Sinds 2003 heeft het RIVM 
veel nieuwe activiteiten ondernomen om de voorlichting te versterken. Voor het 
algemeen publiek is er onder andere een website met achtergrondinformatie en 
filmpjes over het programma www.rivm.nl/rijksvaccinatieprogramma. Ouders 
ontvangen na de geboorte van het kind een oproepset met uitnodigingsbrief en 
informatiebrochure. Verder is er een reeks folders over de verschillende vaccinaties 
beschikbaar in meerdere talen. Het RIVM monitort daarnaast dagelijks de 
berichtgeving over vaccinaties in de (sociale) media en plaatst daar zo nodig een 
reactie of verwijst naar de RVP-website voor juiste informatie. Interactieve 
communicatie wordt steeds belangrijker. Via sociale media als Facebook en Twitter 
131
onderhoudt het RIVM ook direct contact met betrokkenen. 
 
De introductie van de HPV-vaccinatie is, aldus diverse geïnterviewde deskundigen, een 
belangrijke aanleiding geweest voor het RIVM om de informatievoorziening over de 
vaccinaties aan te passen. De relatief lage opkomst voor deze vaccinatie en de 
discussie die erover ontstond, maakte duidelijk dat een andere wijze van 
communiceren nodig is. De deskundigen zien dat het RIVM in de afgelopen jaren heeft 
geïnvesteerd in meer aandacht voor communicatie via social media en in het 
achterhalen van motieven om niet te vaccineren, en daarin vooruitgang heeft geboekt. 
Ze zien dit echter ook als een lastige uitdaging voor het RIVM. 
 
f. Kwaliteit onderbouwing doelmatigheid 
132
De beoordelingscriteria die in 2007 door de Gezondheidsraad zijn geformuleerd om 
vast te stellen of vaccinaties moeten worden opgenomen in het RVP, hebben 
betrekking op: 
• De ernst en omvang van de ziektelast 
• De effectiviteit van de vaccinatie 
• De aanvaardbaarheid van de vaccinatie 
• De doelmatigheid van de vaccinatie  
• De prioritering van de vaccinatie 
 
Met doelmatigheid wordt bedoeld dat de verhouding tussen kosten en 
gezondheidswinst gunstig is in vergelijking met die van andere mogelijkheden om de 
ziektelast te reduceren. Door gebruik te maken van kosteneffectiviteitsanalyses kan, 
idealiter, beoordeeld worden hoe het geld het beste besteed kan worden. Voor 
onderzoek naar vaccinaties zijn de effecten op gezondheid gecorrigeerd voor de 
kwaliteit.  
 
In 2007 heeft de Gezondheidsraad de bestaande en een aantal mogelijke nieuwe 
vaccinaties voor het RVP beoordeeld op basis van deze criteria. Voor de meeste 
vaccinaties in het RVP is bij introductie in het verleden geen analyse van de 
kosteneffectiviteitsverhouding uitgevoerd. Aangezien de vaccinaties in hoge mate 
effectief zijn en de kosten van vaccinatie betrekkelijk gering zijn, oordeelt de 
Gezondheidsraad dat aannemelijk is dat de kosteneffectiviteitsverhouding gunstig is. 
De Gezondheidsraad beschrijft in haar rapport bovendien de knelpunten die een rol 
spelen bij het vaststellen van de kosteneffectiviteit van vaccinaties, waaronder het 
betrekken van indirecte effecten in de modellen en het ontbreken van de daarvoor 
benodigde gedetailleerde gegevens over bijvoorbeeld de duur van besmettelijkheid en 
het belang van verschillende transmissieroutes. Tevens zijn modellen gebaseerd op 
                                                 
131
 Stand van zaken Rijksvaccinatieprogramma (RVP). Kamerstuk 22894, nr. 310, 16 april 2012. 
132
 Gezondheidsraad. De toekomst van het Rijksvaccinatieprogramma: naar een programma voor alle leeftijden. 
Den Haag, 2007. 
 115 
C10949
