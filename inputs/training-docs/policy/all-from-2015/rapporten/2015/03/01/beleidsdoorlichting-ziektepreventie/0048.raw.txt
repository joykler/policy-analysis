Bereik en gezondheidsuitkomsten 
 
Bereik 
Per jaar worden ruim 750.000 vrouwen opgeroepen. Daarvan neemt ca. 65% (binnen 
1 jaar en 3 maanden) deel aan het bevolkingsonderzoek. Ongeveer 5% wacht en 
29
neemt later deel . In stedelijk gebied is de opkomst lager in vergelijking tot landelijk 
gebied. De opkomst onder allochtone vrouwen, vooral Turkse en Marokkaanse 
vrouwen, is ook lager. Naast het bevolkingsonderzoek zijn er vrouwen die op eigen 
verzoek of naar aanleiding van klachten een uitstrijkje laten maken. Dit maakt dat  
het bereik groter is dan de 65% uit het bevolkingsonderzoek. Ongeveer 77% van de 
vrouwen heeft de afgelopen 5 jaar minstens één uitstrijkje laten maken in het kader 
van het bevolkingsonderzoek of naar aanleiding van klachten. 
 
In 2011 heeft ongeveer twee derde (64,2%) van de uitgenodigde vrouwen 
deelgenomen aan het bevolkingsonderzoek naar baarmoederhalskanker (LEBA, 
30
2012 ). De beschermingsgraad in 2011 bedroeg 77,9%. De beschermingsgraad of het 
vijfjaarsbereik is het percentage vrouwen at risk (dat wil zeggen vrouwen bij wie de 
baarmoeder niet is verwijderd) en in de leeftijd van 30 tot 60 jaar dat in de vijf jaar 
voorafgaand aan het meetmoment binnen of buiten het bevolkingsonderzoek een 
uitstrijkje heeft laten maken. 
31
De deelname aan de screening is in 2012 licht gedaald . Het aantal licht afwijkende 
uitstrijkjes blijft stijgen, het aantal verwijsadviezen neemt niet verder toe. Deze 
cijfers wijken niet af in 2013. Ook in dat jaar lag het deelnamepercentage op bijna 
65%. 
 
Resultaten 
In 2013 vertoonde bijna 94% van bevolkingsonderzoekuitstrijkjes geen afwijkingen 
(2011 94,2%). Ongeveer 3,5% (2011 4%) van de uitstrijkjes bevatte afwijkingen op 
grond waarvan een advies voor een herhalingsuitstrijkje, danwel een verwijzing naar 
de gynaecoloog plaats zou moeten vinden (LEBA, 2012 - 2014). 
 
In 2010 zijn bij 3.056 vrouwen die deelnemen aan het bevolkingsonderzoek minimale 
32
tot ernstige afwijkingen vastgesteld . Bij 3,8% van de vrouwen werden kwaadaardige 
afwijkingen gevonden. 
 
In 2009 is bij 2.860 onderzochte vrouwen een voorstadium van kanker vastgesteld. 
Bij 4,3% van de vrouwen is een kwaadaardige afwijking gevonden. Volgens de 
modelaannames van ErasmusMC worden er door het bevolkingsonderzoek naar 
baarmoederhalskanker ongeveer 280 sterfgevallen per jaar voorkomen. Nieuwe 
wetenschappelijke ontwikkelingen maken verbeteringen mogelijk met een aangepaste 
opzet van het bevolkingsonderzoek naar baarmoederhalskanker. Volgens de 
Gezondheidsraad kunnen jaarlijks 75 gevallen van baarmoederhalskanker extra 
worden voorkomen en kan de sterfte aan deze ziekte verder omlaag. De raad 
adviseerde dan ook over te stappen op een ander type test, de opkomst te verhogen 
33
en de follow-up te verbeteren . Het aantal te voorkomen sterftegevallen kan naar 
schatting oplopen tot ten minste 330 per jaar. 
 
                                                 
29
 Factsheet Bevolkingsonderzoek Baarmoederhalskanker, RIVM, 2014. 
30
 De jaarlijkse Landelijke Monitoring van het Bevolkingsonderzoek naar Baarmoederhalskanker wordt verricht 
door het Erasmus MC (afdeling Maatschappelijke Gezondheidszorg). De monitoring wordt verricht met gegevens 
die afkomstig zijn uit het Pathologisch anatomisch landelijk geautomatiseerd archief (PALGA). 
31
 Landelijk Evaluatieteam voor het Bevolkingsonderzoek Baarmoederhalskanker (LEBA), Erasmus MC, 2013. 
32
 Jaarlijkse monitor iMGZ i.o.v. RIVM: kritische kengetallen over 2011/2012. 
33
 Gezondheidsraad. Screening op baarmoederhalskanker. Den Haag: Gezondheidsraad, 2011; publicatienr. 
2011/07. 
48  
C10949
