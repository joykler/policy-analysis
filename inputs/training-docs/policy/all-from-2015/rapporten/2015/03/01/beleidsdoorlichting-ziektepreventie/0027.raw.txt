1 Beleidsvorming Bevolkingsonderzoeken 
1.1 Inleiding 
Een bevolkingsonderzoek is een medisch onderzoek bij mensen zonder 
gezondheidsklachten die de aanleiding voor dit onderzoek vormen. Het onderzoek is 
gericht op het vinden van ziekte, een erfelijke aanleg voor ziekte, of risicofactoren die 
de kans op ziekte vergroten. 
 
Het primaire doel van bevolkingsonderzoek is het realiseren van gezondheidswinst op 
7
groepsniveau. In de landelijke nota gezondheidsbeleid ‘Gezondheid dichtbij’ wordt 
aangegeven dat het in veel gevallen winst kan opleveren als een gezondheidsrisico of 
(beginnende) ziekte snel wordt ontdekt en aangepakt.  
 
De overheid biedt landelijke bevolkingsonderzoeken aan als daarmee tegen redelijke 
kosten gezondheidswinst op groepsniveau bereikt kan worden. Andere criteria zijn de 
wetenschappelijke onderbouwing (evidence-based) en de balans tussen nut en risico. 
Voor darmkanker bijvoorbeeld is in verschillende Nederlandse proef-
bevolkingsonderzoeken bewezen dat screening gezondheidswinst kan opleveren. Voor 
de minister van VWS was dit aanleiding om in 2010 te besluiten, in reactie op het 
Gezondheidsraadsadvies om een bevolkingsonderzoek gefaseerd in te voeren. 
1.2 Afbakening beleidsterrein 
In het onderdeel Bevolkingsonderzoeken van de beleidsdoorlichting ziektepreventie worden 
de volgende bevolkingsonderzoeken meegenomen: 
• Bevolkingsonderzoek Borstkanker 
• Bevolkingsonderzoek Baarmoederhalskanker 
• Bevolkingsonderzoek Darmkanker 
• Bevolkingsonderzoek Familiaire Hypercholesterolemie 
• Neonatale Hielprikscreening 
 
Het gaat hier om onderzoeken die worden gefinancierd vanuit de Subsidieregeling 
publieke gezondheid (Spg). Het Centrum voor Bevolkingsonderzoek van het RIVM 
(CvB) stuurt de onderzoeken aan in opdracht van het ministerie van VWS. In het 
Nationaal Programma Bevolkingsonderzoek (NPB) zijn 9 landelijke 
screeningsprogramma’s opgenomen. Deze worden niet allemaal meegenomen in de 
beleidsdoorlichting, omdat het criterium hiervoor is dat ze gefinancierd moeten 
worden vanuit artikel 1 van de begroting van VWS. De hielprik is hierop een 
uitzondering (financiering vanuit de AWBZ, vanaf 2015 door VWS) en wordt wel 
meegenomen in de beleidsdoorlichting.  
1.3 Aanleiding voor het beleid 
De aanleiding voor het gevoerde beleid ten aanzien van bevolkingsonderzoeken, is 
gelegen in de algemene beleidsdoelstelling op het terrein van de volksgezondheid: een 
goede volksgezondheid, waarbij mensen zo min mogelijk bloot staan aan bedreigingen 
van hun gezondheid en waarbij mensen gezond leven. Uiteraard is het kostenaspect 
hier ook van belang. 
 
De toegenomen kennis en mogelijkheden van de medische wetenschap hebben ertoe 
geleid dat ziekten beter en in een vroeger stadium zijn op te sporen. Nieuwe 
                                                 
7
 Gezondheid dichtbij, Landelijke nota gezondheidsbeleid, ministerie van VWS, mei 2011. 
 27 
C10949
