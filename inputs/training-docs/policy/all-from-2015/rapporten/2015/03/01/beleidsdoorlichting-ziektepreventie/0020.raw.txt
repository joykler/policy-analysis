5. Waarom verwacht men dat de doelstellingen daadwerkelijk bijdragen aan de 
oplossing van het beleidsprobleem? 
6. Wat is de aard en samenhang van de ingezette instrumenten?  
7. Met welke uitgaven gaat het beleid gepaard, inclusief kosten op andere terreinen 
of voor andere partijen?  
8. Wat is de onderbouwing van de uitgaven?  
9. Welke effecten heeft het beleid gehad? Zijn er positieve en/of negatieve 
neveneffecten?  
10. Welke evaluaties (met bronvermelding) zijn uitgevoerd, op welke manier is het 
beleid geëvalueerd en om welke redenen?  
11. Welke beleidsonderdelen zijn (nog) niet geëvalueerd? Inclusief uitleg over de 
(on)mogelijkheid om de doeltreffendheid en doelmatigheid van het beleid in de 
toekomst te evalueren.  
12. In hoeverre maakt het beschikbare onderzoeksmateriaal uitspraken over de 
doeltreffendheid en doelmatigheid van het beleidsterrein mogelijk?  
13. Hoe doeltreffend is het beleid geweest?  
14. Hoe doelmatig is het beleid geweest?  
15. Wat zijn de mogelijkheden om te komen tot een besparing van 20% en wat zijn 
maatschappelijke gevolgen daarvan? 
1.2 Het beleidsterrein ziektepreventie 
Hieronder geven wij een algemene introductie van het beleidsterrein ziektepreventie 
en worden de hoofdlijnen van het ziektepreventiebeleid kort geschetst.  
Wettelijk kader 
De rijksoverheid heeft vanuit de Grondwet de taak om de volksgezondheid te 
bevorderen. Artikel 22.1 van de Grondwet luidt: De overheid treft maatregelen ter 
bevordering van de volksgezondheid. De minister van Volksgezondheid, Welzijn en 
Sport (VWS) is de eerstverantwoordelijke waar het gaat om het bevorderen van de 
volksgezondheid. De algemene beleidsdoelstelling van VWS is dan ook: ‘Een goede 
volksgezondheid, waarbij mensen zo min mogelijk bloot staan aan bedreigingen van 
hun gezondheid én zij gezond leven.’ De algemene beleidsdoelstelling valt uiteen in de 
onderdelen: 
• Gezondheidsbescherming 
• Ziektepreventie 
• Gezondheidsbevordering 
• Ethiek 
 
Ziektepreventie is het voorkomen van ziekten en het beschermen en bevorderen van 
de gezondheid van burgers. Ook heeft preventie tot doel ziekten en complicaties van 
ziekten te voorkomen of in een zo vroeg mogelijk stadium op te sporen.  
 
Ziektepreventie is één van de beleidsonderwerpen van de directie Publieke 
Gezondheid (PG) van het ministerie van VWS, die deel uitmaakt van het Directoraat-
Generaal Volksgezondheid. Onder ziektepreventie vallen conform artikel 1 van de 
begroting van het ministerie van VWS drie beleidsterreinen: 
1. Bevolkingsonderzoeken  
2. Infectieziektebestrijding  
3. Jeugdgezondheidszorg  
 
  
20  
C10949
