4.3 Betrokken partijen en rolverdeling 
Taken overheid 
Om mensen in staat te stellen op een vrijwillige, veilige, prettige manier vorm te 
geven aan seksuele relaties heeft de overheid drie taken: 
• Informeren en bevorderen seksuele en relationele vorming 
• Stimuleren van goede hulpverlening 
• Bestraffen en beschermen  
 
De beleidsdoorlichting heeft betrekking op de eerste twee aspecten. Bestraffen en 
beschermen behoort tot het beleidsterrein Veiligheid en Justitie. Op landelijk niveau 
ondersteunt het ministerie van VWS andere partijen (zoals ouders, scholen, 
gemeenten) bij hun verantwoordelijkheid voor seksuele vorming van jongeren. Een 
belangrijk instrument hiervoor is het verlenen van subsidie aan instellingen die zich 
inzetten voor het bevorderen van seksuele gezondheid en voor acceptatie van 
seksuele diversiteit en hiv-geïnfecteerden. Deze organisaties zorgen onder andere 
voor onderzoek, deskundigheidsbevordering en kennisoverdracht. Deze subsidies 
worden verstrekt via het CIb (zie hoofdstuk kennisinfrastructuur en landelijke regie). 
 
Bij het stimuleren van goede hulpverlening zijn laagdrempelige, betaalbare en voor 
iedereen beschikbare voorzieningen en zorg van belang. De eerstverantwoordelijken 
voor goede hulpverlening en zorg zijn de eerste- en tweedelijnszorg. Voor vragen of 
problemen op het gebied van seksuele gezondheid kunnen mensen in eerste instantie 
bij de huisarts terecht. Daarnaast is de Aanvullende Seksuele Gezondheidszorg (ASG) 
beschikbaar als laagdrempelige en anonieme voorziening voor soa-bestrijding en 
seksualiteitshulpverlening. Deze regeling is aanvullend aan de huisarts en wordt 
154
vanuit de VWS-begroting gefinancierd. De regeling was aanvankelijk gericht op 
iedereen die anoniem getest wilde worden. Sinds 2012 is gekozen voor een focus op 
 155
groepen met een verhoogd risico op soa. 
 
Betrokken partijen en aansturing 
• De organisatie van de ASG is in handen van acht coördinerende GGD’en. Vanaf 
2006 is er bij vrijwel elke GGD in een regio een centrum seksuele gezondheid 
gevestigd die gezamenlijk een landelijk dekkend netwerk vormen. In enkele 
gevallen vindt de uitvoering van de zorg plaats in samenwerking met lokale 
156
partners, zoals ziekenhuizen en/of abortushulpverlening. 
• De uitvoerende partijen krijgen ondersteuning op het vlak van kwaliteit en 
deskundigheidsbevordering door landelijke instituten. Soa Aids Nederland en 
RutgersWPG voeren tevens de redactie van de website sense.info. 
• Het CIb is de landelijke coördinerende organisatie en verstrekt in opdracht van het 
ministerie van VWS de subsidies voor de uitvoering aan de coördinerende GGD’en 
op grond van de subsidieregeling Publieke Gezondheid (PG). Dit is een 
instellingssubsidie, waarbij een plafond is vastgesteld voor de subsidie per 
157
instelling. 
• Daarnaast verstrekt het CIb in opdracht van het ministerie van VWS subsidie aan 
de landelijke organisaties die de uitvoering ondersteunen (Soa Aids Nederland, 
RutgersWPF). Dit valt onder de kaderregeling VWS-subsidies. Deze partijen leggen 
verantwoording af aan het CIb over de besteding van de middelen. 
                                                 
154
 Kamerbrief Seksuele gezondheid. 27 november 2009. 
155
 Kamerbrief Evaluatie en wijzigingen regeling aanvullende seksuele gezondheidszorg. 13 mei 2014. 
156
 http://www.zorgatlas.nl/thema-s/gebiedsindelingen-en-topografie/gebiedsindelingen/soa-regio-s-2009/ 
157
 Subsidieregeling Publieke Gezondheid 
 127 
C10949
