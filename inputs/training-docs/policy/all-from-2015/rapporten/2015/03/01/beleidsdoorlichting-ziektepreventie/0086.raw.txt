zoals van chemische of nucleaire aard, is de IGR toch primair gericht op het 
tegengaan van de internationale verspreiding van infectieziekten. 
Het doel van de nieuwe IGR is daarmee niet fundamenteel gewijzigd ten opzichte van 
de oude IGR. De reikwijdte van de regeling en de mate waarin er waarborgen zijn 
72
opgenomen om dit doel te behalen, zijn echter wel fundamenteel gewijzigd. 
 
Behouden lokale uitvoeringsstructuur, maar indien nodig landelijke 
uniformiteit 
De infectieziektebestrijding in Nederland is van oudsher een sterk lokale 
aangelegenheid. Deze kan goed via de bestaande lokale uitvoeringsstructuren worden 
voortgezet. Dat sluit ook goed aan bij de Gemeentewet, waarin de burgemeester is 
belast met de handhaving van de openbare orde. De IGR vormt geen reden om de 
gemeentelijke uitvoeringsverantwoordelijkheid voor de infectieziektebestrijding als 
zodanig te wijzigen. 
Een adequate bestrijding van infectieziekten die de publieke gezondheid ernstig 
kunnen bedreigen, vereist wel dat er landelijk uniform wordt opgetreden. Dat maakt 
dat het dus nodig is dat de burgemeesters in bepaalde gevallen kunnen worden 
aangestuurd door de minister van Volksgezondheid, Welzijn en Sport. Het gaat dan 
zowel om de voorbereiding op infectieziekte-uitbraken als om de bestrijding ervan.  
 
De IGR versterkt deze noodzaak. De WHO kan in de toekomst op grond van de IGR 
aanbevelingen doen voor de infectieziektebestrijding. Deze aanbevelingen kunnen 
personen of goederen, lijken en vervoermiddelen betreffen en kunnen zowel de 
voorbereiding als de daadwerkelijke bestrijding aangaan. De WHO zal tijdelijke 
aanbevelingen uitvaardigen bij infectieziektecrises met een mondiale ernstige dreiging 
van de volksgezondheid. Permanente aanbevelingen kunnen door de WHO ook in 
andere omstandigheden worden uitgevaardigd. Al deze aanbevelingen kunnen alleen 
op zinvolle wijze worden omgezet in nationale maatregelen indien daar centrale 
verantwoordelijkheid voor is. Omdat de aanbevelingen zich zullen richten over 
landelijk te nemen maatregelen, kan het niet aan individuele gemeenten worden 
overgelaten om te besluiten over het al dan niet opvolgen van deze aanbevelingen. 
 
In de Wpg is sprake van een voortzetting van de uitvoeringsverantwoordelijkheid van 
de gemeenten bij de infectieziektebestrijding. Daarnaast wordt er een taak 
toegevoegd voor de minister van Volksgezondheid, Welzijn en Sport om een 
geharmoniseerde aanpak mogelijk te maken in bepaalde nader omschreven situaties. 
Het moet dan gaan om zeer ernstige infectieziekten of om de aanbevelingen van de 
WHO. Ter uitvoering van die taak krijgt de minister de bevoegdheid om de gemeenten 
73
op te dragen om gebruik te maken van de gemeentelijke bevoegdheden. 
 
Uitbreiding meldingsverplichtingen op grond van potentiële risico’s 
Het toepassingsgebied van de meldingsverplichtingen aan de WHO wordt bepaald aan 
de hand van een beslisboom die in bijlage 2 van de IGR is omschreven. Deze 
meldingsplicht wordt niet meer beperkt tot bekende ziekten. Het is het potentiële 
risico dat de doorslag dient te geven. Het nationale meldingssysteem dient hierop te 
worden afgestemd. Dat dient onder meer tot een aanpassing van de indeling van 
infectieziekten te leiden. Naast deze aanpassing (een herziening van de groepen A, B 
en C) wordt een drietal nieuwe meldingsplichten geformuleerd, die niet aan bekende 
ziekten zijn gekoppeld. Verder zijn de meldingsplichten uit de Quarantainewet 
geactualiseerd. 
                                                 
72
 Wet publieke gezondheid. 
73
 Wet publieke gezondheid. 
86  
C10949
