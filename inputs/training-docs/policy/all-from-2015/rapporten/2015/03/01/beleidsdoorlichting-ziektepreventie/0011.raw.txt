In deze beleidsdoorlichting wordt vooral aandacht geschonken aan de eerste 
doelstelling van de JGZ omdat deze begrepen is in het onderdeel ziektepreventie van 
artikel 1 van de begroting van VWS. Daarnaast is ook gekeken naar de ondersteuning van 
JGZ-organisaties via een subsidie aan het Nederlands Centrum Jeugdgezondheid (NCJ). 
 
Actoren 
 
Binnen de publieke gezondheidszorg hebben de rijksoverheid en gemeenten eigen 
taken. Vooral op het terrein van de jeugdgezondheidszorg speelt de gemeente een 
belangrijke rol. Daarnaast vullen zij elkaar aan, bijvoorbeeld op het gebied van de 
infectieziektebestrijding. Betrokken actoren per beleidsterrein zijn: 
 
Bevolkingsonderzoeken 
• De minister van VWS is politiek verantwoordelijk voor de bevolkingsonderzoeken 
en stelt de wettelijke- en beleidsmatige kaders vast. De uitvoering hiervan is in 
handen van de directie Publieke Gezondheid van het ministerie van VWS. Het 
ministerie van VWS stelt de financiering voor de uitvoering beschikbaar, 
grotendeels in de vorm van de Subsidieregeling publieke gezondheid. Het 
ministerie mandateert het RIVM-CvB om deze subsidieregeling uit te voeren. 
• Het Centrum voor Bevolkingsonderzoek (CvB), onderdeel van het RIVM, adviseert 
VWS over inrichting en uitvoeringsconsequenties (uitvoeringstoetsen) bij het 
voorbereiden en opzetten van nieuwe bevolkingsonderzoeken en het aanpassen 
(innoveren) van bestaande bevolkingsonderzoeken. Het CvB adviseert over de 
inrichting en uitvoeringsaspecten. De uiteindelijke besluitvorming ligt bij VWS.  
• Het CvB heeft voor de verschillende bevolkingsonderzoeken Programma-
commissies opgericht die bestaan uit gezaghebbende deskundigen. De 
Programmacommissies adviseren het CvB met betrekking tot de landelijke 
coördinatie van de programma’s. 
• De Gezondheidsraad heeft vooral een beleidsvoorbereidende en wetenschappelijke 
adviesrol ten aanzien van nieuwe bevolkingsonderzoeken en ingrijpende 
wijzigingen van de bevolkingsonderzoeken naar kanker.  
 
Infectieziektebestrijding 
• De minister van VWS draagt systeemverantwoordelijkheid voor de 
infectieziektebestrijding. De minister is verder op grond van de Wpg in bepaalde 
situaties verantwoordelijk voor de aansturing van de infectieziektebestrijding.  
• De Gezondheidsraad heeft een adviserende taak. De GR inventariseert en 
beoordeelt de wetenschappelijke kennis over vaccinatie en doet op basis daarvan 
aanbevelingen voor de inhoud en de samenstelling van het RVP en het NPG. 
• Het Centrum Infectieziektebestrijding(CIb) van het RIVM heeft een centrale rol in 
de ondersteuning van de minister van VWS, de kennisinfrastructuur en de regie op 
het Rijksvaccinatieprogramma en de Aanvullende seksuele gezondheidszorg. Het 
CIb verstrekt subsidie aan organisaties die zich inzetten voor de preventie en 
bestrijding van infectieziekten en/of de bevordering van seksuele gezondheid. 
• De regie van het NPG ligt bij het Centrum voor bevolkingsonderzoek van het RIVM.  
• De bestrijding van zoönosen is mede een taak van het ministerie van EZ. 
• Het Dutch Wildlife Health Centre heeft als missie kennis over de gezondheid van 
wilde dieren te vermeerderen en een goed gebruik van deze kennis in het beleid te 
bevorderen. Het DWHC krijgt subsidie van de ministeries van VWS en EZ. 
• Regionaal zijn GGD’en de uitvoerders van de infectieziektebestrijding en zijn de 
burgemeesters op bestuursniveau verantwoordelijk.  
 11 
C10949
