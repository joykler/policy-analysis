aanzien van psychosociale hulpverlening, vroege interventies en 
leefstijlinterventies te meten.  
• Wat betreft de kwaliteit van de werkzaamheden van het innovatie- en 
kenniscentrum NCJ kunnen vanuit deze beleidsdoorlichting geen harde conclusies 
getrokken worden. De werkzaamheden van het NCJ zijn, sinds de start in 2010, 
nog niet geëvalueerd. De geïnterviewde deskundigen die zicht hebben op de JGZ, 
oordelen positief over het NCJ.  
 
Conclusie: doeltreffendheid en doelmatigheid van het beleidsterrein 
Ziektepreventie 
Met de inzet op het terrein Ziektepreventie wordt veel gezondheidswinst behaald 
tegen acceptabele kosten. De deelnamepercentages aan bevolkingsonderzoeken en 
vaccinatieprogramma’s zijn (ook internationaal gezien) doorgaans hoog. De landelijke 
kennisinfrastructuur en de landelijke regierol bij (dreigingen van) ernstige 
infectieziekten worden door deskundigen gezien als belangrijke elementen om 
adequaat te kunnen reageren op nieuwe dreigingen van infectieziekten.   
 
In de besluitvorming over beleid op het terrein van ziektepreventie worden resultaten 
uit wetenschappelijk onderzoek naar doelmatigheid en kosteneffectiviteit 
meegewogen. Voor de besluitvorming over de bevolkingsonderzoeken en 
vaccinatieprogramma’s vormen de adviezen van de Gezondheidsraad een belangrijke 
basis. De ziektelast die voorkomen kan worden, de doeltreffendheid en de 
doelmatigheid van de maatregel zijn belangrijke aspecten in deze adviezen.  
 
Op sommige aspecten ontbreken data om goed onderbouwde uitspraken over 
doeltreffendheid en/of doelmatigheid te doen. Zo is de kosteneffectiviteit van de 
Aanvullende Seksuele Gezondheidszorg niet bekend, hoewel er in evaluatie en beleid 
wel aandacht is voor beheersing van de kosten voor deze maatregel. Ook zijn er geen 
harde uitspraken te doen over de kosteneffectiviteit van de JGZ omdat er geen 
vergelijkend onderzoek met een controlegroep mogelijk is en de effecten van 
leefstijlinterventies van veel factoren afhankelijk zijn.  
 
Op basis van de beschikbare evaluatierapporten concluderen we dat het beleid gericht 
op ziektepreventie over het geheel gezien doeltreffend en doelmatig is.  
Daarbij zien we dat waar zich knelpunten lijken voor te doen in de doelmatigheid, er 
maatregelen worden genomen. 
 
Ontbrekende informatie 
Voor een compleet beeld van doelmatigheid en doeltreffendheid van de drie 
deelterreinen ontbreekt informatie over: 
• Bevolkingsonderzoeken: onderzoek naar de mate waarin de doelgroepen een 
geïnformeerde keuze (kunnen) maken voor deelname. 
• Infectieziektebestrijding: Evaluatie van het Centrum Infectieziektebestrijding 
(ontwikkelingen sinds de laatste evaluatie in 2009), evaluatie van de zoönose-
aanpak (ontwikkelingen sinds de evaluatie van de Q-koorts in 2010) en de 
kosteneffectiviteit van de Aanvullende Seksuele Gezondheidszorg. 
• Jeugdgezondheidszorg: (kosten)effectiviteit van de jeugdgezondheidszorg, 
evaluatie van het NCJ. 
  
16  
C10949
