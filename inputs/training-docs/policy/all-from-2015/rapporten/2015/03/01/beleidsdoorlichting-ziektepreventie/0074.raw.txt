middel van preventieprogramma’s (waaronder de bevolkingsonderzoeken naar 
kanker). 
 
Minister van VWS 
De minister van VWS is politiek verantwoordelijk voor de bevolkingsonderzoeken en 
stelt de wettelijke- en beleidsmatige kaders voor bevolkingsonderzoeken vast. De 
uitvoering hiervan is in handen van de directie Publieke Gezondheid van het ministerie 
van VWS. Tevens financiert VWS het Nationaal Programma Bevolkingsonderzoek 
(NPB). 
Het ministerie geeft WBO-vergunningen af aan partijen die in het kader van 
bevolkingsonderzoek wetenschappelijk onderzoek uitvoeren. Daarnaast geeft VWS 
WBO-vergunningen af aan de screeningsorganisaties voor de uitvoering van de 
bevolkingsonderzoeken. De verantwoordelijkheid van de Rijksoverheid loopt tot en 
met de aansluiting van de bevolkingsonderzoeken op de reguliere zorg. 
 
Het ministerie van VWS stelt de financiering voor de uitvoering beschikbaar, 
grotendeels in de vorm van de Subsidieregeling publieke gezondheid. Het ministerie 
mandateert het RIVM-CvB om deze subsidieregeling uit te voeren. 
 
Bij de voorbereiding van nieuwe bevolkingsonderzoeken of ingrijpende wijzigingen en 
herbeoordeling van bestaande bevolkingsonderzoeken zijn verschillende 
overheidspartijen betrokken. De Gezondheidsraad en ZonMw hebben vooral een 
beleidsvoorbereidende en wetenschappelijke adviesrol ten aanzien van nieuwe 
bevolkingsonderzoeken en ingrijpende wijzigingen van de bevolkingsonderzoeken naar 
kanker. Het RIVM-CvB adviseert over de inrichting en uitvoeringsaspecten. De 
uiteindelijke besluitvorming ligt bij VWS. De Inspectie voor de Gezondheidszorg (IGZ) 
heeft een toezichthoudende rol.  
 
Centrum voor Bevolkingsonderzoek 
Sinds 1 januari 2006 heeft de minister van VWS de landelijke aansturing en regie van 
programmatische preventieprogramma’s opgedragen aan het RIVM. Voor deze taak 
heeft het RIVM in 2006 het Centrum voor Bevolkingsonderzoek (CvB) opgericht. Het 
RIVM-CvB is hiermee een verbindende schakel tussen beleid en praktijk, met de 
opdracht om vanuit publieke belangen de veelal private uitvoering te regisseren en te 
optimaliseren. Het CvB adviseert VWS over inrichting en uitvoeringsconsequenties 
(uitvoeringstoetsen) bij het voorbereiden en opzetten van nieuwe 
bevolkingsonderzoeken en het aanpassen (innoveren) van bestaande 
bevolkingsonderzoeken.  
Het RIVM-CvB heeft voor de verschillende bevolkingsonderzoeken Programma-
commissies opgericht die bestaan uit gezaghebbende deskundigen. De Programma-
commissies adviseren het CvB met betrekking tot de landelijke coördinatie van de 
programma’s. 
Het RIVM zorgt dat een brede groep van partijen betrokken is: naast medisch 
specialisten ook partijen als TNO, Actiz, de zorgverzekeraars, verloskundigen en de 
Alliantie voor erfelijkheidsvraagstukken. 
 
  
74  
C10949
