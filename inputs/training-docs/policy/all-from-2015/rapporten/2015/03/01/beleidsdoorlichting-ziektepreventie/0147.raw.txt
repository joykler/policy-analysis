Veranderingen vanaf 2015 
De Stelselwijziging Jeugd leidt er vanaf 2015 toe dat gemeenten de bestuurlijke en 
financiële regie krijgen over alle ondersteuning, hulp en zorg voor de jeugd. De 
belangrijkste punten van de Stelselwijziging Jeugd zijn: 
• Een omslag naar meer preventie en eerdere ondersteuning 
• Uitgaan van de eigen kracht van jeugdigen en hun ouders 
• Normaliseren en minder snel medicaliseren van problemen 
• Integrale aanpak met betere samenwerking rond gezinnen en (jeugd)hulp op maat. 
1.2 Beleidsdoelen 
Publieke gezondheidszorg omvat de gezondheidsbeschermende en 
gezondheidsbevorderende maatregelen voor de bevolking of specifieke groepen 
daaruit, waaronder begrepen het voorkomen en het vroegtijdig opsporen van ziekten. 
De jeugdgezondheidszorg (JGZ) is onderdeel van de publieke gezondheidszorg en 
heeft als doel het bevorderen, beschermen en bewaken van de gezondheid en de 
lichamelijke, cognitieve en psychosociale ontwikkeling van kinderen en jongeren in de 
leeftijd van 0 tot 19 jaar.  
 
De centrale doelstelling van de JGZ is het gezond en veilig (laten) opgroeien van alle 
kinderen. Hiervan afgeleide operationele doelstellingen zijn: 
• Alle onderdelen van het basistakenpakket moeten voor alle kinderen beschikbaar 
zijn. Dat betekent dat alle kinderen vanaf de geboorte worden gevolgd en 
gescreend op de in het basistakenpakket genoemde onderdelen en de zorgbehoefte 
moet worden vastgesteld. 
• Aan alle kinderen (en hun ouders) moet voorlichting worden gegeven, rekening 
houdend met de specifieke situatie van het kind en het gezin. 
• Op basis van de bevindingen bij individuele kinderen en jongeren en van nader 
onderzoek adviseren over collectieve maatregelen. 
1.3 Betrokken partijen en rolverdeling 
Verantwoordelijkheden Rijksoverheid 
De minister van VWS is verantwoordelijk voor de beleidsvorming en 
beleidsontwikkeling. Met name het vaststellen van de inhoud van het 
Basistakenpakket van de JGZ is een taak van de Rijksoverheid. 
Partijen betrokken bij de uitvoering van de JGZ 
De gemeenten zijn verantwoordelijk voor de uitvoering van de JGZ. Het aanbieden van 
het basistakenpakket jeugdgezondheidszorg aan de doelgroep door gemeenten is per 
gemeente vastgelegd in de gemeentelijke nota gezondheidsbeleid. Input voor deze 
nota’s wordt geleverd vanuit afspraken over de inhoud van het basistakenpakket zoals 
opgenomen in het Besluit publieke gezondheid. 
Gemeenten geven voor de uitvoering opdracht aan GGD’en of particuliere 
(zorg)organisaties. Het NCJ ondersteunt met financiering van VWS de JGZ-
organisaties en professionals bij de uitvoering van het basistakenpakket. Professionele 
richtlijnen worden opgesteld in samenwerking met de koepels GGD GHOR NL en ActiZ 
en de beroepsverenigingen van artsen, verpleegkundigen en doktersassistentes in de 
JGZ. VWS is verantwoordelijk voor de kennisinfrastructuur en financiert hiervoor 
programma’s bij ZonMw. 
 
Binnen gemeenten (bijvoorbeeld binnen Centra voor Jeugd en Gezin) werkt de JGZ 
samen met een groot aantal ketenpartners binnen en buiten de zorg. Dat zijn 
 147
