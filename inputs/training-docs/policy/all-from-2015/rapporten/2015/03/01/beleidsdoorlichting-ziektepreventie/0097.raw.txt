Centrum Infectieziektebestrijding 
 
Beleidsevaluatie 
In 2009 is een beleidsevaluatie uitgevoerd van het Centrum 
87
Infectieziektebestrijding . Met deze evaluatie moest worden vastgesteld of de 
oprichting van het CIb daadwerkelijk het gewenste effect had op de destijds 
vastgestelde knelpunten in het systeem van infectieziektebestrijding. De aanpassing 
van de structuur was nodig om slagvaardig op te kunnen treden en beter voorbereid 
te zijn op grote uitbraken. 
 
Met de evaluatie kon alleen op kwalitatieve wijze het functioneren van het CIb worden 
beoordeeld, aangezien in de beleidsbrieven en planvorming voor het CIb op 
kwalitatieve wijze werd ingegaan op gewenste effecten en uitkomsten. In het 
strategisch beleidsplan van het CIb waren in algemene termen doelstellingen 
geformuleerd. 
 
In deze evaluatie werd het volgende geconcludeerd: ‘Met de oprichting van het CIb is 
er veel verbeterd in de infectieziektebestrijding in Nederland. Het CIb heeft in korte 
tijd zijn positie versterkt in een veld dat voordien voor een groot deel verkaveld – en 
vooral versnipperd – was. De eigen organisatie heeft een kwaliteitsslag gemaakt en 
ook de samenwerking met de eigen bestrijdingsketen en met de diergezondheidsketen 
is verbeterd. CIb is een zichtbare en effectieve organisatie die acteert met autoriteit, 
zich pro-actief opstelt, agendabepalend is en een onmisbare rol in het systeem 
vervult. 
 
Er zijn echter ook kanttekeningen geplaatst, de belangrijkste waren: 
• De verbinding tussen veterinaire en humane domeinen in de bestrijding dient 
verder te worden ontwikkeld en versterkt. 
• Sterkere integratie van de Nederlandse infectieziektebestrijding in een 
internationaal verband vereist aandacht in de komende jaren. 
• Onderzoek & ontwikkelingsactiviteiten moeten worden verlegd naar niet-
biomedische, maar voor effectieve bestrijding noodzakelijke onderzoeksgebieden. 
• Voortgang in het waarborgen van uniforme kwaliteit en capaciteit bij GGD-en en 
MML’s is zichtbaar, maar komt langzaam op gang. Het CIb kan hier een sterkere 
rol in vervullen, maar is hierbij afhankelijk van bereidwilligheid en medewerking 
van deze autonome partijen. 
• Een explicietere en zorgvuldigere afweging is gewenst in het bepalen welke 
werkvelden en (onderzoeks)activiteiten het CIb zelf uitvoert en welke aan partijen 
in het veld worden overgelaten. 
• Het CIb kan interne multidisciplinaire samenwerking tussen interne afdelingen 
versterken en mogelijke synergie met andere organisatieonderdelen binnen het 
RIVM beter benutten. 
• De door het ministerie van VWS verlangde coördinerende rol van het CIb op het 
gebied van preventie in bredere zin is onvoldoende geborgd in de huidige opzet. 
• Het bestaan van het CIb is momenteel niet vastgelegd in wetgeving of ministeriële 
regeling. Versterking van de wettelijke basis voor het CIb dient te worden 
overwogen. 
 
                                                 
87
 Centrum infectieziektebestrijding. Beleidsevaluatie. Boer&Croon, Amsterdam, 2009. 
 97 
C10949
