4 Bevolkingsonderzoek baarmoederhals-
kanker 
Baarmoederhalskanker wordt veroorzaakt door een infectie met het humaan 
papillomavirus (HPV). In 1976 werd in Nederland gestart met het bevolkingsonderzoek 
naar baarmoederhalskanker (BMHK). Het bevolkingsonderzoek naar 
baarmoederhalskanker is gericht op het opsporen van baarmoederhalskanker, met als 
doel gezondheidswinst te realiseren. Vrouwen tussen 30 en 60 jaar worden elke 5 jaar 
uitgenodigd om een uitstrijkje te laten maken bij de huisarts. De doelgroep heeft een 
omvang van circa 3,5 miljoen vrouwen. Per jaar worden ruim 750.000 vrouwen 
opgeroepen. Daarvan neemt circa 65% deel aan de screening. 
 
In dit hoofdstuk wordt achtereenvolgens ingegaan op de bij het uitvoeringsproces 
betrokken organisaties en hun taken daarbinnen, voor zover dit niet in hoofdstuk 2 
besproken werd. Vervolgens behandelen we de resultaten en de effecten van het 
gevoerde beleid binnen deze screening, geven we een toelichting op de internationale 
context en sluiten af met een korte samenvatting en conclusie voor deze screening. 
28
4.1 Betrokken organisaties en taakverdeling 
In hoofdstuk 2 zijn reeds de partijen beschreven die bij alle bevolkingsonderzoeken op 
dezelfde wijze betrokken zijn. We benoemen hier alleen de organisaties die specifiek 
betrokken zijn bij het bevolkingsonderzoek baarmoederhalskanker: 
• De Programmacommissie Bevolkingsonderzoek Baarmoederhalskanker, ingesteld 
door het RIVM-CvB, adviseert het RIVM bij de landelijke coördinatie en uitvoering 
van het programma. De Programmacommissie bestaat uit deskundigen uit kringen 
van relevante beroepsgroepen en organisaties met gezag binnen hun vakgebied of 
netwerk, en met relaties in het veld. 
• De jaarlijkse monitoring van het bevolkingsonderzoek wordt verricht door het 
ErasmusMC (iMGZ). 
• De referentiefunctie wordt, in opdracht van de screeningsorganisaties, door een 
Regionaal Coördinerend Patholoog (RCP) uitgevoerd. De screeningsorganisatie sluit 
hiervoor een overeenkomst met één patholoog (of maatschap of afdeling). 
4.2 Resultaten en effecten 
Deze beleidsdoorlichting geeft waar mogelijk zicht op de volgende indicatoren voor 
doelbereik: 
• Bereik, deelnamepercentage, aantal opgespoorde ziektegevallen 
• Gezondheidsuitkomsten, bijdrage aan de volksgezondheid 
• Kwaliteit van de informatievoorziening omtrent deelname aan het 
bevolkingsonderzoek. 
• Kwaliteit van de onderbouwing van de doelmatigheid 
• Kwaliteit van de infrastructuur ten behoeve van de uitvoering van het 
bevolkingsonderzoek 
  
                                                 
28
 Bron: Factsheet Bevolkingsonderzoek Baarmoederhalskanker, RIVM, mei 2014. 
 47 
C10949
