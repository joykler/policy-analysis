Mogelijkheden voor kostenbesparing  
 
In deze beleidsdoorlichting is ook een vraag opgenomen omtrent 
besparingsmogelijkheden. De vraag is wat de mogelijkheden zijn om een besparing op 
de uitgaven te realiseren van 20%, en daaraan gekoppeld de vraag: als dat kan, wat 
zijn dan de maatschappelijke gevolgen van een dergelijke besparing? 
 
Bevolkingsonderzoeken 
De totale uitgaven over 2013 aan bevolkingsonderzoeken bedragen 109 miljoen euro. 
Een besparing van 20% op deze uitgaven komt neer op bijna 22 miljoen euro. Een 
dergelijke besparing is niet te realiseren zonder een volledig bevolkingsonderzoek af 
te schaffen. Het schrappen van een bevolkingsonderzoek heeft negatieve 
consequenties voor de gezondheid op populatieniveau. Concreet gaat dit ten koste van 
de gezondheidswinst die nu met het bevolkingsonderzoek in kwestie wordt behaald 
(zie vorige paragraaf) en het brengt tevens extra kosten in de curatieve zorg met zich 
mee. Deze onderzoeken zijn immers opgezet om op groepsniveau gezondheidswinst te 
realiseren en zoveel mogelijk kosten in de curatieve zorg te vermijden. 
Voor kostenbesparing door efficiëntere uitvoering zijn geen reële mogelijkheden 
aangetroffen. Als verantwoordelijke voor de uitvoering let RIVM-CvB op de kosten die 
hiermee zijn gemoeid. In uitvoeringstoetsen wordt bepaald wat de meest efficiënte 
wijze van uitvoering is. Partijen die betrokken zijn bij de uitvoering worden 
aangespoord om scherp te budgetteren. Wanneer het CvB mogelijkheden ziet om 
screeningen anders in te richten waardoor besparingen bereikt kunnen worden zonder 
in te boeten op de kwaliteit van de onderzoeken, dan gebeurt dit (bijvoorbeeld bij het 
onderzoek naar baarmoederhalskanker). Het ministerie van VWS stuurt sterk op 
doelmatigheid. Daarmee wordt gezegd dat er eigenlijk te weinig financiële ruimte is  
om te bezuinigen zonder afbreuk te doen aan de kwaliteit van de onderzoeken. 
 
Infectieziektebestrijding 
Aangezien van de verschillende maatregelen (RVP, NPG, ASG) bekend is dat ze 
bijdragen aan het voorkomen of behandelen van infectieziekten, kan geconcludeerd 
worden dat het stopzetten van deze maatregelen leidt tot een grotere ziektelast in de 
Nederlandse bevolking. Hoewel er discussie is er over het nut van het NPG, adviseert 
de Gezondheidsraad het programma voort te zetten. 
Daarbij is infectieziektebestrijding een belangrijk maatschappelijk thema, omdat 
uitbraken van infectieziekten van grote invloed kunnen zijn op het maatschappelijk 
leven. Verschillende deskundigen benadrukken dat verdere bezuiniging op 
infectieziektebestrijding onverstandig is, aangezien een goede basisinfrastructuur van 
groot belang is om op te kunnen schalen als er sprake is van een serieuze dreiging. 
De effecten van een eventuele bezuiniging zijn echter niet te kwantificeren. 
Wat betreft de activiteiten op het vlak van kennisinfrastructuur en de landelijke 
regierol, betekent een afstoting van taken door landelijke partijen (met name CIb) dat 
meer taken worden verlegd naar lokale partijen (gemeenten en GGD’en). Het is op 
voorhand niet te zeggen wat de kosteneffecten hiervan op macroniveau zouden zijn 
(en dus ook niet of dit tot besparingen leidt). 
 
Jeugdgezondheidszorg 
Kijkend naar de uitgaven op dit terrein over 2013 van 2,3 miljoen euro, dan zou een 
besparing van 20% neerkomen op circa 460.000 euro. De uitgaven over 2013 bestaan 
voor het overgrote deel uit subsidie aan het NCJ. De totale subsidie bedroeg ongeveer 
2 miljoen euro, waarvan 150.000 euro additionele projectsubsidie. De overige 
 17 
C10949
