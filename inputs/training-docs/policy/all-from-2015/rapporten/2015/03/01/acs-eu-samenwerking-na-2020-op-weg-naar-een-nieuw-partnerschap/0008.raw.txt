uitkomsten in december 2014 – vertrouwelijk en intern – met leden van de ACS-groep 
7
zijn gedeeld. In maart 2013 werd een ‘Eminent Persons Group’ (EPG) ingesteld om 
een oordeel te geven over het functioneren van de ACS-groep sinds haar oprichting in 
1975, en om met voorstellen te komen over de toekomstige koers en structuur van de 
organisatie. De bevindingen van de EPG waren nog niet bekend toen dit advies uitkwam.
 
Aan EU-zijde vonden eerste consultaties in 2011 en in 2013 plaats, zij het nog informeel 
van karakter. Recent is duidelijk geworden dat de Europese Commissie voorzichtig 
lijkt aan te sturen op een vervolgovereenkomst op het Verdrag van Cotonou. Dit bleek 
uit de taakstelling die de Commissaris Internationale Samenwerking en Ontwikkeling, 
Neven Mimica, bij zijn aanstelling in de herfst van 2014 heeft meegekregen, en in zijn 
8
introductie in het Europees Parlement duidelijk naar voren bracht. Inmiddels verwoordt 
Commissaris Mimica op zijn webpagina zijn verantwoordelijkheid in deze als volgt: het 
‘lanceren van onderhandelingen over een herzien Verdrag van Cotonou met de ACS-groep 
van staten’.
Het aﬂopen van het Verdrag van Cotonou in 2020 biedt een uitgelezen kans om de 
samenwerking tussen de ACS en de EU tegen het licht te houden. Het beeld dat uit de 
eerste reeks van consultaties aan beide zijden naar voren komt – en ook werd benadrukt 
in gesprekken met deskundigen – is dat de betrekkingen tussen de ACS en de EU aan 
een fundamentele herijking toe zijn. Op eenzelfde voet doorgaan als in het verleden met 
licht aangepaste inhoud zal niet volstaan.
Het jaar waarin dit advies uitkomt (2015) wordt hoe dan ook een belangrijk jaar voor 
reﬂectie over de toekomstige betrekkingen tussen de ACS en de EU. In maart 2015 
zal ambassadeur Gomes de huidige Secretaris-Generaal Mumuni opvolgen. De EU 
zal de komende maanden een serie ‘expertconferences’ houden om zich te beraden 
over onderwerpen als strategische samenwerking, de toekomstige internationale 
duurzaamheidsagenda na 2015, ﬁnanciering van ontwikkeling en demograﬁsche 
7 Voorzitter van de EPG is Chief Olusegun Obasanjo, de vroegere President van Nigeria. Vicevoorzitters 
zijn Bharrat Jagdeo en Leonel Fernandez Reyna, ex-Presidenten van respectievelijk Guyana en de 
Dominicaanse Republiek. Andere leden zijn Patricia Francis (Jamaica), voormalig directeur van het 
International Trade Centre; Daoussa Bichara Cherif, vroegere minister van Public Works, Transport, Housing 
and Urbanisation van Tsjaad; Kaliopate Tavola, vroegere minister van Buitenlandse Zaken van Fiji; 
Ibrahima Fall uit Senegal, voormalig Assistent Secretaris-Generaal van de VN; Peter Gakunu uit Kenia, 
voormalig Bewindvoerder van het IMF; Sebastiao Isata uit Angola, voorheen Special Representative and 
Head of African Union Liaison Ofﬁce in Guinea Bissau; Nureldin Satti uit Soedan, vroegere Acting Special 
Representative for the UN Secretary General in Burundi; Kolone Vaai, ex-Staatssecretaris voor Financiën 
in Samoa en Valentine Sendanyoye Rubwabiza, voorheen Plaatsvervangend Directeur-Generaal van de 
Wereldhandelsorganisatie en momenteel Chief Executive Ofﬁcer van de Rwanda Development Board.
8 Tijdens zijn presentatie aan het Europees Parlement eind 2014 wees hij erop dat: ‘the question is not 
whether ACP countries are still important to the EU or not, but about how to best design our cooperation 
in the future’. Maastricht, December 2014, p. 2. Zie voor alle informatie hierover, inclusief de ‘mission 
letter’ en informatie over de uitwisselingen met het Europees Parlement: <http://ec.europa.eu/
commission/2014-2019/mimica_en>, geraadpleegd op 10 februari 2015. Uit deze bronnen blijkt ook dat 
coherentie van EU-beleid een andere belangrijke prioriteit voor de nieuwe EU Commissie is.
9
