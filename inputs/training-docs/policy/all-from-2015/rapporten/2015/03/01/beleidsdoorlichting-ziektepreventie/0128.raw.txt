4.4 Uitvoeringsdoelen 
Belangrijke aspecten voor de uitvoering zijn een landelijke dekking van centra 
seksuele gezondheid en een landelijk uniforme werkwijze. Daarnaast is 
laagdrempeligheid (door anonimiteit) een belangrijk kenmerk van de dienstverlening, 
alsmede het gericht zijn op groepen met een verhoogd risico op soa’s en problemen 
op het vlak van seksualiteit. 
 
Sinds 2012 is in de VWS-begroting ‘het vindpercentage soa’s bij de soa-poli’s van de 
GGD’ als kengetal opgenomen. Voor 2012 werd gekeken naar de ontwikkeling in het 
158
absolute aantal opgespoorde soa’s (specifiek gonorroe en chlamydia). In 2012 werd 
ook een streefwaarde genoemd voor dat jaar, namelijk een vindpercentage van 
≥14%, wat betekent dat een (lichte) stijging van het vindpercentage werd 
nagestreefd. In latere jaren is geen streefwaarde meer genoemd. 
4.5 Uitvoeringsproces 
Uitvoerende organisaties 
De organisatie van de ASG is in handen van acht coördinerende GGD’en. Vanaf 2006 is 
er bij vrijwel elke GGD in een regio een centrum seksuele gezondheid gevestigd die 
gezamenlijk een landelijk dekkend netwerk vormen. In enkele gevallen vindt de 
uitvoering van de zorg plaats in samenwerking met lokale partners, zoals ziekenhuizen 
159
en/of abortushulpverlening. Consulten worden over het algemeen uitgevoerd door 
160
verpleegkundigen, met een arts als achterwacht (verlengde-armconstructie). 
 
Kwaliteit van de uitvoering 
In 2012 heeft de Inspectie voor de Gezondheidszorg onderzoek gedaan naar de 
161
spreekuren seksuele gezondheid . Uit dit onderzoek bleek dat de GGD’en de 
spreekuren in het algemeen op een verantwoorde wijze uitvoerden, maar dat 
verbetering van een aantal belangrijke onderdelen nodig was. De punten waarop 
verbetering nodig was, waren: de deskundigheid van de seksuologische hulpverlening, 
de samenwerking en samenwerkingsafspraken met externe professionals, de 
toegankelijkheid (de mogelijkheid om geïndiceerde cliënten binnen de afgesproken 
162
termijn te zien) en de kwaliteit van de behandeling (bij enkele GGD’en) en het 
163
herinnerings- en oproepsysteem. In een brief aan de Tweede kamer heeft de 
minister van VWS benoemd welke verbetertrajecten door de GGD’en zijn ingezet om 
de uitvoering te verbeteren. 
 
Inhoudelijke ontwikkelingen 
 
Integratie regelingen 
De Aanvullende Curatieve Soa-bestrijding (ACS) en de Aanvullende 
SeksualiteitsHulpverlening (ASH) zijn geëvalueerd in respectievelijk 2008 en 2010. 
Het oordeel was overwegend positief, zowel over het bereik als over de effectiviteit 
van de regelingen. Eén van de aanbevelingen uit de evaluatie van de ASH was om de 
regelingen te integreren om zo de samenhang tussen preventie en curatie te 
versterken. Een ander advies was om GGD’en de mogelijkheid te geven om de Sense-
                                                 
158
 Rijksbegrotingen van de jaren 2008 t/m 2014. 
159
 http://www.zorgatlas.nl/thema-s/gebiedsindelingen-en-topografie/gebiedsindelingen/soa-regio-s-2009/ 
160
 AEF. De lasten van de lusten. Evaluatie Subsidieregeling Aanvullende Seksuele Gezondheidszorg 2012 (ASG). 
AEF, Utrecht, 11 juli 2013. 
161
 Spreekuren seksuele gezondheid verantwoord uitgevoerd door de GGD, maar op onderdelen is verbetering 
nodig. Inspectie voor de Gezondheidszorg, 2012. 
162
 Het betrof de asymptomatische behandeling van chlamydia-infecties zonder dat een arts de behandeling 
voorschrijft of naderhand goedkeurt. Dit is in strijd met de voorschriften uit de Geneesmiddelenwet. 
163
 Kamerbrief Seksueel overdraagbare aandoeningen (soa). 15 mei 2012. 
128  
C10949
