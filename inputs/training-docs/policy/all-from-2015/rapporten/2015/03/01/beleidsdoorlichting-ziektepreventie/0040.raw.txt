14
een derde van hen (ruim 78.000 vrouwen) werd de diagnose borstkanker gesteld . 
Dit betekent dat van elke 1.000 onderzochte vrouwen 21 vrouwen een verwijzing en 6 
vrouwen de diagnose borstkanker krijgen. Bij de overige 15 vrouwen is sprake van 
een fout-positieve uitslag, dat wil zeggen dat na aanvullende diagnostiek de verdachte 
afwijking op de borstfoto waarvoor verwezen werd, geen borstkanker bleek te zijn. 
 
In tabel 1 zien we dat het deelnamepercentage over de jaren 2007 tot en met 2011 
iets terugloopt. In het jaar 2012 werd 79,6% van de uitgenodigde vrouwen gescreend. 
Over de jaren heen komt ongeveer 80% van de uitgenodigde vrouwen naar de 
screening. Zowel de aantallen verwijsadviezen nemen over de jaren toe als ook de 
aantallen fout-positieve uitslagen. Ook wordt elk jaar bij meer vrouwen borstkanker 
gedetecteerd. De totale kosten zijn tussen 2007 en 2011 met € 8,6 miljoen gestegen 
(17,5%). De kosten per onderzoek zijn toegenomen met ruim € 4 (7,8%). De toename 
van de kosten per onderzoek wordt onder andere veroorzaakt door de invoering van 
de digitalisering van het bevolkingsonderzoek in de periode 2008-2010.  
tabel 1 Resultaten borstkankerscreening 2007 - 2011 
 2007 2008 2009 2010 2011 
Omvang doelgroep (x 1.000) 1.183  1.204 1.227 1.250 1.275 
Totale deelname 82,4% 82,0% 81,5% 80,8% 80,1% 
Verwijsadvies per 1.000 gescreende vrouwen 18,0 18,2 19,1 20,2 21,4 
Fout-positieve uitslagen per 1.000 gescreende 12,5 12,7 13,4 14,3 15,2 
vrouwen  
Borstkankerdetectie per 1.000 gescreende 5,5 5,6 5,7 5,9 6,2 
vrouwen 
Totale kosten per jaar (x € 1 miljoen) 49,1 50,9 51,7 55,0 57,7 
Kosten per onderzoek (x € 1) 53,77 55,39 56,76 56,38 57,97 
Borstkankersterfte t.o.v. 1986/88 50-74 jaar) -28,8% -25,2% -31,3% -30,7% -31,3% 
Borstkankersterfte t.o.v. 1986/88 55-79 jaar) -28,1% -24,4% -31,0% -29,9% -31,3% 
 Bron: LETB/NETB, 2014 
Kwaliteit van de informatievoorziening omtrent deelname aan het 
bevolkingsonderzoek 
Het RIVM-CvB heeft een uitgebreide website voor het publiek waarop informatie wordt 
15
gegeven over de borstkankerscreening . De website bevat een animatiefilmpje en 
folders die in meerdere talen beschikbaar zijn.  
Er wordt een uitnodigingsbrief gestuurd, vergezeld van een folder met uitleg en cijfers 
over de mate van voorkomen van de ziekte waarop gescreend wordt, waarmee het 
belang van deelname wordt onderbouwd. Alle informatiemateriaal voor burgers wordt 
opgesteld op taalniveau B1 en in een aantal buitenlandse talen. In principe zou elke 
genodigde moeten kunnen begrijpen dat er voor- en nadelen zijn om deel te nemen 
aan een het bevolkingsonderzoek en dat een ieder zelf een keuze kan maken om wel 
of niet mee te doen. Het informatiemateriaal wordt ook geëvalueerd, waarna indien 
nodig bijstellingen plaatsvinden. De geboden informatie is algemeen gesteld, geënt op 
de gehele doelgroep. Wanneer mensen een vertaling hiervan willen, afgestemd op hun 
specifieke situatie, dan kunnen zij hiervoor terecht bij de huisarts. 
 
                                                 
14
 Landelijke evaluatie van bevolkingsonderzoek naar borstkanker in Nederland 1990 - 2011/2012 LETB XIII, 
Landelijk Evaluatie Team voor bevolkingsonderzoek naar Borstkanker (LETB), april 2014. 
15
 http://www.rivm.nl/Onderwerpen/B/Bevolkingsonderzoek_borstkanker 
40  
C10949
