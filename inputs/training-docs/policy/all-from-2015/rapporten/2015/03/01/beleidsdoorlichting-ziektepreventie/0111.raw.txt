over het RVP op de BES-eilanden. Actief wordt bijgedragen aan de (bij-)scholing van 
116
de uitvoerenden aldaar. 
 
Surveillance en onderzoek 
Het RIVM volgt de effectiviteit van het RVP door surveillance- en 
onderzoeksactiviteiten. Dit is cruciaal om de ontwikkelingen die relevant zijn voor het 
vaccinatiebeleid snel te kunnen signaleren. Deze signalen vormen ook een belangrijke 
bron van informatie voor de Gezondheidsraad. Het RIVM heeft hiertoe verschillende 
monitoringsystemen ingericht. Zo wordt bijvoorbeeld gevolgd hoe het staat met de 
vaccinatiegraad. En er wordt bijgehouden in hoeverre de ziektes, waartegen de 
vaccinatie moet beschermen, (nog) vóórkomen. Verder wordt gekeken of 
ziekteverwekkers veranderen (kiemsurveillance) en of het gebruikte vaccin hierop 
aansluit. Ook wordt geïnventariseerd hoe het staat met de immuniteit van de 
bevolking tegen de verschillende ziektes (immunosurveillance), zowel voor de korte 
117
termijn als over jaren. Ander onderzoek ligt bijvoorbeeld op het terrein van 
mathematische modellering en kosteneffectiviteit of onderzoek naar alternatieve 
118
vaccinatieschema’s. 
 
Vaccinvoorziening 
De Dienst Vaccinvoorziening en Preventieprogramma’s (DVP) coördineert de uitvoering 
van het RVP. De DVP koopt de benodigde vaccins en voorlichtingsmaterialen in, 
beheert de voorraden en distribueert deze naar de uitvoerders. DVP roept de mensen 
op voor het RVP, registreert alle gegeven vaccinaties op individueel niveau, adviseert 
in individuele gevallen, verwijst zo nodig door en monitort de uitvoering. Ook verzorgt 
DVP scholing voor de uitvoerenden, zoals de consultatiebureau-artsen. Door 
advisering over de uitvoering aan het ministerie van Volksgezondheid, Welzijn en 
Sport (VWS) draagt DVP bij aan de beleidsvorming over preventieve programma’s. 
 119
DVP rapporteert over de deelnamegraad en vaccinatiegraad in de programma’s. Het 
RIVM is verantwoordelijk voor de aanschaf en distributie van vaccins. Doordat in één 
keer voor de gehele doelgroep een vaccin aangekocht kan worden en doordat men 
hiermee veel ervaring heeft, kunnen contracten gesloten worden voor een relatief lage 
120
prijs en tegen gunstige voorwaarden. 
 
Regionale uitvoering 
De regionale uitvoering van de vaccinaties vindt plaats door GGD’en en 
121
thuiszorgorganisaties (consultatiebureaus). Het RIVM ondersteunt de uitvoerders 
van het RVP via de verschillende regiokantoren, zowel logistiek als inhoudelijk. 
Medische adviseurs van het RIVM geven bijvoorbeeld advies over individuele kinderen 
en verzorgen trainingen voor professionals. Verder worden richtlijnen voor de 
uitvoering up to date gehouden en wordt geregeld actuele informatie verspreid onder 
de professionals via het elektronische bulletin RVP-Nieuws. Voor professionals is de 
website www.rivm.nl/rvp ingericht. Hierop zijn informatie en alle documenten terug te 
122
vinden die voor de uitvoering van het RVP van belang zijn.  
 
  
                                                 
116
 Werkplan 2014. CIb. 
117
 Stand van zaken Rijksvaccinatieprogramma (RVP). Kamerstuk 22894, nr. 310, 16 april 2012. 
118
 Werkplan 2011. CIb. 
119
 Werkplan 2014. CIb. 
120
 Stand van zaken Rijksvaccinatieprogramma (RVP). Kamerstuk 22894, nr. 310, 16 april 2012. 
121
 Boer & Croon. Centrum Infectieziektebestrijding. Beleidsevaluatie. 2009. 
122
 Stand van zaken Rijksvaccinatieprogramma (RVP). Kamerstuk 22894, nr. 310, 16 april 2012. 
 111 
C10949
