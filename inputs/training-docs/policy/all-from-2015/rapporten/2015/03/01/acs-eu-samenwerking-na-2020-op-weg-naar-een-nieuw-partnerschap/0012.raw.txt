migratie. Dat geldt zeker voor de regio’s binnen de ACS-groep, al heeft het even geduurd 
voordat de samenwerking daadwerkelijk tot wasdom kwam. Doordat de politieke en 
instrumentele binding tussen ACS-landen eerst nog zwak was en de oriëntatie op Europa 
de overhand had, duurde het geruime tijd voordat regionale intra-ACS-samenwerking zich 
begon af te tekenen.
In de Caraïben, Stille Oceaan, West-Afrika, Oost-Afrika en zuidelijk Afrika is regionale 
samenwerking steeds belangrijker geworden. De opkomst van de AU sluit hier nauw op 
aan en is te verklaren vanuit de behoefte van het continent om zich sterker te proﬁleren. 
De Europese Commissie en individuele lidstaten van de EU hebben zich hiervoor ingezet 
en de afgelopen jaren de institutionele opbouw en uitbouw van de AU actief ondersteunt, 
inclusief instituties als de Afrikaanse Commissie en het Pan-Afrikaans Parlement.
Binnen de ACS-groep wekte deze steun aan de AU in eerste instantie enige wrevel omdat 
het erop leek dat een concurrent ten tonele was verschenen. Het relatieve overwicht 
van Afrika binnen de ACS was immers al vaker onderwerp van gesprek geweest. Daarbij 
kwam dat mondiale spelers eerder geneigd bleken om samen te werken met de AU dan 
met de ACS-groep vanuit de gedachte dat de ACS-groep een institutie is die voortsproot 
uit een geprivilegieerde relatie met de EU. De verhouding tussen de ACS-groep en de AU 
is nog altijd niet gemakkelijk, al wordt steeds minder gedacht in termen van uitsluiting 
en steeds meer langs lijnen van complementariteit en wederzijdse versterking.
Hierbij brengt de ACS-groep naar voren dat het een mondiale organisatie is die een 
grote groep landen uit drie continenten vertegenwoordigt, en dat de relatie met de EU 
wel belangrijk wordt gevonden maar niet langer noodzakelijk exclusief. Ook de EU wordt 
geconfronteerd met de vraag hoe zij zelf het best haar belangen kan behartigen en welke 
14
relaties met welke regionale groepen hierbij van belang zijn.
 
II.3 Opkomende internationale agenda voor duurzame ontwikkeling
Op mondiale schaal vinden momenteel belangrijke discussies plaats over de toekomst 
van internationale samenwerking en nieuwe duurzame ontwikkelingsdoelen (naar de 
Engelse term Sustainable Development Goals in het vervolg afgekort tot SDGs). Hierbij 
krijgt ook de architectuur van multilaterale instituties en de beheersstructuur aandacht. 
De discussies worden eerst en vooral gevoerd in bestaande multilaterale organisaties. 
15
Hiervan is de ACS als zodanig geen lid en daarom niet altijd vertegenwoordigd.
De focus in internationaal verband op duurzame ontwikkeling is niet nieuw. Al meer dan 
14 Hierbij zij opgemerkt dat de ACS en zeker ook de EU meer geledingen kennen dan in dit advies tot uiting 
kunnen komen. Binnen de EU bijvoorbeeld kennen de lidstaten, de Directoraten Ontwikkeling en Handel, 
en de Europese Dienst voor Extern Optreden soms verschil van inzicht.
15 ACS-landen hebben wel een stem in de G77 bijvoorbeeld, waarin ze zich onderscheiden van grotere 
opkomende landen. Wat betreft de toekomstige internationale agenda voor duurzame ontwikkeling was 
het belangrijk dat de ACS en de EU in juni 2014 een gezamenlijk standpunt uitbrachten met betrekking 
tot de SDG-onderhandelingen, met onder meer aandacht voor vrede en veiligheid en conﬂictbeheersing. 
Dit gezamenlijke standpunt was overeengekomen nadat het niet gelukt was om tussen de AU en de EU 
zo’n standpunt te formuleren, zie: <http://ec.europa.eu/europeaid/news/joint-statement-european-
commissioner-development-andris-piebalgs-and-environment-commissione-0_en>, geraadpleegd op 15 
januari 2015.
13
