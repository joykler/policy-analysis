1.7 Financiële middelen 
De uitgaven van VWS aan de JGZ-activiteiten die vanuit artikel 1 van de begroting van 
VWS gefinancierd worden, zijn in de periode 2009 – 2013 gedaald van 211 miljoen 
euro naar 2,3 miljoen euro. Die grote daling werd veroorzaakt door het feit dat vanaf 
2012 de brede doeluitkering voor de Centra voor Jeugd en Gezin is overgeheveld naar 
het Gemeentefonds. Deze wijziging is het gevolg van een eerdere afspraak met het 
Rijk dat bij een landelijke dekking van de CJG’s de financiële middelen worden 
toegevoegd aan het gemeentefonds via een nieuwe decentralisatie-uitkering. 
 
De 2,3 miljoen euro die resteert binnen de VWS-begroting bestaat voor het overgrote 
deel uit de subsidie aan het NCJ (circa 2 miljoen euro in 2013). In tabel 13 is een 
overzicht van de uitgaven over de periode 2009 – 2013 opgenomen. 
tabel 13 Bijdragen VWS Ziektepreventiebeleid 2009 - 2013 / Jeugdgezondheidszorg 
 Begrotingsuitgaven x 1.000 euro 
Jeugdgezondheidszorg 2009 2010 2011 2012 2013 
(art. 1 VWS-begroting) 
Vaststellen basistakenpakket * - - - - - 
Ondersteuning JGZ-organisaties en professionals bij 3.327 4.081 2.875 2.344 2.269 
invoering vernieuwingen en verbeteringen 
(grotendeels subsidie NCJ) 
Brede doeluitkering Centra voor Jeugd en Gezin ** 207.751 210.701 215.986 0 0 
Totale uitgaven Jeugdgezondheidszorg 211.078 214.782 218.861 2.344 2.269 
 Bron: VWS         * Verwerkt in de volgende post.        ** Vanaf 2012 overgeheveld naar het Gemeentefonds. 
Om een en ander in perspectief te zetten willen wij hier toch ook informatie geven 
over de uitvoeringskosten van de JGZ. De uitvoerende taken van gemeenten binnen 
de JGZ worden gefinancierd vanuit het Gemeentefonds. Gemeenten maken daarvoor, 
doorgaans in regionaal verband, afspraken met hun GGD of particuliere 
zorgorganisaties. De uitgaven van gemeenten aan de JGZ bedragen ongeveer 323 
204
miljoen euro (2011). 
                                                 
204
 Exclusief kosten voor hielprik en rijksvaccinatieprogramma (AWBZ). Bron: Kosteneffectiviteit van de 
jeugdgezondheidszorg, Verdonck, Klooster & Associates, Paul Dam, 2012 in opdracht van ActiZ.
