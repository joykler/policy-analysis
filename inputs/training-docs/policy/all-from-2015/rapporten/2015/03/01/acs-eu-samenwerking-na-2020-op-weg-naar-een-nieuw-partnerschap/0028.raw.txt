Het Verdrag van Cotonou voorziet ook in institutionele steun, in de vorm van 
expertisecentra, voor twee ‘mechanismen’ respectievelijk ter ondersteuning van 
het bedrijfsleven en ondernemerschap in ACS-landen (het zogeheten Centre for the 
Development of Enterprise (CDE) gevestigd te Brussel), en ter bevordering van landbouw 
en plattelandsontwikkeling in ACS-landen (het Technical Centre for Agricultural and Rural 
Cooperation (CTA), gevestigd te Wageningen). 
Het CDE heeft steeds problemen gekend met haar functioneren. Problematisch was 
dat het CDE de iure moest worden bestuurd door een paritair (EU en ACS-)bestuur, dat 
er onhelderheid bestond in de koers, dat het geen wezenlijke counterpart had in ACS-
landen wat leidde tot aanbod gestuurd in plaats van vraaggericht functioneren, en dat 
ambities niet in overeenstemming te brengen waren met de beperkte omvang van het 
budget en de staf. De ACS en de EU hebben hieruit consequenties getrokken en onlangs 
besloten om het CDE op te heffen. 
Ten aanzien van het in Wageningen gevestigde CTA bestaat een meer positieve 
perceptie. Het centrum bood bijvoorbeeld een bruikbaar platform voor het voorbereiden 
van een gezamenlijk standpunt van de ACS en de EU voor conferenties over effectiviteit 
51
van hulp in Busan in 2011 en over milieu en duurzame ontwikkeling in Rio in 2012.
IV.5 Landen en Gebieden Overzee (LGO’s)
Bijlage II bij het Verdrag betreffende de werking van de EU vermeldt de LGO’s waarvoor 
de in artikel 198 van datzelfde Verdrag bedoelde associatie met de Unie geldt. Het 
gaat om zo’n 25 niet-onafhankelijke landen en gebieden die bijzondere betrekkingen 
onderhouden met Europese lidstaten, waaronder Groenland (namelijk met Denemarken), 
Pitcairn, Saint Helena en Ascension (met het Verenigd Koninkrijk) en de eilandengroep 
Frans Polynesië (met Frankrijk). Ook de zes Caraïbische eilanden van het Koninkrijk der 
Nederlanden behoren tot de LGO’s.
De associatie van de LGO’s met de EU berust op het Unierecht. De doelstellingen van de 
associatie liggen op het terrein van ontwikkeling en handelsverkeer. Met het oog daarop 
kunnen goederen van oorsprong uit de LGO’s in beginsel vrij van douanerechten worden 
ingevoerd in de EU. Besluit 2013/755/EU van 25 november 2013 bevat de huidige 
regeling van de associatie van de LGO’s met de EU (LGO-besluit).
Hoewel het gebruikelijk is te spreken over LGO’s als groep, gaat onder de verzamelnaam 
een grote variëteit aan werkelijkheden schuil. Hun economische status verschilt en 
vanwege het belang van toerisme als inkomstenbron en de geograﬁsche ligging is de 
invloed van de Amerikaanse dollar soms groot. Voor weer andere LGO’s is juist de Nieuw-
Zeelandse dollar, de Deense kroon of de CFP-franc de belangrijkste munteenheid.
Er zijn ook overeenkomsten: het zijn gebieden met een kleine, soms zeer kleine 
bevolking en ze kennen een buitengewone ecologische rijkdom vergeleken met 
continentaal Europa. Ze zijn relatief kwetsbaar voor externe schokken en hebben over 
het algemeen een smalle economische basis die met name om dienstverlening draait. 
51 Alhaji Muhammad Mumuni, The ACP-EU Partnership in a Changing Global Order, presentation to the AIV in 
The Hague, the Netherlands, 26 September 2014, p. 7. De operationele kosten van het Technical Centre 
for Agricultural and Rural Cooperation te Wageningen bedragen ongeveer € 17 miljoen per jaar (CTA, 
jaarrapport 2013).
29
