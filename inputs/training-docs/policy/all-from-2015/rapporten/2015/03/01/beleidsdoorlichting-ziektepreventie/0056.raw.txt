Er zijn eigenlijk geen onnodige barrières voor deelname aan de screening. De voor- en 
nadelen van deelname worden goed uitgelegd in de folders en de informatie op de site 
van het RIVM. Een probleem zou kunnen zijn dat mensen worden geconfronteerd met 
de kosten voor het vervolgonderzoek, terwijl ze ervan uitgaan dat het gratis is. Dit 
wordt wel uitgelegd in de folder, maar zou een drempel kunnen zijn om deel te 
nemen. De kosten voor vervolgonderzoek vallen weliswaar onder de basisverzekering, 
maar hierbij dient rekening gehouden te worden met een eigen risico. 
Een andere drempel is dat mensen in lagere ses-groepen minder vaak participeren in 
bevolkingsonderzoeken. Respondenten vrezen dat dit bij de darmkankerscreening ook 
het geval zal zijn. 
Kosteneffectiviteit 
Voor het bevolkingsonderzoek naar darmkanker werd de kosteneffectiviteitsratio van 
46
iFOBT-screening in Nederland op ruim € 2.000 per QALY geschat . Studies uit 
bijvoorbeeld Frankrijk, Ierland, Canada komen tot vergelijkbare schattingen als in 
Nederland. 
Kwaliteit van de onderbouwing van de doelmatigheid 
Voordat in 2011 werd besloten tot de invoering van de darmkankerscreening zijn 
pilotprojecten uitgevoerd. De resultaten van deze proefbevolkingsonderzoeken werden 
meegenomen in de overwegingen van de Gezondheidsraad om in 2009 positief te 
adviseren aan de minister van VWS om het bevolkingsonderzoek te starten. 
 
47
De Gezondheidsraad concludeert in haar advies dat een bevolkingsonderzoek 
darmkanker wenselijk en mogelijk is, ervan uitgaande dat de benodigde zorgcapaciteit 
de komende jaren kan worden opgebouwd. De Gezondheidsraad stelt dat het 
bevolkingsonderzoek bij een deelnamegraad van 60% 1.428 sterfgevallen gemiddeld 
per jaar voorkomt (berekend over de periode 2010-2039) en een gunstige 
kosteneffectiviteitsverhouding van 2.200 euro per gewonnen levensjaar kent. Het 
advies van de Gezondheidsraad was om een tweejaarlijks bevolkingsonderzoek 
darmkanker geleidelijk in te voeren bij mannen en vrouwen van 55 tot en met 75 jaar. 
De screeningstest die geadviseerd werd is de iFOBT, een zelfafnametest. 
Kwaliteit van de infrastructuur ten behoeve van de uitvoering van het 
bevolkingsonderzoek 
Ten aanzien van de uitvoeringsaspecten heeft de minister opdracht gegeven aan het 
RIVM-CvB om een uitvoeringstoets bevolkingsonderzoek darmkanker te verrichten. 
Het doel van de uitvoeringstoets is het in beeld brengen van de consequenties van 
invoering van een programma bevolkingsonderzoek darmkanker, eventuele 
knelpunten in kaart te brengen en voorstellen te doen voor de wijze waarop hiermee 
kan worden omgegaan. 
48
Het CvB constateerde in de uitvoeringstoets in 2011 dat landelijke invoering en 
uitvoering van een bevolkingsonderzoek naar darmkanker in Nederland mogelijk is. Er 
is een groot draagvlak voor de invoering van het bevolkingsonderzoek darmkanker. 
Het CvB adviseert de gefaseerde uitrol zoals voorgesteld door de Gezondheidsraad te 
volgen. Mocht dit leiden tot capaciteitstekorten dan zijn alternatieve scenario’s 
ontwikkeld waarmee de gefaseerde uitvoering kan worden aangepast. Vanaf de start 
van het bevolkingsonderzoek is monitoring van de kwaliteit en capaciteit van het 
                                                 
46
 Kosteneffectiviteit van bevolkingsonderzoek; update van de notitie uit 2010. RIVM, november 2012. 
47
 Gezondheidsraad. Bevolkingsonderzoek naar darmkanker. Den Haag: Gezondheidsraad, 2009; publicatienr. 
2009/13. 
48
 Uitvoeringstoets bevolkingsonderzoek naar darmkanker. Opsporing van darmkanker in praktijk gebracht. 
RIVM, 2011. 
56  
C10949
