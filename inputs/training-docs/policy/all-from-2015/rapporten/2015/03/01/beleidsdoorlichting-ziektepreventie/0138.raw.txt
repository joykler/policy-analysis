Evaluaties van handelen bij concrete uitbraken van infectieziekten 
• Salmonella in gerookte zalm (2012)     K&R 
• Nieuwe influenza A / Mexicaanse griep (2011)    K&R 
• Q-koortsbeleid (2010)       K&R 
 
Adviezen van de Gezondheidsraad 
• Grip op griep (2014)       NPG 
• Het individuele, collectieve en publieke belang van vaccinatie (2013) RVP 
• De toekomst van het Rijksvaccinatieprogramma: naar een programma                              
voor alle leeftijden (2007)      RVP 
• Griepvaccinatie: herziening van de indicatiestelling (2007)  NPG 
 
Inspectie voor de Gezondheidszorg: 
• Spreekuren seksuele gezondheid verantwoord uitgevoerd door de GGD,                           
maar op onderdelen is verbetering nodig (2012)    ASG 
• GHOR-bureaus tijdens Mexicaanse griep onvoldoende zichtbaar voor                                         
de zorgpartners (2011)      K&R 
 
 
Per deelterrein kunnen we het volgende concluderen over de uitgevoerde evaluaties: 
 
Kennisinfrastructuur en regierol 
Evaluaties van belangrijke uitbraken hebben plaatsgevonden en hebben in sommige 
gevallen geleid tot bijstelling van het beleid. De laatste evaluatie van het Centrum 
infectieziektebestrijding heeft in 2009 plaatsgevonden en de wetenschappelijke audit 
in 2010, waardoor geen recente informatie beschikbaar is over het functioneren van 
het CIb. Op het vlak van de kennisinfrastructuur voor zoönosen is nog geen evaluatie-
informatie beschikbaar, na de evaluatie van de aanpak bij de Q-koorts in 2010. Dit is 
een belangrijk aandachtspunt voor de toekomst. Voor de organisaties die subsidie 
ontvangen van het CIb zijn evaluaties in uitvoering of voorgenomen. Deze hebben 
eerder niet plaatsgevonden. 
De evaluatie van het CIb zou herhaald moeten worden om inzicht te krijgen in het 
huidige functioneren. Een knelpunt bij de evaluatie van de taken op het vlak van de 
kennisinfrastructuur en regierol, is dat de opbrengsten moeilijk zijn te kwantificeren. 
Doeltreffendheid als doelmatigheid zijn daarom alleen op kwalitatieve wijze te 
beoordelen. Juist daarom is aandacht voor de kwaliteit van de organisatie en het 
uitvoeringsproces van belang. 
 
RVP en NPG 
De adviezen van de Gezondheidsraad spelen een belangrijke rol bij de toetsing van de 
inhoud en doelgroepen van de vaccinatieprogramma’s. Daarnaast vindt van beide 
programma’s monitoring plaats, met als belangrijk element de vaccinatiepercentages. 
Deze bronnen geven informatie over de doeltreffendheid van de programma’s, die als 
goed wordt beoordeeld. De Gezondheidsraad beschrijft knelpunten bij het vaststellen 
van de doelmatigheid van zowel het RVP als het NPG. Daarbij speelt bijvoorbeeld dat 
er geen onderzoek naar kosteneffectiviteit is gedaan voor de start van de vaccinaties 
(RVP), dat influenza variërende kenmerken heeft (NPG), dat modellen niet goed 
toepasbaar zijn op een meerjarig vaccinatieprogramma en onvoldoende rekening 
houden met de invloed op de circulatie van het virus (NPG) en dat de sterfte aan 
influenza in doodsoorzakenstatistiek wordt onderschat (NPG). De Gezondheidsraad 
concludeert op basis van de informatie die beschikbaar is dat verondersteld kan 
worden dat de vaccinaties in het RVP doelmatig zijn en dat de kosteneffectiviteit van 
het NPG zich binnen (inter)nationaal geaccepteerde grenzen voor doelmatigheid 
beweegt. 
138  
C10949
