1 Kennisinfrastructuur en regierol 
In dit hoofdstuk gaan we in op de kennisinfrastructuur en landelijke regierol voor 
infectieziektebestrijding. De basis hiervoor zijn beschikbare evaluaties, monitors en 
beleidsstukken, aangevuld met enkele interviews met uitvoerende partijen en 
70
deskundigen op het terrein van infectieziektebestrijding . 
1.1 Aanleiding voor het beleid 
Overheidsbeleid op het terrein van infectieziektebestrijding kent een lange 
geschiedenis. Daarom kijken we naar de aanleiding voor het startpunt van de 
beleidsdoorlichting, de inwerkingtreding van de Wet publieke gezondheid per                   
1 december 2008. 
 
Met de inwerkingtreding van de Wet publieke gezondheid per 1 december 2008 zijn 
alle bepalingen over de infectieziektebestrijding in één wet geplaatst en zijn de Wet 
collectieve preventie volksgezondheid, de Infectieziektenwet en de Quarantainewet 
ingetrokken. Hiervoor is gekozen omdat zo de noodzakelijke samenhang tussen de 
organisatie van de infectieziektebestrijding en de daarmee gepaard gaande 
verplichtingen en bevoegdheden het best tot uiting komen. Uit het oogpunt van 
transparantie en toegankelijkheid is het beter om alle taken en bevoegdheden ter zake 
71
in één wet onder te brengen.  
 
Een belangrijke aanleiding voor deze wijzigingen was de in 2005 vastgestelde 
Internationale Gezondheidsregeling (IGR). 
 
Internationale Gezondheidsregeling (IGR) 
De op 23 mei 2005 door de Wereldgezondheidsvergadering van de WHO vastgestelde 
Internationale Gezondheidsregeling (IGR) vervangt de IGR van 25 juli 1969. 
Laatstgenoemde regeling was al geruime tijd aan herziening toe. Sinds 1969 is het 
internationale reizigers- en vrachtverkeer immers fors toegenomen. Mensen, dieren en 
dierlijke producten gaan in hoog tempo de wereld over. Hierdoor kunnen (nieuwe) 
gevaarlijke infectieziekten zich snel verspreiden. De ervaringen met het SARS-virus in 
Azië en Canada vormen hiervan een bewijs. Ook dierziekten zoals de vogelgriep 
vormen een actuele bijzondere dreiging. Hierbij bestaat het risico dat door mutatie 
een nieuw en voor mensen gevaarlijk griepvirus ontstaat. Daarnaast is er de 
onverminderde dreiging van het moedwillig inzetten van micro-organismen voor 
terroristische doeleinden. Als een ernstige infectieziekte zich daadwerkelijk 
manifesteert, zal dat zorgen voor grote en acute maatschappelijke onrust, mogelijk 
zelfs op mondiaal niveau. Deze ontwikkelingen, en dan vooral het SARS-virus en de 
dreigende grieppandemie, hebben het proces om te komen tot een nieuwe IGR een 
flinke impuls gegeven. 
 
De nieuwe IGR beoogt «het voorkomen van, beschermen tegen, beheersen van en het 
voorzien in maatregelen op het gebied van de volksgezondheid naar aanleiding van de 
internationale verspreiding van ziekte op een wijze die toegesneden is op en beperkt 
is tot volksgezondheidsrisico’s, en die onnodige belemmering van het internationale 
verkeer en de internationale handel vermijden» (artikel 2 IGR). Hoewel, naar de letter 
bezien, dit ook ziekten omvat die een andere bron hebben dan van infectueuze aard, 
                                                 
70
 Een lijst met geïnterviewde personen op het vlak van infectieziektebestrijding is opgenomen in de bijlage. 
71
 Wet publieke gezondheid. 
 85 
C10949
