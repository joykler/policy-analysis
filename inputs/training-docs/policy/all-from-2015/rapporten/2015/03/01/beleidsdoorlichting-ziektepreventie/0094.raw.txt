Het CIb gebruikt voor dit inzicht in infectieziekten ook kennis over zaken als nieuwe 
diagnostische technologieën en interventies (bijvoorbeeld nieuwe vaccins) en 
informatie over de situatie in andere landen. 
Doel is voorbereid te zijn op nieuwe infectieziekteproblemen. Ook worden gegevens 
gebruikt voor het evalueren van interventies.  
 
83
Signalering 
Om bedreigingen van de volksgezondheid te beoordelen, genereert en interpreteert 
het CIb signalen over dreigende uitbraken of trendmatige ontwikkelingen op het 
gebied van infectieziekten. Het CIb bestudeert hiertoe systematisch informatie 
afkomstig uit: 
• Diagnostiek en surveillance, uitgevoerd binnen en buiten het CIb; 
• Nationale en internationale wetenschappelijke berichtgeving over uitbraken, 
trendmatige ontwikkelingen en de infectieziekten zelf. 
• Signalen via contacten met professionals in binnen- en buitenland. 
Een brede groep deskundigen uit het CIb beoordeelt ten minste wekelijks of de 
signalen nadere verificatie behoeven. Daarbij worden risico’s voor de volksgezondheid 
ingeschat en zo nodig worden bestaande interventies bijgesteld of nieuwe interventies 
overwogen.  
 
84
Interventies op het gebied van infectieziekten 
Op basis van signalen en/of wetenschappelijk inzicht adviseert het CIb professionals 
en de minister van VWS over interventies op het gebied van infectieziekten bij de 
mens. Zo moet besloten worden of er diagnostisch onderzoek moet worden ingezet, of 
preventiemaatregelen moeten worden ingesteld en wat eventuele 
behandelingsmogelijkheden zijn. Instrumenten hiervoor zijn vaccinatie, profylaxe 
(voorzorgsmaatregelen), curatieve behandeling, isolatie, voorlichting en 
gedragsbeïnvloeding, ketenregie (de organisatie van de uitvoering van de bestrijding 
en preventie), en maatregelen in de voedselketen of het leefmilieu.  
De basis voor deze activiteiten wordt gevormd door wet- en regelgeving. Een 
voorbeeld van de advisering van het CIb aan professionals is de publicatie van de LCI-
protocollen, stappenplannen en draaiboeken. Advisering aan de minister gebeurt 
bijvoorbeeld bij actuele ontwikkelingen in infectieziekten, en bij de dreiging van een 
epidemie waarbij het CIb het Outbreak Management Team bijeenroept. De directeur 
van het CIb is de voorzitter. Het CIb is tevens Nationaal Focal Point voor 
internationale afstemming van maatregelen. Ook draagt het CIb bij aan communicatie 
over infectieziekten aan deskundigen en de bevolking. Hiernaast bevordert het CIb 
interventie-gerichte activiteiten via subsidieverstrekking aan instellingen. 
 
Subsidieverstrekking 
Het CIb verleent subsidies op grond van de Kaderregeling VWS-Subsidies en de 
Subsidieregeling Publieke Gezondheid.  
 
Kaderregeling VWS-Subsidies 
Bij de oprichting in 2005 heeft het CIb de taak gekregen om de landelijke coördinatie 
van infectieziekten te versterken op basis van mobilisatie en het uitdragen van kennis. 
Aangezien het CIb niet alle kennis zelf in huis heeft, is het van belang dat wordt 
samengewerkt met externe organisaties die deze kennis wel bezitten. Het CIb stuurt 
met behulp van subsidies de organisaties die zich inzetten voor de preventie en 
bestrijding van infectieziekten en/of de bevordering van seksuele gezondheid. 
                                                 
83
 CIb. Werkplan 2009. 
84
 CIb. Werkplan 2009. 
94  
C10949
