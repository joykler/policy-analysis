De uitkomsten van de beleidsevaluatie zijn verwerkt in het Strategisch beleidsplan 
8889
2011-2015 van het CIb. Een belangrijk aandachtspunt daarin is het versterken van 
de rol als netwerkorganisatie.  
Wetenschappelijke audit  
In 2010 heeft een internationaal audit team een wetenschappelijke audit uitgevoerd 
van het Centrum Infectieziektebestrijding. Het audit team is over het geheel gezien 
onder de indruk van de kwaliteit van het onderzoek dat wordt uitgevoerd door het 
CIb. In een relatief korte periode heeft het CIb zich ontwikkeld als een belangrijke 
dienstverlener en bron van beleidsadvies en als een relevante aanwezigheid in de 
nationale en internationale domeinen van infectieziektenonderzoek, in het bijzonder 
op het vlak van epidemiologie. Het audit team is van mening dat de publieke middelen 
welbesteed zijn aan het CIb, alhoewel ze ook opmerken dat kosteneffectiviteit moeilijk 
vast te stellen is, mede omdat opbrengsten van onderzoek pas op langere termijn 
zichtbaar worden. De auditcommissie constateerde ook een aantal terreinen waarop 
verbetering mogelijk en wenselijk was, zoals diagnostiek, surveillance en interventie-
analyse, het faciliteren van communicatie en strategisch denken in het management 
90
team en het verbeteren van samenwerking tussen afdelingen. 
 
De conclusies en aanbevelingen van de auditcommissie zijn in de daarop volgende 
jaren voor het CIb een belangrijk uitgangspunt geweest in het realiseren van 
91
verbeteringen binnen de organisatie. 
 
Dutch Wildlife Health Center 
In januari 2013 is op verzoek van het ministerie van VWS een audit uitgevoerd van 
 92
het Dutch Wildlife Health Center. Deze audit is uitgevoerd door de Canadian 
Cooperative Wildlife Health Center. 
 
De auditors concluderen dat het DWHC een opmerkelijk hoge productiviteit heeft in 
relatie tot het beschikbare budget en dat de activiteiten waar prioriteit aan wordt 
gegeven volledig in lijn liggen met de missie en doelen van het DWHC. Ook 
constateren zij dat de geraadpleegde stakeholders en partners de activiteiten van het 
DWHC als betrouwbaar benoemen en zij een positief oordeel geven over het netwerk 
dat het DWHC heeft opgebouwd. In de audit wordt geconcludeerd dat het DWHC op de 
juiste weg is, maar ook dat er nog hiaten in het programma zitten en het programma 
te klein is om aan de bestaande verwachtingen te voldoen. De auditors schatten dat 
daarvoor het dubbele budget nodig is. Na uitvoering van de audit is de subsidie voor 
het DWHC enigszins verhoogd, maar minder dan in de audit werd genoemd om de 
taken optimaal uit te kunnen voeren, zo blijkt uit de interviews met deskundigen. Het 
DWHC heeft naar aanleiding van de audit haar communicatie-activiteiten versterkt. 
 
Subsidie-ontvangers 
De organisaties die subsidie ontvangen voeren vooral procesevaluaties uit van hun 
activiteiten op het vlak van soa-bestrijding en seksuele gezondheid. Het vaststellen 
van de effectiviteit van maatregelen op basis van onderzoek is lastig en de daarvoor 
benodigde middelen zijn niet beschikbaar. 
De organisaties stellen jaarlijks een werkplan op en brengen achteraf verslag uit van 
de uitvoering van hun activiteiten aan het CIb. Tussentijds is er regelmatig overleg 
                                                 
88
 Strategisch beleidsplan RIVM-Centrum infectieziektebestrijding 2011-2015. RIVM, Bilthoven, 2011. 
89
 Kamerbrief Evaluatie RIVM / Centrum Infectieziektebestrijding. 7 mei 2010. 
90
 Scientific audit of the RIVM-Centre for infectious disease control, 19-21 may 2010. 
91
 Follow‐ up 2010 Scientific audit of the Centre for Infectious Disease Control. Brief van het CIb ten behoeve van 
de vergadering van de commissie van toezicht, 5 december 2012. 
92
 Leighton F, D Gavier Widén, C Stephen. Audit of the Dutch Wildlife Health Centre. January 2013. Canadian 
Cooperative Wildlife Health Centre, 2013. 
98  
C10949
