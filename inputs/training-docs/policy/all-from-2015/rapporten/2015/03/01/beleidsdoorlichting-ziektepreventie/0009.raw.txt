Samenvatting en overkoepelende conclusies 
Toelichting op het onderzoek 
 
Doel en aanpak 
Beleidsdoorlichtingen richten zich op doeltreffendheid en doelmatigheid van het beleid. 
Het doel van de beleidsdoorlichting ziektepreventie was dan ook antwoord te geven op 
de vraag naar doeltreffendheid en doelmatigheid van het beleid op het terrein 
ziektepreventie. Hiertoe zijn de doelen, betrokken partijen, uitvoering, uitgaven en 
resultaten van het beleid in kaart gebracht.  
 
Beleidsdoorlichtingen hebben het karakter van een syntheseonderzoek (overkoepelend 
overzicht), waarbij gebruik wordt gemaakt van de resultaten van eerder uitgevoerd 
evaluatieonderzoek. Gedurende het onderzoek lag de nadruk daarom op het 
verzamelen van objectieve, feitelijke gegevens zoals beleidsdocumenten, rapporten en 
cijfers. Er zijn daarnaast ook kwalitatieve en subjectieve gegevens verzameld, door 
middel van interviews met betrokkenen bij beleid en uitvoering en onafhankelijke 
deskundigen. Deze dienden om feitelijke gegevens beter te kunnen duiden of in 
samenhang te bezien, om ‘gaten’ in de beschikbare objectieve informatie te dichten en 
om de effectiviteit van het beleid (ook) te toetsen aan de beleving van de betrokken 
partijen.  
 
De beleidsdoorlichting ziektepreventie is uitgevoerd conform de richtlijnen die de 
overheid hiervoor heeft vastgelegd in de Regeling periodiek evaluatieonderzoek (Rpe).  
 
Afbakening 
De beleidsdoorlichting heeft betrekking op de jaren 2009 – 2013. Verder is de 
beleidsdoorlichting beperkt tot de drie beleidsterreinen die conform artikel 1 van de 
Rijksbegroting 2014 vallen onder ziektepreventie, te weten: 
A. Bevolkingsonderzoeken 
B. Infectieziektebestrijding 
C. Jeugdgezondheidszorg (JGZ) 
 
De volgende bevolkingsonderzoeken zijn meegenomen: 
• Bevolkingsonderzoek Borstkanker 
• Bevolkingsonderzoek Baarmoederhalskanker 
• Bevolkingsonderzoek Darmkanker 
• Bevolkingsonderzoek Familiaire Hypercholesterolemie 
• Neonatale Hielprikscreening 
 
Binnen het terrein infectieziektebestrijding zijn de volgende vier deelterreinen 
onderscheiden: 
• Landelijke kennisinfrastructuur en regierol 
• Rijksvaccinatieprogramma (RVP) 
• Nationaal Programma Grieppreventie (NPG) 
• Aanvullende Seksuele Gezondheidszorg (ASG) 
 
De doorlichting van het beleidsterrein jeugdgezondheidszorg richtte zich op: 
• Het vaststellen van het basis(taken)pakket JGZ 
• De ondersteuning die aan professionals in de JGZ wordt verleend door het 
Nederlands Centrum Jeugdgezondheid (NCJ).  
 
 9 
C1094
