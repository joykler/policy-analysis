Finland en Nederland hanteren zestig jaar als bovengrens voor de doelgroep, net als 
bijvoorbeeld Denemarken en Zweden. Elf landen hebben een hogere of geen 
bovengrens. 
Finland en Nederland hebben met hun screeningsstrategie de laagste incidentie- en 
sterftecijfers voor baarmoederhalskanker in de EU. Alleen in Engeland, Finland, 
Nederland en Zweden wordt ten minste 70% van de doelgroep bereikt. De 
mogelijkheden voor kwaliteitsbewaking en evaluatie zijn in veel landen beperkt. 
Slechts negen lidstaten, waaronder Nederland, hebben een landelijk 
informatiesysteem voor de screening in gebruik of in ontwikkeling, in zeven landen 
kunnen screeningsbestanden gekoppeld worden met de landelijke kankerregistratie. 
 
In een tiental buitenlandse kosteneffectiviteitsstudies kwam HPV-screening ook steeds 
als meest kosteneffectieve optie uit de bus. Daarnaast werd in enkele studies het 
verwachte effect van HPV-vaccinatie op de kosteneffectiviteit van de screening 
geschat. Vaccinatie maakt de screening minder kosteneffectief omdat door het 
preventieve effect van de vaccinatie de te behalen gezondheidswinst door de 
screening kleiner wordt. Dergelijke schattingen zijn onder andere gevoelig voor de 
gehanteerde deelname aan de vaccinatie (en screening) en de verwachte effectiviteit 
ervan. Dit wordt een aandachtspunt over 15 jaar wanneer de eerste gevaccineerde 
vrouwen instromen in het bevolkingsonderzoek 
4.4 Geraadpleegde bronnen 
tabel 3 BMHK-screening: geraadpleegde bronnen 
Bronnen 
Factsheet Bevolkingsonderzoek Baarmoederhalskanker, RIVM, mei 2014. 
Beleidskader Bevolkingsonderzoeken naar Kanker, RIVM, 2014. 
Landelijke Monitoring van het Bevolkingsonderzoek naar Baarmoederhalskanker. Landelijk 
Evaluatieteam voor het Bevolkingsonderzoek Baarmoederhalskanker (LEBA), Erasmus MC 
(afdeling Maatschappelijke Gezondheidszorg), 2013 en 2014. 
Jaarlijkse monitor iMGZ i.o.v. RIVM: kritische kengetallen over 2011/2012. 
Gezondheidsraad. Screening op baarmoederhalskanker. Den Haag: Gezondheidsraad, 2011; 
publicatienr. 2011/07. 
Kosteneffectiviteit van bevolkingsonderzoek; update van de notitie uit 2010. RIVM,                 
november 2012. 
Evaluatie Subsidieregeling publieke gezondheid. Arjan Mulder Advies in opdracht van RIVM-CvB, 
2012. 
Kosten en kosteneffectiviteit van het Nationaal Programma Bevolkingsonderzoek en het Nationaal 
Programma Grieppreventie, RIVM-CvB, 2010. 
Effecten van vaccinatie en screening in Nederland. Achtergrondrapportage bij VTV2010 
deelrapport ‘Effecten van preventie’, RIVM, VTV2010. 
Evaluatie regierol Centrum voor Bevolkingsonderzoek, Kwink Groep, mei 2013. 
Uitvoeringskader Bevolkingsonderzoek Baarmoederhalskanker, RIVM, 2014. 
http://www.rivm.nl/Onderwerpen/B/Bevolkingsonderzoek_baarmoederhalskanker 
 
 
  
 51 
C10949
