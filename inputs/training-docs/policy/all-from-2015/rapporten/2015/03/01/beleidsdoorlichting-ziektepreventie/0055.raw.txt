Uitkomsten coloscopie 
Bij 40% van de mensen die een coloscopie ondergingen, werd kanker of een advanced 
adenoom gevonden; kanker en advanced adenomen worden internationaal als 
relevante afwijkingen beschouwd. 
 
Uitkomsten procesindicatoren 
Waar het de procesindicatoren in het voortraject betreft worden alle streefwaarden 
gehaald. Het gaat hier om: de vooraankondigingsperiode, de herinneringsperiode en 
de iFOBT retourperiode. 
Na het insturen van de iFOBT worden de streefwaarden soms overschreden. De 
indicatoren waarom het hier gaat zijn: de verzendperiode van de uitslagbrief iFOBT, 
doorlooptijd uitslagbrief – intake coloscopie, doorlooptijd verrichte intake coloscopie – 
verrichting coloscopie en de doorlooptijd uitslagbrief iFOBT – verrichting coloscopie. 
Het gaat hierbij om overschrijdingen die te verklaren zijn door het feit dat het 
onderzoek net is opgestart.  
 
Uitkomsten versus verwachtingen 
Bij de start van de screening werd een deelnamepercentage verwacht van 60%. Dit 
kwam uit op ruim 68%.  
Het verwijspercentage kwam bij de screening uit op 12%. Dat is bijna het dubbele van 
43
de verwachte 6,4% . Gunstig ten opzichte van de verwachting is dat ruim 95% van 
de verwezen mensen ook daadwerkelijk de coloscopie heeft ondergaan. Verwacht werd 
dat 85% de coloscopie zou laten verrichten. 
 
In eerste instantie is gestart met een groep oudere mensen. Bij deze mensen komt 
relatief vaak een positieve testuitslag voor. Dat betekent dat deze mensen verwezen 
moeten worden naar zorginstellingen om een coloscopie te laten uitvoeren. Er was 
echter niet gerekend op deze hoge aantallen positieve uitslagen, waardoor er een 
capaciteitstekort ontstond voor de coloscopie. De uitvoering van de screening is om 
44
deze reden wat getemporiseerd . 
 
In de screening is gekozen voor uniformiteit. Dat wil zeggen dat geen onderscheid 
wordt gemaakt naar leeftijd, geslacht, familierisico, leefstijl en levensverwachting. 
Echter door rekening te houden met deze variabelen, zouden minder mensen 
verwezen worden omdat dan rekening wordt gehouden met risico-verhogende 
factoren. Dit strookt echter niet met het uitgangspunt van uniformiteit en zou de 
screening ook duurder hebben gemaakt. Op termijn zou gekozen kunnen worden voor 
45
een verfijning . 
Kwaliteit van de informatievoorziening omtrent deelname aan het 
bevolkingsonderzoek 
De informatievoorziening door het RIVM over de verschillende kankerscreeningen lijkt 
sterk op elkaar. Uiteraard is de geboden informatie toegespitst op de behandelde 
screening, maar de opzet van de informatievoorziening en de uitvoering daarvan is in 
wezen gelijk voor alle kankerscreeningen. 
Geïnterviewden noemen de informatievoorziening aan burgers goed. Het 
foldermateriaal is beschikbaar in meerdere talen en is helder en goed toegankelijk. 
 
                                                 
43
 De afkapwaarde van de screeningstest is daarna verhoogd zodat de nut-risicoverhouding van het BVO werd 
zoals beoogd in het advies van de GR van 2009. Hierdoor was het verwijspercentage in de tweede helft van 
2014 6,4%. 
44
 Bron: interviews in het kader van de beleidsdoorlichting. 
45
 Bron: interviews in het kader van de beleidsdoorlichting. 
 55 
C10949
