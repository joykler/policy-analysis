Wel zijn in opdracht van ActiZ en GGD NL twee onderzoeken uitgevoerd naar de 
kosteneffectiviteit van de JGZ. Uit beide onderzoeken blijkt dat de kosteneffectiviteit 
(zeer) goed is. Niet voor alle onderdelen is echter wetenschappelijk onderzoek 
beschikbaar en de onderzoeken beslaan niet het volledige terrein van de JGZ. Mede 
daarom wordt geadviseerd om meer onderzoek te doen naar de (kosten)effectiviteit 
van de JGZ als geheel. 
 
De werkzaamheden van het NCJ zijn sinds de oprichting in 2010 nog niet geëvalueerd. 
Hierover kunnen in deze beleidsdoorlichting geen uitspraken worden gedaan. 
D. Doeltreffendheid en doelmatigheid van het gevoerde beleid 
Doeltreffendheid van het beleid 
Op basis van eerder evaluatieonderzoek concluderen we dat de kwaliteit van de 
samenstelling van het basistakenpakket, gedurende de onderzoeksperiode, goed was. 
Een recente evaluatie van het basistakenpakket heeft geleid tot enkele aanpassingen 
en de vorming van een nieuw basispakket. 
 
Het bereik van de JGZ is groot. De vaccinatiegraad van kinderen ligt in 2013 boven de 
92% (onder de doelgroep van 0 tot 4 jaar 95%). Sinds 2006 is deze bijna 
onveranderd. De vaccinaties die de JGZ geeft binnen het Rijksvaccinatieprogramma 
leiden tot veel gezondheidswinst: geschat wordt dat dit jaarlijks 6.000 ziektegevallen 
en 50 sterfgevallen voorkomt. 
 
Van veel JGZ-activiteiten is de effectiviteit niet of in onvoldoende mate bekend, vooral 
waar het de effecten betreft van de leefstijlinterventies (overgewicht, roken, 
alcoholgebruik e.d.). De effectiviteit van de JGZ als geheel is daarom niet vast te 
stellen. Vanuit ZonMw-programma’s wordt wel geïnvesteerd in dergelijk onderzoek. 
Deskundigen geven aan dat het lastig is om de kwaliteit van het aanbod ten aanzien 
van psychosociale hulpverlening, vroege interventies en leefstijlinterventies te meten. 
Monitoren op de uitkomsten kan een middel zijn. Tot nu toe zijn de effecten van deze 
laatste elementen uit het Basistakenpakket minder dan verwacht. Het probleem is dat 
het erg lastig is om de doelgroepen op de juiste momenten te bereiken. Dit laatste 
zou (meer) onderwerp van onderzoek moeten zijn.  
 
Deskundigen zijn van mening dat de JGZ in Nederland internationaal gezien ‘top of the 
bill’ is. Waar dat nuttig is, wordt gebruik gemaakt van goede programma’s uit andere 
landen.  
Doelmatigheid van het beleid 
De geïnterviewde deskundigen zijn unaniem van mening dat de doelmatigheid van de 
JGZ zeer goed is. Ook zijn twee maatschappelijke kosten-baten analyses (MKBA’s) 
uitgevoerd die een indicatie geven van de kosteneffectiviteit van de JGZ, voor zowel 
205 206
de harde als de zachte kanten van de JGZ . Deze MKBA’s zijn uitgevoerd in 
opdracht van ActiZ en GGD NL en zijn de enige bronnen die tot in detail ingaan op de 
kosteneffectiviteit. Beide studies geven een positief beeld van de kosteneffectiviteit 
van de JGZ, waarbij de vaccinaties de grootste bijdrage in zowel gezondheidswinst als 
economische winst leveren. 
 
                                                 
205
 Kosteneffectiviteit van de jeugdgezondheidszorg. Verdonck Klooster & Associates, Paul Dam, maart 2012. In 
opdracht van ActiZ. 
206
 Investeren in opvoeden en opgroeien loont!. Kosteneffectiviteit van de preventie van pedagogische, 
psychosociale en psychosomatische problematiek door de jeugdgezondheidszorg. Verdonck Klooster & 
Associates, Paul Dam en Bert Prinsen (de Opvoedzaak), juli 2013. In opdracht van ActiZ en GGD Nederland. 
160  
C10949
