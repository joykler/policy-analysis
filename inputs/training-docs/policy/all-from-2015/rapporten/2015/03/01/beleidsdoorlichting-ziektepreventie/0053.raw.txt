5 Bevolkingsonderzoek darmkanker 
In juni 2011 heeft de minister van VWS besloten tot invoering van een 
bevolkingsonderzoek naar darmkanker. Met bevolkingsonderzoek kan darmkanker 
worden voorkomen of in een vroegtijdig stadium worden ontdekt en behandeld. 
In januari 2014 is het bevolkingsonderzoek naar darmkanker daadwerkelijk van start 
gegaan. 
 
In dit hoofdstuk wordt achtereenvolgens ingegaan op de bij het uitvoeringsproces 
betrokken organisaties en hun taken daarbinnen, voor zover dit niet in hoofdstuk 2 
besproken werd. Vervolgens behandelen we de resultaten en de effecten van het 
gevoerde beleid binnen deze screening, geven we een toelichting op de internationale 
context en sluiten af met een korte samenvatting en conclusie voor deze screening. 
5.1 Betrokken organisaties en taakverdeling 
In hoofdstuk 2 zijn reeds de partijen beschreven die bij alle bevolkingsonderzoeken op 
dezelfde wijze betrokken zijn. We benoemen hier alleen de organisaties die specifiek 
betrokken zijn bij het bevolkingsonderzoek naar darmkanker: 
• De vijf regionale screeningsorganisaties zijn verantwoordelijk voor regionale 
uitvoering, verwijzing voor coloscopie naar centra die voldoen aan de landelijke 
kwaliteitseisen, regionale coördinatie bevolkingsonderzoek en aansluitende 
40
diagnostiek en kwaliteitsborging van de uitvoering van de iFOBT . 
• iFOBT-laboratoria: verwerken antwoordformulieren en analyseren van de 
fecesmonsters (m.b.v. iFOBT) en het doorgeven van de uitslag aan de 
screeningsorganisaties. 
• Huisartsenpraktijken: op verzoek verstrekken van informatie over het 
bevolkingsonderzoek, adviseren van deelnemers met een ongunstige iFOBT uitslag 
en doorgeven van relevante medische gegevens van de cliënt aan het 
coloscopiecentrum. 
• Coloscopiecentra: uitvoeren van de intake en de coloscopie, de coördinatie van 
diagnostiek, surveillance en overdracht naar behandeling. 
• Pathologielaboratoria: het beoordelen van histologisch materiaal van coloscopie of 
vervolgbehandeling. 
• Afdeling radiologie: op verzoek van coloscopiecentrum uitvoeren van CT-colografie. 
• De Landelijke Monitoring van het Bevolkingsonderzoek Darmkanker wordt in 
opdracht van het RIVM verricht door het team van het Erasmus MC en het NKI / 
41
Antoni van Leeuwenhoek Ziekenhuis . 
5.2 Resultaten en effecten 
Deze beleidsdoorlichting geeft waar mogelijk zicht op de volgende indicatoren voor 
doelbereik: 
• Bereik, deelnamepercentage, aantal opgespoorde ziektegevallen 
• Gezondheidsuitkomsten, bijdrage aan de volksgezondheid 
• Kwaliteit van de informatievoorziening omtrent deelname aan het 
bevolkingsonderzoek. 
• Kwaliteit van de onderbouwing van de doelmatigheid 
• Kwaliteit van de infrastructuur ten behoeve van de uitvoering van het 
bevolkingsonderzoek 
                                                 
40
 immunologische Fecaal Occult Bloed Test 
41
 Landelijke monitoring van het Bevolkingsonderzoek Darmkanker: resultaten eerste half jaar 2014, oktober 
2014, dr. C. Penning et al. 
 53 
C10949
