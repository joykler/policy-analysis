3 Bevolkingsonderzoek borstkanker 
Het bevolkingsonderzoek naar borstkanker is in Nederland in 1988 van start gegaan. 
Het bevolkingsonderzoek is erop gericht borstkanker vroeg op te sporen met als doel 
het realiseren van gezondheidswinst. De doelgroep van de screening bestaat uit 
vrouwen tussen de 50 en 75 jaar, die elke 2 jaar uitgenodigd worden voor het maken 
van een mammogram van de borsten. De omvang van deze doelgroep is ongeveer 2,5 
miljoen vrouwen. Hiervan worden er jaarlijks 1,2 miljoen uitgenodigd voor de 
screening. De deelname komt gemiddeld uit op 80%.  
 
In dit hoofdstuk wordt achtereenvolgens ingegaan op de bij het uitvoeringsproces 
betrokken organisaties en hun taken daarbinnen, voor zover dit niet in hoofdstuk 2 
besproken werd. Vervolgens behandelen we de resultaten en de effecten van het 
gevoerde beleid binnen deze screening, geven we een toelichting op de internationale 
context en sluiten af met een korte samenvatting en conclusie voor deze screening. 
 
In dit hoofdstuk wordt veel gebruikt gemaakt van informatie uit de Factsheet 
Bevolkingsonderzoek Borstkanker, RIVM, mei 2014 en het Beleidskader 
Bevolkingsonderzoeken naar Kanker, RIVM, 2014. 
3.1 Betrokken organisaties en taakverdeling 
In hoofdstuk 2 zijn reeds de partijen beschreven die bij alle bevolkingsonderzoeken op 
een vergelijkbare wijze betrokken zijn. We benoemen hier alleen de organisaties die 
specifiek betrokken zijn bij het bevolkingsonderzoek borstkanker: 
• De (medisch-technische) kwaliteitsbewaking is in handen van het Landelijk 
ReferentieCentrum voor Bevolkingsonderzoek (LRCB) te Nijmegen.  
• De jaarlijkse monitoring en evaluatie van het bevolkingsonderzoek wordt verricht 
door het Landelijk Evaluatie Team voor bevolkingsonderzoek naar Borstkanker 
(LETB), waarvan het secretariaat bij het Erasmus MC in Rotterdam gevestigd is.  
• De Programmacommissie Bevolkingsonderzoek Borstkanker, ingesteld door het 
RIVM-CvB, adviseert het CvB bij de landelijke coördinatie van het programma. De 
Programmacommissie bestaat uit deskundigen uit relevante beroepsgroepen en 
organisaties met gezag binnen hun vakgebied of netwerk, en met relaties in het 
veld. 
3.2 Resultaten en effecten 
Deze beleidsdoorlichting behandelt de resultaten en effecten aan de hand van de 
volgende indicatoren voor doelbereik: 
• Bereik, deelnamepercentage, aantal opgespoorde ziektegevallen 
• Gezondheidsuitkomsten, bijdrage aan de volksgezondheid 
• Kwaliteit van de informatievoorziening omtrent deelname aan het 
bevolkingsonderzoek. 
• Kwaliteit van de onderbouwing van de doelmatigheid 
• Kwaliteit van de infrastructuur ten behoeve van de uitvoering van het 
bevolkingsonderzoek 
Bereik en gezondheidsuitkomsten 
Van 1990 tot en met 2011 zijn 15 miljoen screeningsonderzoeken uitgevoerd. Hiervan 
zijn bijna 220.000 vrouwen voor nader onderzoek naar het ziekenhuis verwezen. Bij 
 39 
C10949
