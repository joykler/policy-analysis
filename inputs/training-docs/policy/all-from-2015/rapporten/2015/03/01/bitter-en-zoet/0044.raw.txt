EXPERTGROEP BEOORDELING WERELDERFGOEDNOMINATIES
Draagvlak en draagkracht
Het siteholderschap binnen Nederland is bij de provincies Gelderland, Zuid-Holland 
en Utrecht belegd. Hun samenwerking is vastgelegd in een op 27 januari 2014 onder-
tekende intentieverklaring, die ook door OCW en 25 gemeentes is getekend. Het 
siteholderschap lijkt hiermee in beginsel voldoende duurzaam belegd. 
In de afstemming met de Duitse partner-deelstaten Nordrhein-Westfalen en 
Rheinland-Pfalz dienen ook afspraken omtrent monitoring en management te wor-
den vastgelegd, inclusief een gezamenlijke aansturing. Daarnaast dient het beheer 
van het Nedergermaanse deel van de FRE met andere deelgebieden van de internatio-
nale Limes samenwerking afgestemd te worden. Deze afstemmingsprocessen vergen 
wel nog de nodige tijd. 
Binnen Nederland is er sprake van uiteenlopende planologische bescherming. Deze 
zal meer geüniformeerd moeten worden. De Expertgroep waarschuwt dat ook dit 
een tijdrovend proces kan zijn. Ook zullen er duidelijke afspraken gemaakt worden 
met de betrokken waterbeheerders, mogelijk in de vorm van een convenant, over het 
peilbeheer rond geselecteerde terreinen. 
De algemene staat van onderhoud van de terreinen is goed, maar de verspoeling en 
stedelijke bebouwing vormen nog wel aandachtspunten. De kandidaat dient zich 
te richten op wat er toekomstig verspoeld of verstoord zou kunnen worden en daar 
preventieve maatregelen voor te treffen. 
De continuïteit van het bestuurlijk draagvlak vormt nog een uitdaging, zo wordt 
in de rapportage beschreven. De betrokkenheid van maar liefst 25 gemeenten 
gedurende een meerjarig nominatietraject is een blijvend aandachtspunt. Beoogd 
Castellummuur onder het Domplein te Utrecht wordt met vaste regelmaat met alle gemeenten te overleggen. Ook de financiële
