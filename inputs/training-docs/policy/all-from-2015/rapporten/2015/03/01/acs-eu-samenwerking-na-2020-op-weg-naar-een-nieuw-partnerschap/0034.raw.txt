Naast de aangehaalde coherentie tussen ontwikkelings- en handelsdoelstellingen 
en -maatregelen zou het goed zijn om in de toekomst op het gebied van EPAs meer 
te opereren vanuit een erkende reciprociteit in wederzijdse belangen. Verder is het 
van belang om een duidelijker samenwerkingsarrangement te creëren voor kwesties 
van gezamenlijk belang zoals mondiale en regionale publieke goederen, regionale 
ontwikkeling en nationaal industriebeleid. Alleen op die wijze kan economisch 
en handelsbeleid daadwerkelijk helpen een enabling environment voor duurzame 
ontwikkeling, conform de nieuwe post-2015 agenda, tot stand te laten komen.
 Hoe de ACS–EU-samenwerking er na 2020 ook uit zal gaan zien, delen van de oude 
handelsagenda zullen ondanks het bestaan van EPAs nog om aandacht blijven 
vragen. Voorbeelden zijn de ﬁnanciële ondersteuning die in het kader van het 
Verdrag van Cotonou is toegezegd in het kader van de EPAs, verwezenlijking van 
compensaties voor gederfde opbrengsten van in- en uitvoerrechten, verbrede toegang 
tot de EU-markt en niet-tarifaire handelsbarrières.
•	 Governance structuur, samenstelling en werkwijzen instituties: De samenstelling van 
de ACS-groep onderscheidt zich door haar tricontinentale karakter en grote diversiteit 
in ontwikkelingsniveaus van de betrokken landen. Interessant is dat de ACS-groep 
uit een relatief groot aantal minst ontwikkelde landen, kleine eilandstaten en ‘land-
locked’ landen bestaat. Het Verdrag van Cotonou bevat artikelen waarin speciﬁek 
aandacht wordt gegeven aan ACS-landen die behoren tot deze categorieën. Op 
zichzelf kunnen die landen of groepen meestal geen vuist maken in internationale 
fora, maar in het grotere verband van de ACS-groep krijgen zij toch een stem. Daarbij 
is het wel van belang dat deze landen zoveel mogelijk zijn ingebed in hun regionale 
realiteit. Dit laatste punt staat grotendeels in de weg aan het uitbreiden van de ACS-
54 
groep met de minst ontwikkelde landen die nu nog geen lid zijn van de groep. 
 Enkele instituties van de ACS en de EU zijn aan vernieuwing toe. Voor wat betreft 
de ACS-instituties kijkt de AIV uit naar het rapport van de Eminent Persons Group 
van de ACS en de besluiten die de ACS-groep naar aanleiding van dat rapport zal 
gaan nemen. Een belangrijk aspect betreft de ﬁnanciering van de ACS-instituties en 
secretariaatskosten. Tot nu toe neemt de EU een aanzienlijk deel van de kosten voor 
haar rekening, feitelijk ongeveer de helft. Volgens de AIV zou het de onafhankelijkheid 
van de ACS-groep bevorderen als de ACS-landen zelf alle kosten van het secretariaat 
dragen. 
 De EU zou dienen na te gaan hoe zij de coherentie tussen EU-beleid en relevant 
beleid van individuele lidstaten (nog) beter op elkaar kan afstemmen en zo de 
effectiviteit van alle inspanningen kan verhogen. Bovendien is betere uitwisseling van 
informatie en afstemming tussen Commissiefunctionarissen die verantwoordelijk zijn 
voor ontwikkelingshulp, handel en diplomatieke en politieke betrekkingen, nodig.
 Ook het functioneren van de gezamenlijke ACS–EU-organen dient kritisch geëvalueerd 
te worden. Het is wellicht niet nodig om de ACS–EU-Raad van Ministers bij al zijn 
54 Voor de niet-ACS minst ontwikkelde landen Afghanistan, Bangladesh, Bhutan, Cambodja, Laos, Myanmar, 
Nepal en Jemen, alle gelegen in Azië of het Midden-Oosten, is die regionale inbedding en eventuele andere 
overeenstemming met leden van de ACS-groep immers afwezig. Zuid-Soedan heeft wat dat betreft een 
andere positie en is momenteel het enige niet-ACS minst ontwikkelde land waarvoor toetreding tot de ACS-
groep logsich zou kunnen zijn. Politieke problemen zouden hier wel nog een tijd in de weg kunnen staan. 
35
