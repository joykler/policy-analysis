programma Voorzorg is gebaseerd op een Amerikaans programma. Verder worden 
geen activiteiten gezien in het buitenland die in Nederland aangeboden zouden 
moeten worden. In tegendeel, Nederland kan het buitenland op het terrein van de JGZ 
wat leren. 
Kwaliteit onderbouwing doelmatigheid en kosteneffectiviteit 
Het RIVM stelt dat de effectiviteit van de JGZ als geheel niet is vast te stellen omdat 
194
van veel JGZ-activiteiten de effectiviteit niet bekend is . Vanuit ZonMw-programma’s 
wordt wel geïnvesteerd in dergelijk onderzoek. Door het RIVM wordt geadviseerd om 
meer te investeren in onderzoek naar de (kosten)effectiviteit van de JGZ. Meer 
informatie over de effectiviteit is nodig om inzicht te vergaren in de kosteneffectiviteit 
van de JGZ. Dit zal ook behulpzaam zijn om inzicht te krijgen in de meerwaarde van 
de JGZ ten opzichte van de huisarts, school en andere professionals die zich met 
vroegsignalering en advies bezighouden. Tevens adviseert het RIVM om meer inzicht 
te vergaren in de efficiëntie van de JGZ-activiteiten om de JGZ kosteneffectiever te 
kunnen inzetten. 
 
Er zijn weinig wetenschappelijke studies uitgevoerd naar de kosteneffectiviteit van de 
JGZ. Dit is ook moeilijk omdat de interventies al zijn ingevoerd en het dan niet meer 
mogelijk is om een vergelijking te maken tussen de uitkomsten met en zonder de 
interventie. Wel zijn er twee maatschappelijke kosten-baten analyses (MKBA’s) 
uitgevoerd die een indicatie geven van de kosteneffectiviteit van de JGZ, voor zowel 
195 196
de harde als de zachte kanten van de JGZ . Deze twee MKBA’s zijn uitgevoerd in 
opdracht van ActiZ en GGD NL en zijn de enige bronnen die in detail ingaan op de 
kosteneffectiviteit. Hieronder bespreken wij hier de belangrijkste uitkomsten. 
 
Kosteneffectiviteit screeningen en vaccinaties 
197
Kosteneffectiviteit van interventies wordt vaak uitgedrukt in QALY’s . De QALY staat 
voor een extra levensjaar in goede gezondheid. In Nederland wordt een bedrag tot 
198
20.000 euro per QALY gezien als kosteneffectief voor een preventieve interventie .  
Ten aanzien van de bruto kosten spreken we hier over de uitvoeringskosten van de 
preventie plus de bespaarde kosten voor de zorg en de additionele kosten voor zorg 
bij een verlengde levensverwachting. 
 
16
In zijn onderzoek naar de kosteneffectiviteit van de JGZ concludeert Dam dat de 
interventies vanuit de JGZ een economische winst opleveren (de baten op 
maatschappelijk niveau zijn hoger dan de lasten, er is geen sprake van 
(meer)kosten). Daarmee wordt gesteld dat de norm van maximaal € 20.000 per QALY 
ruim wordt gehaald. 
In het onderzoek naar kosteneffectiviteit van de JGZ zijn de volgende interventies 
geanalyseerd: 
• Het Rijksvaccinatieprogramma 
• De hielprik (screening 17 aandoeningen) 
• Oogpathologie 
                                                 
194
 Gezond opgroeien, Verkenning jeugdgezondheid. RIVM, NCJ, 2014. 
195
 Kosteneffectiviteit van de jeugdgezondheidszorg. Verdonck Klooster & Associates, Paul Dam, maart 2012. In 
opdracht van ActiZ. 
196
 Investeren in opvoeden en opgroeien loont!. Kosteneffectiviteit van de preventie van pedagogische, 
psychosociale en psychosomatische problematiek door de jeugdgezondheidszorg. Verdonck Klooster & 
Associates, Paul Dam en Bert Prinsen (de Opvoedzaak), juli 2013. In opdracht van ActiZ en GGD Nederland. 
197
 Quality-adjusted life year (QALY) is een begrip dat gebruikt wordt in een kosteneffectiviteitsanalyse, een 
economische beschouwing van de zin en effectiviteit van een (preventieve) behandeling in de gezondheidszorg. 
De QALY geeft de waarde weer van een extra levensjaar in goede gezondheid. 
198
 Wat is de kosteneffectiviteit van preventie? In: Volksgezondheid Toekomst Verkenning, Nationaal Kompas 
Volksgezondheid, Hamberg-van Reenen HH (RIVM), Meijer S (RIVM). 
 151
