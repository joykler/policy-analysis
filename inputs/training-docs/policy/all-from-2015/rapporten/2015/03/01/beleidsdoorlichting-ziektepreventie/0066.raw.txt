64
In de Verkenning Jeugdgezondheid wordt voor het eerst specifieke aandacht besteed 
aan de jeugdgezondheidszorg en vooral aan het bereik en de effectiviteit. Met 
betrekking tot de hielprikscreening wordt aangegeven dat deze leidt tot veel 
gezondheidswinst: naar schatting worden door de hielprikscreening jaarlijks gemiddeld 
bij ongeveer 180 kinderen ziekten tijdig onderkend, die daardoor niet overlijden of 
gehandicapt raken. 
Kwaliteit van de onderbouwing van de doelmatigheid 
Het beleid van VWS ten aanzien van de hielprikscreening borgt dat nieuwe (medisch-
wetenschappelijke) ontwikkelingen worden gesignaleerd en indien wenselijk, worden 
geïmplementeerd in de screening. Voordat er iets wordt veranderd of een nieuwe 
aandoening wordt toegevoegd aan de hielprikscreening, wordt het volgende traject 
doorlopen: 
• Interne of externe signalering van nieuwe ontwikkelingen 
• Voorleggen aan programmacommissie 
• Voorleggen aan werkgroep wetenschappelijke ontwikkelingen 
• Indien passend geacht voor de Nederlandse situatie: advies aan VWS om 
adviesaanvraag te doen bij de Gezondheidsraad (GR) 
• GR onderzoekt mogelijkheden en geeft advies aan VWS 
• VWS vraagt CvB een uitvoeringstoets op te stellen 
• VWS geeft opdracht tot implementatie om de hielprikscreening uit te breiden / aan 
te passen. 
Het bovenstaande traject garandeert dat veranderingen / vernieuwingen van de 
hielprikscreening telkens wetenschappelijk zijn getoetst en goed worden bevonden 
voor de Nederlandse situatie. 
 
Alle screeningen die op basis van de hielprik worden uitgevoerd, vinden plaats na een 
advies van de Gezondheidsraad (GR). Een goed voorbeeld hiervan is het advies van de 
GR uit 2005 om de hielprikscreening uit te breiden van 3 naar 18 aandoeningen. De 
GR adviseert om 15 aandoeningen toe te voegen aan het programma voor neonatale 
65
screening . Die uitbreiding zou naar schatting leiden tot het vinden van in totaal 177 
(159 à 195) patiënten per jaar, gemiddeld 89 meer dan in het toenmalige programma. 
Het advies van de GR is onderbouwd op basis van (internationaal) wetenschappelijk 
onderzoek. Daarnaast werd een globale raming van de kosten gegeven en werd een 
verwachting gegeven van de te behalen gezondheidswinst. 
In maart 2015 komt de GR naar verwachting met een advies om de hielprikscreening 
verder uit te breiden met een aantal nieuwe aandoeningen. 
 
De kosten van de screening per kind zijn relatief laag, en de kosten van behandeling 
van deze ziekten in de curatieve zorg zijn vele malen hoger. Dit duidt erop dat de 
gezondheidswinst kosteneffectief wordt gerealiseerd. Om dit te bewijzen is echter 
geen onafhankelijk onderzoek beschikbaar. 
Kwaliteit van de infrastructuur ten behoeve van de uitvoering van het 
bevolkingsonderzoek 
Kwaliteit wordt geleverd wanneer alle kinderen gescreend worden en alle ziekten 
waarop wordt gescreend daadwerkelijk worden opgespoord. Er moeten goede, 
betrouwbare testen worden gebruikt met goede testeigenschappen. Behandelingen 
                                                 
64
 Gezond opgroeien, Verkenning jeugdgezondheid. RIVM, NCJ, 2014. 
65
 Gezondheidsraad. Neonatale screening. Den Haag: Gezondheidsraad, 2005; 
publicatie nr 2005/11. 
66  
C10949
