Evaluatie aanpak Nieuwe Influenza A (H1N1) 
In 2011 werd een evaluatie uitgevoerd van de nationale crisisbesluitvorming met 
betrekking tot de beheersing van de H1N1 in Nederland. De belangrijkste observaties 
uit deze evaluatie waren: 
• De opschaling in Nederland was grosso modo snel en adequaat, waarbij de 
reguliere en sommige van de ‘griepspecifieke’ en professionele maatregelen soepel 
in werking werden gesteld. 
• De internationale en interdepartementale afstemming van verschillende 
voorgenomen en ingezette maatregelen was niet concreet genoeg. Tevens was er 
beperkt inzicht in de reactie van de maatschappij bij een werkelijk gevaarlijke 
infectieziekte-uitbraak. Dit uitte zich onder andere in terughoudende 
communicatie. 
• De besluitvorming werd overheerst door risicomijdende adviezen, waardoor 
dikwijls tot niet (kosten)effectieve maatregelen besloten werd – of ten minste tot 
maatregelen waarvan onbekend was of het kosteneffectief was. Besluitvorming 
vond plaats op basis van adviezen uitgaande van worst-case scenario’s. 
 
Uit de evaluatie blijkt dat er verbeteringen mogelijk zijn op het punt van advisering, 
interdepartementale voorbereiding, internationale afstemming en communicatie. De 
minister gaf in een brief aan de Tweede Kamer aan, op basis van deze 
aandachtspunten, verbeteringen door te willen voeren. Eén van deze verbeteringen is 
99
het beter benutten van de OMT/BAO-structuur . 
 
10. Samenwerking met het veterinaire domein 
In de beleidsevaluatie van het CIb werd in 2009 geconcludeerd dat de verbinding 
tussen veterinaire en humane domeinen in de infectieziektebestrijding verder diende 
100
te worden ontwikkeld en versterkt. Op basis van de evaluatie van de aanpak van de 
101
Q-koorts werd dit in 2010 verder benadrukt. Naar aanleiding van deze evaluatie, is 
door de betrokken ministers geconcludeerd dat de samenwerking tussen 
volksgezondheid en diergezondheid beter moest om (opkomende) zoönosen aan te 
pakken. Daarom zijn maatregelen genomen om te komen tot een geïntegreerde 
humaan-veterinaire risicoanalysestructuur voor de aanpak van zoönosen, waarin het 
signaleren van zoönosen tot en met de besluitvorming over de bestrijding goed 
geborgd is.  
Bij de bestrijding van zoönosen zijn veel instellingen betrokken, elk met een eigen 
verantwoordelijkheid voor de dierziekte- of humane infectieziektebestrijding. Met die 
betrokken partijen zijn afspraken gemaakt over het delen van informatie en expertise. 
Voor alle elementen van een risicoanalysestructuur (signalering, beoordeling en 
management) zijn samenwerkingsvormen uitgewerkt welke analoog zijn aan de wijze 
waarop de humane risicoanalyse bij infectieziekten is georganiseerd.  
Doel van de nieuwe risicoanalysestructuur voor zoönosen is dat zoönotische signalen 
adequaat worden herkend en opgevolgd en er tijdig wordt opgeschaald. Daarvoor zijn 
de volgende onderdelen formeel geïnstalleerd:  
• signaleringsoverleg zoönosen (SO-Z)  
• responsteam zoönosen (RT-Z)  
• outbreak managementteam zoönosen (OMT-Z) en deskundigenberaad zoönosen 
(DB-Z)  
• bestuurlijk afstemmingsoverleg zoönose (BAO-Z)  
 
                                                 
99
 Kamerbrief ‘Evaluatie nieuwe influenza A (H1N1). 14 juni 2011. 
100
 Centrum infectieziektebestrijding. Beleidsevaluatie. Boer&Croon, Amsterdam, 2009. 
101
 Van verwerping tot verheffing. Q-koortsbeleid in Nederland 2005-2010. Evaluatiecommissie Q-koorts.             
Den Haag, 2010. 
 101 
C10949
