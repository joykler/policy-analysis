• Rapportage: Jaarlijks vindt rapportage plaats aan het ministerie van Economische 
Zaken en het ministerie van Volksgezondheid, Welzijn en Sport over de status van 
ziekten bij wilde dieren.  
• Trainingen: Het DWHC geeft onderwijs aan studenten en trainingen aan zowel 
professionele als vrijwillige medewerkers van netwerkpartners over ziekte en 
gezondheid van wilde dieren en hoe daarmee om te gaan.  
1.6 Resultaten en effecten 
Indicatoren voor doelbereik 
Aansluitend op de uitvoeringsdoelen zijn de volgende onderwerpen geformuleerd op 
basis waarvan de resultaten en effecten van de kennisinfrastructuur en landelijke 
regierol bij infectieziekten kunnen worden beoordeeld: 
1. Kwaliteit kennisinfrastructuur 
2. Kwaliteit signaleringsstructuur 
3. Kwaliteit voorbereiding uitbraken 
4. Samenwerking met veterinaire domein 
5. Kwaliteit internationale samenwerking en kennisuitwisseling 
6. Snelheid en kwaliteit van handelen bij (dreiging van) uitbraken van infectieziekten 
 
Deze indicatoren zijn allemaal kwalitatief van aard. Dit deel van de 
infectieziektebestrijding is het moeilijkst concreet te maken in kwantitatieve 
doelstellingen. Uit de interviews met deskundigen blijkt dat vooral belang wordt 
gehecht aan een goed netwerk, waarbij de juiste partijen worden geraadpleegd en 
betrokken bij de besluitvorming. Andere aandachtspunten die deskundigen benoemen 
zijn de communicatie met professionals en burgers en de samenwerking met het 
veterinaire domein. Daarnaast acht men het belangrijk dat er een goede infrastructuur 
is en voldoende kennis en capaciteit om te handelen bij (nieuwe) dreigingen. Ten 
slotte is de snelheid van handelen een aandachtspunt. 
 
De inzet van het CIb is gericht op het voorkómen van infectieziekten, de mate waarin 
dit wordt gerealiseerd is moeilijk vast te stellen. De enige uitkomstmaat die de 
deskundigen aandragen is de incidentie van infectieziektes in Nederland, eventueel in 
vergelijking met andere landen in Europa. Maar tegelijkertijd kan geen causale relatie 
worden gelegd tussen deze incidentie en de inspanningen op infectieziektebestrijding. 
De deskundigen zijn van mening dat er relatief weinig (ernstige) infectieziekten 
voorkomen in Nederland, en de sterfte aan infectieziekten relatief laag is. 
 
Daarnaast kijken we naar dreigingen die sinds 2008 hebben plaatsgevonden en hoe 
daarop is gereageerd. Onderwerpen waar uitgebreid onderzoek naar heeft 
plaatsgevonden zijn de nieuwe Influenza A (H1N1) en de Q-koorts. 
 
7. Kwaliteit landelijke kennisinfrastructuur 
De landelijke kennisinfrastructuur voor infectieziektebestrijding bestaat primair uit het 
Centrum Infectieziektebestrijding en de landelijke partijen die subsidie ontvangen van 
het CIb, namelijk Soa Aids Nederland, Rutgers WPF, Hiv Vereniging Nederland, 
Stichting Hiv Monitoring, Stichting Werkgroep Infectiepreventie (WIP), Stichting 
Werkgroep Antibioticabeleid (SWAB) en KNCV Tuberculosefonds. Daarnaast ontvangt 
het Dutch Wildlife Health Centre een directe subsidie van het ministerie van VWS. 
Voor een goed functioneren van de kennisinfrastructuur is het uiteraard van belang 
dat deze partijen goede relaties onderhouden met elkaar en met andere landelijke, 
regionale en lokale organisaties die van belang zijn voor de infectieziektebestrijding. 
 
96  
C10949
