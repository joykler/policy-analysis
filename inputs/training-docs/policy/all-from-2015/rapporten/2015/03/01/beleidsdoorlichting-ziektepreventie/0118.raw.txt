• Vanaf 2010 kunnen zorgorganisaties zoals GGZ-instellingen en revalidatiecentra, 
waar geïndiceerde personen verblijven die geen huisarts hebben, kosteloos 
influenzavaccins voor deze personen bestellen via het NPG. Dit om de 
leveringszekerheid van de vaccins voor deze risicogroepen te vergroten. De 
toediening van deze vaccinaties wordt niet vergoed vanuit het NPG maar vanuit de 
AWBZ. 
3.2 Beleidsdoelen 
Het doel van het NPG is kwetsbare groepen (60-plussers en mensen met een risico-
indicatie zoals longziekten, hart- of nieraandoeningen en diabetes mellitus) te 
beschermen tegen (de ernstige gevolgen van) griep. 
3.3 Betrokken partijen en rolverdeling 
De volgende partijen zijn betrokken bij de besluitvorming en regie over het 
programma NPG: 
• De minister van VWS beslist wie tot de doelgroep van het NPG behoort op advies 
van de Gezondheidsraad.  
• Het Centrum voor Bevolkingsonderzoek (CvB) van het RIVM voert op landelijk 
niveau de regie van het NPG. Het CvB is tevens verantwoordelijk voor de 
137
publieksvoorlichting. 
 
In de paragraaf ‘uitvoeringsproces’ komen de overige uitvoerende partijen aan de 
orde. 
 
Aansturing 
De minister van VWS beslist wie er tot de doelgroep van het NPG behoort. Hiervoor 
vraagt de minister advies aan de Gezondheidsraad.  
 
Het RIVM/CvB stelt jaarlijks een factsheet op, waarin verslag wordt gedaan van het 
NPG. In deze factsheet wordt aandacht besteed aan de historie en actuele uitvoering 
van het programma. Ook ontwikkelingen in de tijd en actuele en verwachte 
ontwikkelingen komen in de factsheet aan de orde, alsmede internationale informatie. 
3.4 Uitvoeringsdoelen 
Het NPG heeft als belangrijkste uitvoeringsdoelen: 
1. Dat de doelgroep een geïnformeerde keuze maakt om deel te nemen. 
2. Een toegankelijk en laagdrempelig aanbod. 
 
Een hoog vaccinatiepercentage is geen expliciet doel, aangezien groepsimmuniteit hier 
niet zozeer een rol speelt (in tegenstelling tot het Rijksvaccinatieprogramma). 
3.5 Uitvoeringsproces 
Naast het Centrum voor Bevolkingsonderzoek, dat op landelijk niveau 
verantwoordelijk is voor regie en informatievoorziening, zijn de volgende partijen 
betrokken bij de uitvoering en monitoring: 
• De Stichting Nationaal Programma Grieppreventie (SNPG) contracteert en 
ondersteunt de huisartsen en zorgorganisaties bij de uitvoering van de jaarlijkse 
griepvaccinatiecampagne waaronder het bestellen van vaccins en declareren van 
de vaccinaties.  
                                                 
137
 Centrum voor Bevolkingsonderzoek. Factsheet Nationaal Programma Grieppreventie. 2014. 
118  
C10949
