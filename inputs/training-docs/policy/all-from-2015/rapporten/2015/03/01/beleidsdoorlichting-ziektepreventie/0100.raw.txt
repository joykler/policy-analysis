9. Kwaliteit voorbereiding uitbraken 
In de evaluatie van het CIb uit 2009 wordt in hoofdlijnen het volgende geconcludeerd 
over ‘de regiefunctie reguliere bestrijding en crisismanagement’: 
• Het is positief dat de regie bij één partij is belegd. De samenwerkingsrelaties zijn 
nog niet altijd optimaal. 
• Het CIb zorgt voor adequate samenwerking en rolverdeling in de keten t.b.v. 
waakzaamheid en snelle reactie bij uitbraken (o.a. OMT/BAO-structuur). 
• Het CIb fungeert duidelijk als één aanspreekpunt voor internationale 
agentschappen en ECDC en WHO. 
• Het CIb wordt erkend als primaire autoriteit, zowel in publieke als professionele 
communicatie. 
 
De kwaliteit van de voorbereiding op uitbraken is onderwerp geweest van evaluaties 
van de aanpak van twee concrete uitbraken, de Q-koorts en de Nieuwe influenza A 
(H1N1, ook wel bekend als de Mexicaanse griep).  
 
Evaluatie aanpak Q-koorts 
97
In de evaluatie van de aanpak van de Q-koorts concludeerde de Commissie dat er op 
verschillende momenten doortastender had kunnen en moeten worden opgetreden. 
Zowel het ministerie van LNV als het ministerie van VWS zijn in hun reactie op de Q-
koortsuitbraak te terughoudend opgetreden. Naar het oordeel van de commissie is het 
bestuurlijk handelingsperspectief te lang opgehouden door onenigheid over het  
wetenschappelijk fundament van de interventies. Ook werd de Q-koortsuitbraak 
aanvankelijk als regionaal en niet als een landelijk probleem gepercipieerd. Dit 
resulteerde in een afwachtende houding van beide ministeries. LNV legde onvoldoende 
doortastend maatregelen op, die aanvankelijk ook niet dwingend waren. LNV werd 
onvoldoende aangesproken door VWS, dat de bestuurlijke opvolging van de met LNV 
gemaakte afspraken niet of onvoldoende tijdig bewaakte en als poortwachter van de 
publieke volksgezondheid doorzettingsmacht had moeten tonen, maar die formeel niet 
had. 
Naar het oordeel van de Commissie zijn de ministeries er verder onvoldoende in 
geslaagd tijdig een eenduidige, integrale visie op de aanpak van de Q-koortsuitbraak 
uit te dragen. Dit gebrek aan centrale regie – die de vele onzekerheden bij de aanpak 
van de Q-koortsuitbraak overigens niet had hoeven verdoezelen maar juist had 
moeten benoemen – vertaalde zich in een vóórtdurende onrust onder de bevolking en 
bestuurders in betrokken regio, en straalde geen urgentie naar de sector uit. 
 
In de evaluatie werd het volgende geconcludeerd over de uitbraakadviesstructuur: ‘De 
commissie ziet geen intrinsieke weeffouten in de huidige uitbraakadviesstructuur van 
signaleringsoverleg, outbreak management team en deskundigenberaad, bestuurlijk 
afstemmingsoverleg tot ministerieel besluit, maar acht bij zoönosen een aantal extra 
zekeringen, met name betreffende de inbreng van veterinaire zijde en vroege 
betrokkenheid van het bedrijfsleven, essentieel.’ 
 
98
Naar aanleiding van deze evaluatie heeft de minister in 2011 besloten een specifieke 
risicoanalysestructuur zoönose op te zetten naar analogie van de humane 
risicoanalysestructuur. Dit wordt nader toegelicht onder punt 10: Samenwerking met 
het veterinaire domein.  
 
  
                                                 
97
 Van verwerping tot verheffing. Q-koortsbeleid in Nederland 2005-2010. Evaluatiecommissie Q-koorts.                
Den Haag, 2010. 
98
 Kamerbrief Stand van zaken aanpak Zoönosen. 18 mei 2011. 
100  
C10949
