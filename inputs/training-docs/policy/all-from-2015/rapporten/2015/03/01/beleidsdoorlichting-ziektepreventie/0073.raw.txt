Samenvatting en conclusies 
Deze deelrapportage omvat het onderdeel Bevolkingsonderzoeken van de 
Beleidsdoorlichting Ziektepreventie. Het gaat hier om het beleid van VWS dat wordt 
bekostigd vanuit artikel 1 van de begroting. Dat betreft: 
• Bevolkingsonderzoek Borstkanker 
• Bevolkingsonderzoek Baarmoederhalskanker 
• Bevolkingsonderzoek Darmkanker 
• Bevolkingsonderzoek Familiaire Hypercholesterolemie 
• Neonatale Hielprikscreening 
De beleidsdoorlichting heeft betrekking op de jaren 2009 – 2013.  
 
Niet alle landelijke screeningsprogramma’s zijn meegenomen in de beleidsdoorlichting, 
omdat het criterium hiervoor is dat ze gefinancierd moeten worden vanuit artikel 1 
van de begroting van VWS. De hielprik is hierop een uitzondering (financiering vanuit 
de AWBZ), maar deze wordt vanaf 2015 wel door VWS betaald. 
 
In dit concluderende hoofdstuk geven we antwoord op de hoofdvragen van de 
beleidsdoorlichting. Aan de orde komen de volgende onderwerpen: 
A. Motivering van het gevoerde beleid: aanleiding voor het beleid, 
verantwoordelijkheden van actoren 
B. Het beleidsterrein en de bijbehorende uitgaven: beleidsdoelen, ingezette 
instrumenten en uitgaven 
C. Overzicht eerder uitgevoerd onderzoek 
D. De doeltreffendheid en doelmatigheid van het gevoerde beleid 
E. Besparingsmogelijkheden 
 
A. Motivering van het gevoerde beleid 
Aanleiding voor het beleid 
De aanleiding voor het gevoerde beleid ten aanzien van bevolkingsonderzoeken, is 
gelegen in de algemene beleidsdoelstelling op het terrein van de volksgezondheid: een 
goede volksgezondheid, waarbij mensen zo min mogelijk bloot staan aan bedreigingen 
van hun gezondheid en waarbij mensen gezond leven. Uiteraard is het kostenaspect 
hier ook van belang, een gezonde bevolking kost de maatschappij immers minder dan 
een minder gezonde bevolking. 
Wanneer daarvoor aanleiding is wordt besloten om een nieuw bevolkingsonderzoek te 
starten (bijvoorbeeld darmkanker) of te beëindigen (bijvoorbeeld familiaire 
hypercholesterolemie). De beslissingen hiertoe worden zorgvuldig genomen en zijn 
altijd gebaseerd op wetenschappelijk onderzoek en adviezen van de Gezondheidsraad. 
Verantwoordelijkheden van actoren 
De landelijke overheid heeft vanuit de Grondwet (artikel 22) de taak om maatregelen 
te treffen ter bevordering van de volksgezondheid. De Wet publieke gezondheid (Wpg) 
en de Wet op het bevolkingsonderzoek (WBO) vormen een belangrijk wettelijk kader 
om de gezondheid van de bevolking te beschermen of te bevorderen. 
Publieke gezondheidszorg is op grond van de Wpg een gezamenlijke 
verantwoordelijkheid van de lokale en de landelijke overheid. De Wpg omschrijft 
publieke gezondheidszorg als “gezondheidsbeschermende en 
gezondheidsbevorderende maatregelen voor de bevolking of specifieke groepen 
daaruit, waaronder het voorkomen en het vroegtijdig opsporen van (behandelbare) 
ziekten”. De landelijke overheid vult de verantwoordelijkheid onder meer in door 
 73 
C10949
