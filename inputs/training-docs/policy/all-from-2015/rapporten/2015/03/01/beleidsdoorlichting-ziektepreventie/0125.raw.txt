4 Aanvullende Seksuele Gezondheidszorg 
In dit hoofdstuk gaan we in op de Aanvullende Seksuele Gezondheidszorg. De basis 
hiervoor zijn beschikbare evaluaties, monitors en beleidsstukken, aangevuld met 
enkele interviews met uitvoerende partijen en deskundigen op het terrein van 
infectieziektebestrijding. 
4.1 Aanleiding voor het beleid 
Volgens de Wet publieke gezondheid (Wpg) is de bestrijding van soa’s, inclusief bron- 
en contactopsporing, onderdeel van de infectieziektebestrijding. Omdat gemeenten 
verantwoordelijk zijn voor de uitvoering van de Wpg, dragen zij ook zorg voor de 
bestrijding van soa’s. 
 
In de jaren 80 van de vorige eeuw daalde het aantal gevonden soa’s na de opkomst 
van hiv/aids. Eind jaren 90 – begin jaren 00 nam het aantal gevonden soa’s weer toe 
en daarmee ook het gevaar voor de volksgezondheid. Dit was voor de minister van 
Volksgezondheid, Welzijn en Sport (VWS) aanleiding om in 2006 een regeling voor 
Aanvullende Curatieve Soa-bestrijding (ACS) in het leven te roepen. Soa-poli’s waren 
op dat moment vooral in de grote steden aanwezig. Met de ACS werd deze vorm van 
soa-zorg uitgebreid tot een landelijke dekking en kwam meer aandacht voor een 
uniforme werkwijze op de soa-poli’s. Doel van de ACS was het voorkomen van 
verspreiding van soa’s door vroege opsporing en behandeling. Laagdrempeligheid en 
gerichtheid op groepen met een verhoogd risico op soa’s waren daarom belangrijke 
pijlers van de ACS. 
 
In 2008 werd naast de ACS ook de regeling Aanvullende Seksualiteitshulpverlening 
(ASH) ingevoerd. Deze zorg was eerder uitgevoerd door de Rutgershuizen, maar werd 
met de ASH ondergebracht bij de GGD. Deze regeling maakt het mogelijk dat jongeren 
met al hun vragen rond seksualiteit terecht kunnen bij een GGD. Het gaat hier om de 
zogenaamde Sense-activiteiten zoals bijvoorbeeld fysieke spreekuren, digitale vormen 
148
van hulpverlening en outreach-activiteiten. 
De ASH was gericht op seksualiteitshulpverlening, bijvoorbeeld ongewenste 
zwangerschap en seksueel geweld. De doelgroep van de ASH waren jongeren tot 25 
jaar. Beide regelingen werden uitgevoerd door de GGD en hoewel doelen en 
doelgroepen van beide regelingen niet helemaal overeenkwamen, was er wel overlap. 
Daarom zijn de ACS en de ASH in 2012 samengevoegd tot de regeling Aanvullende 
149
Seksuele Gezondheidszorg (ASG). 
 
Actualiteit van de aanleiding 
Met betrekking tot de specifieke maatregelen gericht op soa’s blijkt uit onderzoek dat 
het aantal bezoekers van de Centra voor Seksuele Gezondheid sinds 2004 blijft 
toenemen. Ook het percentage bezoekers waarbij één of meer soa werd gevonden, 
150
steeg licht over de tijd. De aanleiding voor het beleid, een toename van het aantal 
soa’s en het daarmee verbonden risico voor de volksgezondheid, lijkt daarmee nog 
steeds actueel te zijn. Ook onderwerpen als ongewenste zwangerschap en seksueel 
geweld zijn nog steeds actuele problemen. 
                                                 
148
 Brief van de minister van VWS aan de Tweede Kamer. Evaluatie en wijzigingen regeling aanvullende seksuele 
gezondheidszorg’. 13 mei 2014. 
149
 De lasten van de lusten. AEF, 2013. 
150
 http://www.nationaalkompas.nl/gezondheid-en-ziekte/ziekten-en-aandoeningen/infectieziekten-en-
parasitaire-ziekten/soa/trend/  
 125 
C10949
