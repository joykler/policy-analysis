De afgelopen 25 jaar is, mede dankzij het bevolkingsonderzoek, de sterfte aan 
baarmoederhalskanker met meer dan de helft afgenomen. In welke mate het 
bevolkingsonderzoek heeft bijgedragen aan sterftereductie is onbekend, vanwege het 
ontbreken van een gerandomiseerd experiment naar de effecten van screening op de 
incidentie en sterfte aan baarmoederhalskanker. Een dergelijk experiment kan niet bij 
en landelijk bevolkingsonderzoek worden uitgevoerd, er kan hier immers niet met een 
controlegroep gewerkt worden. Verder vond er voor het bevolkingsonderzoek al veel 
“screening” plaats in het kader van pilcontrole. 
Kwaliteit van de informatievoorziening omtrent deelname aan het 
bevolkingsonderzoek 
De informatievoorziening door het RIVM over de verschillende kankerscreeningen lijkt 
sterk op elkaar. Uiteraard is de geboden informatie toegespitst op de behandelde 
screening, maar de opzet van de informatievoorziening en de uitvoering daarvan is in 
wezen gelijk voor alle kankerscreeningen. 
De kosten voor informatievoorziening aan burgers zijn op dit moment al erg hoog en 
het lijkt lastig om zonder hoge meerkosten optimaler aan te sluiten op de diversiteit 
van de doelgroep. Met de informatie die nu wordt aangeboden bij de uitnodiging kan 
de doelgroep een geïnformeerde keuze maken. Juist om vrouwen zelfstandig en goed 
geïnformeerd te laten kiezen om wel of niet deel te nemen aan de screening heeft de 
minister van VWS besloten om de zelfafnameset vanaf 2016 niet automatisch toe te 
sturen aan non-responders. De geïnterviewden geven aan dat zij de set wel op 
aanvraag toegestuurd kunnen krijgen. Op deze wijze wordt er veel gedaan om tegen 
aanvaardbare kosten een zo hoog mogelijk bereik te realiseren. 
Kwaliteit van de onderbouwing van de doelmatigheid 
De doelmatigheid van de bevolkingsonderzoeken wordt altijd getoetst door de 
Gezondheidsraad. Gekeken wordt naar de deelnamegraad, verwijscijfers en 
testprestaties. De Gezondheidsraad heeft de minister van VWS in 2011 geadviseerd 
34
over verbeteringen in het bevolkingsonderzoek naar baarmoederhalskanker . Het 
betrof echter complexe veranderingen waarvoor een uitvoeringstoets nodig was. Het 
CvB heeft deze uitvoeringstoets samen met de betrokken partijen uitgevoerd. Mede op 
basis van de uitvoeringstoets heeft de minister in 2013 het besluit genomen hoe het 
bevolkingsonderzoek er uit moet komen te zien. De minister heeft besloten om hrHPV 
screening in het bevolkingsonderzoek baarmoederhalskanker in te voeren. Dit 
voorkomt jaarlijks ongeveer 75 extra gevallen van baarmoederhalskanker en 18 
sterfgevallen. Ze neemt daarmee de belangrijkste aanbevelingen van de 
Gezondheidsraad en de uitvoeringstoets over. Ook heeft de minister besloten om een 
zelfafnameset beschikbaar te stellen. Vrouwen die na de uitnodiging geen afspraak 
hebben gemaakt voor het laten maken van een uitstrijkje kunnen een zelfafnameset 
aanvragen.  
De voorbereidingen voor de vernieuwing van het bevolkingsonderzoek zijn in 2014 
gestart. Het invoeren van het verbeterde bevolkingsonderzoek moet zorgvuldig 
gebeuren. De uitvoeringstoets vormt daarvoor het kader. De beroepsgroepen worden 
nauw betrokken bij de voorbereiding. Door onder andere de aanbestedingen duurt de 
voorbereiding twee jaar. In 2016 wordt het vernieuwde bevolkingsonderzoek 
ingevoerd. 
  
                                                 
34
 Gezondheidsraad. Screening op baarmoederhalskanker. Den Haag: Gezondheidsraad, 2011; publicatienr. 
2011/07. 
 49 
C10949
