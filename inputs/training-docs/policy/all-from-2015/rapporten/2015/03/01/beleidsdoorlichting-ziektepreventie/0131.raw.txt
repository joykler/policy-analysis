hebben plaatsgevonden. Het merendeel van de jongeren beschermt zichzelf goed 
tegen zwangerschap. Er zijn echter ook zorgen. Seksuele grensoverschrijding komt 
nog steeds onverminderd vaak voor, de eerste geslachtsgemeenschap komt voor veel 
jongeren onverwacht, veel meisjes vonden de eerste keer vervelend, binnen relaties 
stoppen jongeren te snel met het gebruik van condooms en homoacceptatie is nog 
steeds gering. De partijen gebruiken de kennis uit het onderzoek om nieuwe 
interventies te ontwikkelen. 
 
Kwaliteit infrastructuur 
In de evaluatie van de regeling ASG in 2013 werd geconcludeerd dat de ASG een 
meerwaarde heeft voor de volksgezondheid. De evaluatie liet zien dat het aantal 
consulten en het vindpercentage in de loop der jaren is gestegen. Bovendien werkt de 
regeling daadwerkelijk aanvullend, er is geen aanleiding om aan te nemen dat er 
sprake is van substitutie van zorg. Daarnaast zijn de eerste ervaringen met de 
integratie van soa en Sense positief. Tijdens soa-consulten wordt veelal ook ingegaan 
op seksualiteitsvraagstukken. De GGD’en leveren met de focus op preventie en 
publieke gezondheid laagdrempelige en hoogwaardige zorg en zijn goed in staat om 
173 174
epidemiologische ontwikkelingen te signaleren.  
 
Op grond van aandachtspunten uit de evaluatie zijn een aantal beleidswijzigingen 
aangebracht, die vooral kostenbeheersing als doel hebben. Het gaat hierbij om: een 
wijziging in de doelgroepen waarop de soa-bestrijding betrekking heeft, het vervallen 
van de verplichting om bij een positieve chlamydiatest door te testen op andere soa, 
een nieuw normbedrag voor vergoeding van de laboratoriumkosten en de invoering 
 175 
van een financieel plafond in de regeling. 
 
De geïnterviewde betrokkenen voor deze beleidsdoorlichting die zicht hebben op de 
ASG, onderschrijven het positieve beeld: ze noemen de ASG een succesvolle regeling 
en vinden het van groot belang voor de volksgezondheid dat deze regeling in stand 
wordt gehouden. Deze betrokkenen zijn weliswaar niet onafhankelijk van de 
uitvoering. Door deze betrokkenen genoemde aandachtspunten voor de ASG zijn: 
• Alhoewel reeds sprake is van laagdrempelige voorzieningen, zou verder gezocht 
kunnen worden naar mogelijkheden om het gebruik nog makkelijker te maken, 
door bijvoorbeeld meer diensten aan te bieden via internet. 
• Bezuinigingen op GGD’en zijn van invloed op outreach activiteiten. 
• Er kan meer worden inzet op het meten van impact van de maatregelen. 
• De inzet op seksualiteitshulpverlening moet bewaakt worden (doordat budgetten 
van soa-bestrijding en seksualiteitshulpverlening zijn samengevoegd). 
• Meer aandacht voor andere doelgroepen dan jongeren (ouderen, kwetsbare 
groepen). 
• De naamsbekendheid van de dienstverlening neemt toe, maar kan waarschijnlijk 
nog verder verbeteren. 
 
Door de recente invoering van het financieel plafond is er nog geen informatie 
beschikbaar over de effecten hiervan. In het evaluatierapport uit 2013 wordt de 
verwachting beschreven dat GGD’en scherpere triage gaan uitvoeren. Dit kan ertoe 
leiden dat meer personen worden verwezen naar de huisarts en een deel van hen zich 
 176
niet laat testen. Ook ontstaat voor GGD’en een prikkel het budget op te maken. 
 
                                                 
173
 Kamerbrief Evaluatie en wijzigingen regeling aanvullende seksuele gezondheidszorg. 13 mei 2014. 
174
 De lasten van de lusten. Evaluatie Subsidieregeling Aanvullende Seksuele Gezondheidszorg 2012. AEF, 2013. 
175
 Kamerbrief Evaluatie en wijzigingen regeling aanvullende seksuele gezondheidszorg. 13 mei 2014. 
176
 De lasten van de lusten. Evaluatie Subsidieregeling Aanvullende Seksuele Gezondheidszorg 2012. AEF, 2013. 
 131 
C10949
