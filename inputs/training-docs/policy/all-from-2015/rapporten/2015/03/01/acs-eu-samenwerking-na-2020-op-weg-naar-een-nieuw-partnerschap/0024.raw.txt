voor niet-ACS ontwikkelingslanden. De EU had weliswaar onthefﬁng verkregen van de 
WTO voor de preferentiële handelsregelingen met de ACS maar die zou in 2007 aﬂopen 
waarna de EU haar wetgeving en beleid aangepast diende te hebben.
Een tweede factor die druk op de EPA-besprekingen legde was het besluit van de EU om 
42
handelsovereenkomsten met regio’s afzonderlijk af te sluiten. Mede doordat resultaten 
in het mondiale WTO-overleg over handelsliberalisatie uitbleven ontstond binnen de 
 
EU steeds meer draagvlak om tot regionale akkoorden over te gaan. Deze stap leidde 
tot onbegrip bij de ACS-groep. Er bestond twijfel of al het mogelijke was gedaan om 
de WTO bereid te vinden om de status quo op handelsgebied langer te handhaven. De 
stemming sloeg om toen dit voorstel tot (sub-)regionale vrijhandelsovereenkomsten zich 
aandiende. Waar de ACS-groep zich op het standpunt stelde dat de algemene principes 
voor samenwerking op gebied van economie en handel eerst op collectief ACS-niveau 
dienden te worden vastgesteld – geënt op de doelstellingen van armoedevermindering 
en uitbanning – en dat de regionale onderhandelingen zich hier vervolgens aan moesten 
conformeren, was dat kennelijk niet de opvatting aan EU-zijde.
In de toch al gespannen verhoudingen namen de onderhandelingen over het 
eerstvolgende agendapunt – de presentie van de ACS in Genève, zetel van de WTO – 
veel tijd in beslag. Uiteindelijk werd ingestemd met een EU-bijdrage ter ﬁnanciering van 
een ACS-kantoor in Genève, waarna een begin kon worden gemaakt met de eigenlijke 
onderhandelingen over de inhoud van regionale EPAs. Het feit dat de klok doortikte en 
men gevaarlijk dicht bij de fatale datum van het aﬂopen van de WTO-onthefﬁng kwam, 
heeft de emoties hoog doen oplaaien en veel kwaad bloed gezet.
In 2007 werd, met het oog op de naderende beëindiging van onthefﬁng voor preferentiële 
handelsvoorwaarden, overgegaan tot het sluiten van voorlopige handelsakkoorden. Deze 
interim EPAs zouden zich dienen te beperken tot goederen en waar mogelijk op den duur 
omgevormd worden tot meer omvattende (zogeheten comprehensive) EPAs. Niettemin 
bleven de onderhandelingen tijdrovend. Daarbij ervoeren de ACS-landen ongewenste druk 
van de zijde van de EU om verschillende aspecten bij de besprekingen te betrekken die in 
WTO-verband nog niet waren uitonderhandeld, zoals investeringen, handel in diensten en 
mededingingsbeleid (de zogeheten ‘Singapore issues’). Daarnaast zocht men naar wegen 
om de algemene bepalingen uit het Verdrag zoals op het gebied van mensenrechten 
43
en duurzaamheid nadrukkelijker in de EPAs op te nemen.
 Dit is maar ten dele gelukt. 
In feite zijn de (interim) EPAs overeenkomsten geworden die per saldo meer de geest 
ademen van handelslogica dan van de bredere ontwikkelingsvisie die spreekt uit het 
Verdrag van Cotonou.
Het overzicht van bereikte handelsakkoorden was in januari 2015 als volgt: vier 
comprehensive EPAs zijn afgesloten met respectievelijk de landen in het Caraïbisch 
gebied (CARIFORUM), West-Afrika (ECOWAS), zuidelijk Afrika (SADC) en oostelijk Afrika 
42 De vraag is natuurlijk of het haalbaar zou zijn geweest om een enkele EPA af te sluiten met de gehele 
ACS-groep. Gezien de tijdsdruk was de kans daarop klein. Toch kwam dit besluit om aan te sturen op 
akkoorden met regio’s afzonderlijk op de ACS over als eenzijdig ingegeven en bovendien met een risico op 
ondermijning van de eenheid van de groep.
43 J.T. Gathii,‘The Cotonou Agreement and Economic Partnership Agreements’, in S. Marks (ed.), Realizing 
the Right to Development: Essays in Commemoration of 25 Years of the UN Declaration on the Right to 
Development, UN Ofﬁce of the High Commissioner for Human Rights, Geneva, 2013, pp. 271-273. 
25
