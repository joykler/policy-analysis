bijvoorbeeld ook uit partijen als TNO, Actiz, de zorgverzekeraars, verloskundigen en 
de Alliantie voor erfelijkheidsvraagstukken. 
Evaluatie CvB 
12
In 2013 heeft het CvB haar regierol extern laten evalueren . In de evaluatie werden 
de taken betrokken die voortvloeien uit de regievoering over de landelijke 
preventieprogramma’s, te weten: 
• Coördinatie en regie van betrokken partijen 
• Financieren van bevolkingsonderzoeken 
• Kwaliteitsbeoordeling en kwaliteitsborging 
• Monitoren en evalueren van de programma’s 
• Communiceren met het publiek, de professionals en de stakeholders 
• Kennis bundelen rondom en innoveren van bevolkingsonderzoeken 
• Adviseren en informeren van beleidsmakers (ministerie van VWS), beleidsadviseurs 
(ZonMw), de Gezondheidsraad en de toezichthouder (IGZ) 
 
De taakopvatting en -uitvoering van het CvB zijn beoordeeld en geëvalueerd binnen 
de volgende 6 thema’s: 
4. Effectiviteit van de regievoering 
5. Samenwerking en belangenmanagement 
6. Organisatie van monitoring en kwaliteitsborging 
7. Communicatie 
8. Issue- en risicomanagement 
9. Organisatie van het lerend vermogen. 
 
De evaluatie concludeert dat het CvB op elk van de thema’s goed functioneert. 
Uiteraard zijn er ook aandachts- en verbeterpunten. Uit de interviews die door Panteia 
gevoerd zijn in het kader van deze beleidsdoorlichting, blijkt dat het CvB al werkt aan 
de verbeterpunten. Gesprekspartners waren over het algemeen zeer tevreden over de 
wijze waarop het CvB haar taken interpreteert en uitvoert. 
 
Regionale screeningsorganisaties 
In de jaren 2008 tot 2010 zijn de 21 organisaties in Nederland voor de borst- en 
baarmoederhalskankerscreening gefuseerd tot 5 kankerscreeningsorganisaties die 
verantwoordelijk zijn voor de uitvoering van de drie huidige screeningsprogramma’s 
naar kanker. 
Zij zijn verantwoordelijk voor de regionale uitvoering van het primair proces van de 
aangewezen bevolkingsonderzoeken, in ieder geval tot en met de uitslag en eventuele 
verwijzing naar de zorg. Het betreft de volgende 5 organisaties: 
• Stichting Bevolkingsonderzoek Noord 
• Stichting Bevolkingsonderzoek Midden-West 
• Stichting Bevolkingsonderzoek Zuid 
• Stichting Bevolkingsonderzoek Zuid-West 
• Stichting Bevolkingsonderzoek Oost. 
 
De screeningsorganisaties voeren geen commerciële activiteiten uit. Zij zijn 
vergunningplichtig krachtens de Wet op het Bevolkingsonderzoek. 
 
  
                                                 
12
 Evaluatie regierol Centrum voor Bevolkingsonderzoek. Kwink Groep, 2013. 
 33 
C10949
