subtype humaan influenzavirus, waarbij ernstig gevaar voor de volksgezondheid 
bestaat. 
• Het Centrum Infectieziektebestrijding van het RIVM heeft een centrale rol in de 
ondersteuning van de minister van VWS bij het nemen van maatregelen bij 
(dreigende) infectieziekte-uitbraken en om inhoudelijk leiding te geven aan het 
bestrijden van landelijke crises.  
• Regionaal zijn GGD’en de uitvoerders van de infectieziektebestrijding en zijn de 
burgemeesters op bestuursniveau verantwoordelijk. Tevens zijn ziekenhuizen, 
huisartsen en laboratoria betrokken. 
• Het Dutch Wildlife Health Centre heeft als missie kennis over de gezondheid van 
wilde dieren te vermeerderen en een goed gebruik van deze kennis in het beleid te 
bevorderen. Het DWHC krijgt subsidie van het ministerie van VWS en het 
ministerie van EZ. 
• De Inspectie voor de Gezondheidszorg heeft een toezichthoudende rol op de 
uitvoering van de infectieziektebestrijding. 
• De Voedsel en Warenautoriteit heeft als toezichthouder een rol bij ziektes die 
overgedragen kunnen worden via dieren of voedsel. 
 
Taken en rolverdeling 
 
Centrum Infectieziektebestrijding (RIVM) 
Per 1 januari 2005 is het Centrum Infectieziektebestrijding bij het RIVM actief. Het 
bureau van de Landelijke Coördinatiestructuur Infectieziektebestrijding is per dezelfde 
75
datum hierin opgegaan.  
 
Met de vorming van het Centrum Infectieziektebestrijding werd de expertise met 
betrekking tot diagnostiek, bestrijding, surveillance en epidemiologisch onderzoek bij 
infectieziekten binnen het RIVM geconcentreerd. Daarnaast zijn de landelijke 
advisering bij crisissituaties (Outbreak Management Team), landelijke implementatie 
van de adviezen en de coördinatie van de landelijke bestrijding nieuwe taken 
geworden van het CIb-RIVM. 
 
De missie van het CIb is signalering, bestrijding en preventie van infectieziekten ten 
behoeve van de volksgezondheid in Nederland.  
 
Het CIb voert regie over de infectieziektebestrijding vanuit een nationale en 
internationale optiek. Dat betekent dat bij grote (landelijke) uitbraken de coördinatie 
van en communicatie over de bestrijding in handen is van het CIb. Dit in aansluiting 
op lokale en regionale infectieziektebestrijding.  
 
Daarnaast formuleert het CIb het gewenste preventie- en bestrijdingsbeleid en geeft 
advies aan de overheid en de professionals in de praktijk. Het verricht hiertoe zelf 
wetenschappelijk onderzoek. Ook draagt het CIb bij aan de expertiseontwikkeling, 
kwaliteit en uniformiteit van de infectieziektebestrijding. Het zorgt voor heldere en 
betrouwbare communicatie naar publiek en professionals en voor een effectieve 
internationale samenwerking.  
 
Het CIb bestaat uit vijf centra waar de werkzaamheden plaatsvinden. Dit zijn de 
Landelijke Coördinatie Infectieziektebestrijding, het centrum Epidemiologie en 
Surveillance van Infectieziekten, het centrum Infectieziekteonderzoek, Diagnostiek en 
                                                 
75
 Memorie van toelichting bij Wet publieke gezondheid. 
 89 
C10949
