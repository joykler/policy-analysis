Naast financiering, biedt wet- en regelgeving een waarborg voor het mandaat van het 
CvB en de kwaliteit van de uitvoering van het bevolkingsonderzoek. Zo is in de Wet op 
het RIVM vastgelegd dat (en met welke taken) het RIVM is belast met de aansturing 
en begeleiding van de bevolkingsonderzoeken. Middels de Wet Bevolkingsonderzoek 
(WBO) verleent het ministerie vergunningen aan partijen die een bevolkingsonderzoek 
mogen uitvoeren. Voorafgaand aan deze WBO-vergunning adviseert de 
Gezondheidsraad aan het ministerie over de kwaliteit van de voorgestelde uitvoering. 
De Wet publieke gezondheid (Wpg), biedt geen directe sturingsmogelijkheden. Wel 
kan het CvB de (indirecte) weg bewandelen om de Inspectie voor de Gezondheidzorg 
(IGZ) in te schakelen. 
3.3 Internationale context 
In meer dan 30 landen vindt borstkankerscreening in georganiseerde vorm plaats. Het 
Verenigd Koninkrijk, IJsland, Zweden, Denemarken en Noorwegen kennen een met 
Nederland vergelijkbaar landelijk dekkend bevolkingsonderzoek. In deze landen neemt 
tussen de 70-80% van de uitgenodigde vrouwen deel aan de screening. De opkomst is 
beduidend lager in landen waar de onderzoeksprogramma's meer decentraal 
georganiseerd zijn. Vrouwen moeten daar vaak zelf een afspraak maken en het 
onderzoek vindt meestal plaats in radiologische praktijken en instituten. 
 
De frequentie waarmee vrouwen uitgenodigd worden en de leeftijdsrange van de 
22
doelgroep verschillen tussen landen, vooral de bovengrens van de leeftijd . De 
Nederlandse bovengrens van 75 jaar is vrij uitzonderlijk. In Frankrijk is de bovengrens 
74, maar in veel andere landen worden vrouwen tot hun 69e uitgenodigd. Elk land 
bepaalt zelf zijn nationale screeningsbeleid waarbij onder meer sociale, politieke, 
culturele en organisatorische aspecten van invloed zijn op de wijze waarop dit 
plaatsvindt. Ook zijn er internationale richtlijnen zoals de kwaliteitsrichtlijn voor 
borstkankerscreening en -diagnose van de ‘European Breast Cancer Network’ (EBCN) 
in samenwerking met de ‘International Agency for Research on Cancer’ (IARC). 
 
De deelname aan het bevolkingsonderzoek voor borstkanker is in Nederland hoog 
vergeleken met andere landen van de Europese Unie (EU). In Nederland doet circa 
80% van de vrouwen van 50 tot 75 jaar mee aan het bevolkingsonderzoek. Alleen in 
23 24
. In EU-richtlijnen wordt een deelnamegraad van 75% 
Finland is de deelname hoger
van alle vrouwen in de doelgroep aanbevolen. In ongeveer de helft van de landen 
wordt dat doel niet gehaald (zie figuur 2). 
                                                 
22
 http://www.nationaalkompas.nl/gezondheid-en-ziekte/ziekten-en-aandoeningen/kanker/borstkanker/ 
23
 OECD (2013), Health at a Glance 2013: OECD Indicators, OECD Publishing.  
http://dx.doi.org/10.1787/health_glance-2013-en 
24
 European guidelines for quality assurance in breast cancer screening and diagnosis. EU Health & Consumer 
Protection Directorate-General, N. Perry et al, 2006. 
 43 
C10949
