• Maldescensus testis 
• Hartafwijkingen 
• Spraak- en taalontwikkeling 
• Perceptief gehoorverlies. 
Voor een deel gaat het hier om interventies die elders in deze beleidsdoorlichting 
worden behandeld (Rijksvaccinatieprogramma, hielprik). De andere geselecteerde 
interventies behoren tot het uniforme deel van het Basistakenpakket, alle worden 
uitgevoerd door de JGZ. 
 
De belangrijkste onderzoeksresultaten zijn: 
• Elke Nederlander leeft 1 jaar langer gezond dankzij de JGZ. Het aantal gewonnen 
gezonde levensjaren bedraagt ruim 200.000 jaar per jaar in Nederland. 
• De JGZ kost € 433 miljoen per jaar (2011). De geanalyseerde interventies leveren 
€ 5,6 miljard op. Het resultaat van de JGZ bedraagt daarmee € 5,2 miljard positief 
per jaar (de baten van de niet geanalyseerde interventies buiten beschouwing 
gelaten). Iedere euro die jaarlijks in de JGZ wordt geïnvesteerd levert dus 11 euro 
op. 
• Van alle onderzochte interventies leveren de vaccinaties de grootste bijdrage in 
zowel gezondheidswinst als economische winst. Dat laatste betreft vooral het 
verdienvermogen van burgers door een langere gezonde levensduur. 
 
Aangezien het om een maatschappelijke kosten-baten analyse gaat, kunnen we aan 
bovenstaande conclusies echter niet dezelfde waarde hechten als aan 
wetenschappelijke effectiviteitsstudies.  
 
Kosteneffectiviteit interventies bij pedagogische, psychosociale en psychosomatische 
problematiek 
17
In het rapport ‘Investeren in opvoeden en opgroeien loont!’ is beschreven wat de 
betekenis is van zeer vroege preventie, directe preventieve hulp en systematisch 
georganiseerde preventie door de JGZ bij specifieke problemen, in termen van 
kosteneffectiviteit. 
De studie is gebaseerd op een zestal Nederlandse voorbeelden van effectieve 
preventieve programma’s, te weten: 
• VoorZorg laat zien dat vroegtijdige begeleiding van aanstaande moeders in 
risicovolle omstandigheden een economisch rendement oplevert van 20 procent. 
• Ziekteverzuim op school en schooluitval zijn doeltreffend te verminderen met 
sociaal-medische advisering van zieke leerlingen. Het programma M@ZL levert een 
vijfvoud op van wat deze interventie kost. 
• Met kortdurende videohometraining zijn gezinnen met opvoedings- of 
hechtingsproblemen niet alleen effectief te helpen, de baten zijn ook nog eens het 
drievoudige van de kosten. 
• Een van de eerste experimenten met lichtere en eerdere hulp in het kader van de 
transitie van de zorg voor jeugd, CJG4kracht uit Apeldoorn, levert een substantiële 
besparing aan zorgkosten op. Plus grote tevredenheid onder de geholpen gezinnen. 
• De preventie van gedrags- en opvoedproblemen door middel van Triple P leidt op 
langere termijn tot een vermindering van maatschappelijke uitval als gevolg van 
mishandeling in de jeugd en een vermindering van zorgkosten. Dit geeft een 
positief resultaat van 400 euro per kind. 
• Door Dik en Dun, een behandelprogramma voor kinderen met obesitas en hun 
ouders, levert zelfs het vijftigvoudige op van wat het kost. 
 
152  
C10949
