monitoring van de screening op de 17 aandoeningen zijn vrijwel allemaal gehaald in 
2012. 
Kwaliteit van de informatievoorziening omtrent deelname aan het 
bevolkingsonderzoek 
De hielprikscreening wordt gratis aangeboden aan alle kinderen die in Nederland 
geboren worden. Ouders moeten in staat zijn om een goed geïnformeerde keuze te 
maken of zij van dat aanbod gebruik willen maken. RIVM-CvB heeft gezorgd voor een 
informatieve website, een voorlichtingsfolder en een video. 
 
De voorlichtingsfolder ‘Screeningen bij pasgeborenen’ informeert aanstaande ouders 
over de hielprik en de gehoorscreening bij pasgeborenen. Er wordt in beschreven hoe 
deze testen worden uitgevoerd en waar mensen terecht kunnen voor meer informatie. 
De folder is in meerdere talen beschikbaar. Het taalniveau van de (Nederlandse) folder 
is B1. Dat is eenvoudig Nederlands, bijna iedereen in Nederland die kan lezen, kan 
teksten op taalniveau B1 lezen en begrijpen. 
 
59
Op de website van het RIVM is ook een voorlichtingsfilm over de hielprik te zien. De 
film is beschikbaar met Nederlandse ondertiteling, maar is ook in het Arabisch, Engels 
en Turks te bekijken. 
Kosteneffectiviteit 
Als norm voor kosteneffectiviteit (kosten in verhouding tot de effecten) met 
betrekking tot preventieve programma’s wordt het criterium van 20.000 euro per 
gewonnen (voor kwaliteit gecorrigeerd) levensjaar gehanteerd. 
 
In opdracht van het RIVM-CvB is in 2010 een studie uitgevoerd naar ondermeer de 
60
kosteneffectiviteit van de hielprikscreening . In 2012 is een update van deze studie 
verschenen. Daarin wordt gesteld dat de conclusie die in 2010 werd getrokken nog 
steeds geldt, namelijk dat een mediane kosteneffectiviteitsverhouding van € 7.000 per 
QALY kan worden aangenomen. Er werden geen nieuwe relevante 
kosteneffectiviteitsanalyses gevonden. 
 
In de Volksgezondheid Toekomst Verkenning 2010 wordt aangegeven dat de 
61
effectiviteit van de hielprikscreening lastig te kwantificeren is . In vergelijking met 
andere bevolkingsonderzoeken is het voor het hielprikprogramma minder goed 
mogelijk om de effectiviteit met gangbare parameters zoals sterftereductie en QALY’s 
op een kwantitatieve wijze tot uitdrukking te brengen. Simpelweg omdat de studies 
die deze cijfers zouden kunnen leveren niet of nauwelijks voorhanden zijn.  
 
Het gehele hielprikprogramma kost op dit moment ongeveer € 15,8 miljoen per jaar, 
62
dat is bijna € 88 per pasgeborene (ca. 180.000 levend geborenen per jaar) . In een 
studie van Paul Dam wordt berekend dat de winst voor de maatschappij als uitvloeisel 
63
van de hielprikscreening bijna € 360 miljoen per jaar bedraagt . Het gaat hierbij 
echter niet om een wetenschappelijk onderzoek, maar om een maatschappelijke 
kosten-baten analyse in opdracht van ActiZ. Deze analyse geeft wel een indicatie van 
de gezondheidswinst uitgedrukt in euro’s. 
                                                 
59
 Zie: http://www.rivm.nl/Onderwerpen/H/Hielprik 
60
 Kosten en kosteneffectiviteit van het Nationaal Programma Bevolkingsonderzoek en het Nationaal Programma 
Grieppreventie, RIVM-CvB, 2010. 
61
 Effecten van vaccinatie en screening in Nederland. Achtergrondrapportage bij VTV 2010 deelrapport ‘Effecten 
van preventie’, RIVM, VTV2010. 
62
 Factsheet neonatale hielprikscreening, RIVM, mei 2014. 
63
 Kosteneffectiviteit van de jeugdgezondheidszorg. Verdonck Klooster & Associates, Paul Dam, maart 2012. In 
opdracht van ActiZ. 
 65 
C10949
