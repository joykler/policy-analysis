Adviezen van de Gezondheidsraad 
• Bevolkingsonderzoek naar borstkanker: verwachtingen en ontwikkelingen (2014) 
• Screening op baarmoederhalskanker (2011) 
• Bevolkingsonderzoek naar darmkanker (2009) 
• Neonatale screening (2005) 
 
De kankerscreeningen zijn over het algemeen niet erg lang geleden geëvalueerd, of er 
is een recent advies van de Gezondheidsraad beschikbaar. De hielprikscreening is 
meegenomen in een niet-wetenschappelijke evaluatie uit 2012. Belangrijke evaluaties 
van het CvB en de Subsidieregeling publieke gezondheid zijn van recente datum. 
 
Gelet op het feit dat het belangrijk is dat burgers een goed geïnformeerde keuze 
moeten kunnen maken ten aanzien van hun deelname aan de bevolkingsonderzoeken, 
geven geïnterviewde deskundigen aan dat zij twijfelen in hoeverre dat voor specifieke 
groepen het geval is. Genoemd worden allochtonen, mensen met een lage ses en laag 
geletterden. Respondenten bevelen aan om te onderzoeken in hoeverre hun twijfel 
gerechtvaardigd is. Wanneer dat nodig blijkt, dienen maatregelen genomen te worden 
om de genoemde groepen in staat te stellen om die goed geïnformeerde keuze te 
maken. 
D. Doeltreffendheid en doelmatigheid  
 
De geïnterviewde deskundigen zijn over het algemeen van mening dat de 
bevolkingsonderzoeken naar kanker zeer goed functioneren. De screeningen worden 
deugdelijk en zorgvuldig voorbereid en worden op deskundige wijze uitgevoerd. 
 
Geïnterviewden constateren dat procedures om nieuwe screeningen in te voeren en 
om de huidige screeningen aan te passen, erg lang duren. Bij nieuwe screeningen en 
grote veranderingen in bestaande screeningen zorgt dat voor de nodige 
zorgvuldigheid. Bij innovaties die snel komen zijn de procedures echter te lang, 
waardoor de screeningen uitvoeringstechnisch moeilijk up-to-date te houden zijn. 
Prioriteren en implementeren van nieuwe wetenschappelijke ontwikkelingen kan beter 
en sneller, zo wordt gemeend. Het ministerie van VWS en de Gezondheidsraad zouden 
hierbij meer een rol als aanjager kunnen vervullen. Zij zouden innovaties in de 
uitvoering meer mogen propageren, de meeste innovaties komen nu vanuit de 
uitvoerende partijen. Dit geldt voor alle in deze doorlichting betrokken 
bevolkingsonderzoeken. 
 
Ten aanzien van de hielprikscreening is een knelpunt is dat het lastig is om kinderen 
op de lange termijn te volgen omdat hiervoor geen/onvoldoende data voorhanden zijn. 
De effecten op langere termijn, in termen van (te boeken) gezondheidswinsten zijn 
dus lastig te achterhalen. 
 
Door middel van de bevolkingsonderzoeken kunnen tegen relatief lage kosten ziekten 
worden opgespoord, waarbij gezondheidswinst voor de deelnemers kan worden 
geboekt en wordt bespaard op (toekomstige) zorgkosten. Ter illustratie: de 
borstkankerscreening en de baarmoederhalskankerscreening kosten (exclusief 
landelijke regie) ongeveer € 63 per deelnemer. Behalve kosten van behandeling van 
ziekte in een later stadium, kunnen indirect ook maatschappelijke kosten worden 
voorkomen, bijvoorbeeld door het langer kunnen doorwerken. 
 
Hieronder wordt apart ingegaan op de doeltreffendheid en doelmatigheid van de 
verschillende bevolkingsonderzoeken en de regierol van het CvB. 
 77 
C10949
