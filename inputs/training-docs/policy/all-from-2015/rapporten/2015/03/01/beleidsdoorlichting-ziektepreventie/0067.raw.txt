moeten snel worden gestart wanneer een test positief is. Uit de jaarlijkse 
monitoronderzoeken van TNO blijkt dat de kwaliteit van de hielprikscreening goed is. 
 
De organisatie en coördinatie van de hielprikscreening door het RIVM-CvB wordt door 
de geïnterviewden gezien als een afdoende garantie voor het leveren van goede 
kwaliteit in de uitvoering van de screeningen. De hielprikscreening heeft een zeer 
groot bereik, wat leidt tot grote gezondheidswinst. De samenwerking tussen de 
veldpartijen is goed. Er is veel vertrouwen in de capaciteiten van het RIVM-CvB. Een 
van de geïnterviewden geeft aan dat in Nederland de juiste partijen zijn betrokken bij 
de hielprikscreening. In vergelijking tot andere landen doet Nederland het goed. Een 
verbeterpunt is dat niet altijd de betrokken organisaties de neuzen dezelfde kant uit 
hebben staan. Dat uit zich bijvoorbeeld in kleine verschillen tussen zorgverleners in de 
voorlichting aan burgers. 
 
In het draaiboek 'Hielprikscreening voor professionals' zijn protocollen, 
verantwoordelijkheden en het proces van screenen terug te vinden. Wanneer alle 
professionals en instellingen betrokken bij de screening zich houden aan het 
draaiboek, wordt een goede kwaliteit van uitvoering bereikt. De IGZ heeft de 
uitvoering van het Rijksvaccinatieprogramma en de hielprikscreening voor het laatst in 
2005 onderzocht. Naar aanleiding van aanbevelingen van de IGZ heeft de minister van 
VWS maatregelen genomen om de aansturing van het programma en de uitvoering te 
verbeteren. 
 
Uit de jaarlijkse monitoronderzoeken van TNO blijkt dat de testen die gebruikt worden 
voor hielprikscreening, betrouwbaar zijn in die zin dat zij de aandoeningen waarop 
gescreend wordt ook daadwerkelijk opsporen.  
7.4 Internationale context 
In veel Europese landen worden de mogelijkheden die de hielprik biedt onvoldoende 
benut, waardoor veel pasgeborenen met dergelijk aandoeningen toch ernstig ziek 
66
worden. Uit onderzoek door VUMC en het RIVM, samen met Duitse en Italiaanse 
collega's, blijkt dat het aantal aandoeningen waarop in Europa getest wordt, varieert 
van één tot bijna dertig (Nederland test op 17 aandoeningen). Het aantal 
behandelbare aandoeningen dat in aanmerking komt voor opname in het programma 
stijgt: van de 34 landen die deelnamen aan het onderzoek, werd in 21 landen het 
programma in de laatste 5 jaar uitgebreid. 
 
Nederland behoort met het huidige pakket (aangevuld met gehoorscreening), in 
67
Europa tot de top 3 qua omvang van het pakket waarop wordt gescreend . Zo 
screenen Frankrijk en Groot-Brittannië op 5 aandoeningen (AGS, CH, PKU, SZ en CF 
resp. CH, PKU, CF, MCAD en SZ). 
 
Net als in Nederland heeft tweederde van de landen een commissie die het 
programma coördineert. Slechts enkele landen hebben protocollen voor het omgaan 
met nevenbevindingen, zoals andere ernstige aandoeningen, mildere vormen van de 
gescreende aandoening en genetisch dragerschap van recessieve aandoeningen.  
Adequate informatie aan ouders over het screening proces en de follow-up ontbreekt 
in veel landen. Slechts enkele landen, waaronder Nederland, werken samen met 
                                                 
66
 Newborn screening programmes in Europe; arguments and efforts regarding harmonization. Part 1 - From 
blood spot to screening result , Loeber J. Gerard, Peter Burgard, Martina C. Cornel, Tessel Rigter, Stephanie S. 
Weinreich, Kathrin Rupp, Georg F. Hoffmann, Luciano Vittozzi, May 2012. 
67
 Factsheet neonatale hielprikscreening, RIVM, mei 2014. 
 67 
C10949
