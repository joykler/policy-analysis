De screeningsprogramma’s moeten tevens voldoen aan een aantal publieke waarden 
13
ten aanzien van kwaliteit, bereikbaarheid en betaalbaarheid . 
2.3 Oordelen en opmerkingen van deskundigen 
Deze paragraaf is gebaseerd op de uitkomsten van de interviews met betrokkenen bij 
de uitvoering en onafhankelijk deskundigen en bevat algemene oordelen over de 
bevolkingsonderzoeken naar kanker. 
 
De geïnterviewde deskundigen zijn over het algemeen van mening dat de 
bevolkingsonderzoeken naar kanker zeer goed functioneren. De screeningen worden 
deugdelijk en zorgvuldig voorbereid en worden op deskundige wijze uitgevoerd. De 
(internationale) stand van de wetenschap geeft volgens de geïnterviewden geen 
aanleiding om het aanbod van screeningen uit te breiden. Toch noemen ze ook een 
aantal aandachtspunten. 
 
Adviesaanvragen Gezondheidsraad 
Een punt(je) van zorg is dat nieuwe adviesaanvragen bij de Gezondheidsraad (GR) 
een lange doorlooptijd kennen. Respondenten vermoeden dat dit veroorzaakt kunnen 
zou worden door een capaciteitstekort bij de GR. Wellicht ook door een te ruime 
taakopvatting van de GR. 
 
Innovatie 
Geïnterviewden constateren dat procedures om nieuwe screeningen in te voeren en 
om de huidige screeningen aan te passen, erg lang duren. Bij nieuwe screeningen en 
grote veranderingen in bestaande screeningen zorgt dat voor de nodige 
zorgvuldigheid. Bij innovaties die snel komen zijn de procedures echter te lang, 
waardoor de screeningen uitvoeringstechnisch moeilijk up-to-date te houden zijn. 
Prioriteren en implementeren van nieuwe wetenschappelijke ontwikkelingen kan beter 
en sneller, zo wordt gemeend. Het ministerie van VWS en de Gezondheidsraad zouden 
hierbij meer een rol als aanjager kunnen vervullen. Zij zouden innovaties in de 
uitvoering meer mogen propageren, de meeste innovaties komen nu vanuit de 
uitvoerende partijen. 
 
Er is in principe voldoende financiering voor de screeningen. Dat geldt echter niet 
wanneer we (sneller) zouden willen innoveren. Voor proefbevolkingsonderzoeken en 
pilots (evidence verzamelen) is onvoldoende geld beschikbaar. Dat geldt bijvoorbeeld 
ook voor de vertaling van de uitkomsten van buitenlandse studies naar de 
Nederlandse situatie.  
 
Monitoring 
De effectiviteit en het doelbereik van de screening zijn goed. Bij de 
borstkankerscreening zou beter gemonitord moeten worden in welke stadia de 
aandoeningen gediagnostiseerd worden. Het is interessant om te weten in hoeverre nu 
ziekten eerder ontdekt worden dan vroeger. 
 
Samenwerking curatieve zorg 
Een knelpunt voor onderzoek en evaluatie is de lastige data-uitwisseling met de 
curatieve zorg. Een goede data-uitwisseling is van belang voor de monitoring van de 
programma’s en het ontdekken van mogelijkheden voor verbeteringen van de 
screeningen.  
                                                 
13
 Beleidskader Bevolkingsonderzoeken naar Kanker, RIVM, 2014. 
 35 
C10949
