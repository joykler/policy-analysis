De commissie constateert verschillende belemmeringen bij het verzamelen van 
informatie over effectiviteit en doelmatigheid van de griepvaccinatie, zoals:  
• Om te beginnen spelen de variërende kenmerken van influenza een rol. De afweer 
verkregen door eerdere infecties of vaccinaties biedt daardoor niet per se 
bescherming. Het vaccin wordt aangepast aan de virusstammen die naar 
verwachting gaan circuleren. 
• De modellen om de ziektelast van het influenzavirus te schatten zijn bruikbaar bij 
een eenmalige ronde van vaccinatie. Het effect van een meerjarig 
vaccinatieprogramma laat zich er nog niet goed mee doorrekeken. 
• Modellen houden niet altijd rekening met de invloed van vaccinatie op de circulatie 
van het virus.  
• In de doodsoorzakenstatistiek wordt de sterfte als gevolg van influenza onderschat. 
Elk jaar valt de piek van influenza-achtige ziektebeelden namelijk samen met de 
winterpiek van de sterfte door long-, hart- en vaatziekten. Men neemt aan dat bij 
146
een deel van deze sterfte een infectie met het influenzavirus een rol speelt. 
 
Aanbevelingen voor onderzoek 
In het advies ‘Grip op griep’ adviseert de door de Gezondheidsraad ingestelde 
adviescommissie ook over het verkrijgen van inzicht in effectiviteit en doelmatigheid. 
De commissie vindt het belangrijk en acht het ook mogelijk om beter zicht te krijgen 
op de effectiviteit en doelmatigheid van het vaccinatieprogramma voor gezonde 
ouderen. Voor een betere bepaling van de effectiviteit biedt de zogeheten test-
negatieve onderzoeksopzet, die minder gevoelig is voor vertekening dan andere 
vormen van observationeel onderzoek, naar haar oordeel goede kansen. Verder 
beveelt zij aan een nieuwe kosteneffectiviteitsanalyse uit te laten voeren, gebaseerd 
op meerjarige dynamische modellen waarbij rekening wordt gehouden met de laatste 
147
gegevens en met het repeterende karakter van het vaccinatieprogramma. 
 
Oordeel van deskundigen over het NPG 
In de interviews met deskundigen voor de beleidsdoorlichting zijn weinig opmerkingen 
gemaakt over het NPG, veelal doordat men op dit onderdeel van de 
infectieziektebestrijding weinig zicht heeft. In algemene zin zijn deskundigen er 
positief over dat beslissingen over vaccinaties zorgvuldig worden genomen op basis 
van beschikbare wetenschappelijke kennis door inzet van de Gezondheidsraad. 
Enkelen noemen wel de snelheid van besluitvorming als aandachtspunt.  
 
Algemene opmerkingen die deskundigen maken, die ook relevant zijn voor het NPG, 
gaan over de informatievoorziening aan de doelgroepen. Op zich zijn deskundigen 
tevreden over de kwaliteit van de informatievoorziening, maar men vraagt zich wel af 
in hoeverre laaggeletterde of allochtone doelgroepen voldoende met deze (veelal 
schriftelijke) informatie worden bereikt. Voor deze doelgroepen zijn voor een goed 
bereik en begrip van de informatie mogelijk aanvullende strategieën wenselijk. 
 
  
                                                 
146
 Gezondheidsraad. Grip op griep. Den Haag: Gezondheidsraad, 2014;publicatienr. 2014/16. 
147
 Gezondheidsraad. Grip op griep. Den Haag: Gezondheidsraad, 2014;publicatienr. 2014/16. 
 123 
C10949
