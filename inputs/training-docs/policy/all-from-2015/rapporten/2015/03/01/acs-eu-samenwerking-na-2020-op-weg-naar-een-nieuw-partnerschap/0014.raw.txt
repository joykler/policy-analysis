Dit zijn de landen die over het algemeen nog een inhaalslag moeten maken voor het 
realiseren van de MDGs. Bovendien brengt fragiliteit een grotere kans voor een land om 
getroffen te raken door onbeheersbare crises, zoals de ebolacrisis in West-Afrika recent 
nog eens liet zien.
In het kader van de uitkomsten van Busan en de New Deal voor fragiele staten zou het 
met betere coördinatie en aanvullende middelen mogelijk moeten zijn om ontwikkeling 
19
op gang te brengen en in te bedden in regionale vormen van ondersteuning. Daarbij is 
een relevant aanknopingspunt dat maar liefst 39 van de 48 minst ontwikkelde landen 
zijn vertegenwoordigd in de ACS-groep en tevens ingebed in regionale structuren die deel 
20
uitmaken van de ACS. Tevens worden de armste landen onder het Verdrag van Cotonou 
minstens zo goed ondersteund als in andere ontwikkelingssamenwerkingsrelaties.
Over herdeﬁniëring van het begrip ODA heeft de AIV eerder opgemerkt dat het niet 
21
om bezuiniging zou moeten gaan maar om een herijking. Immers, betrouwbaarheid, 
eigenaarschap en voorspelbaarheid zijn grondbeginselen van internationale afspraken 
die niet zonder meer unilateraal kunnen worden losgelaten. Een verandering van de 
ODA-deﬁnitie dient voort te komen uit de Declaraties van Parijs, Accra en Busan over 
effectiviteit van hulp alsmede uit de nieuwe duurzame ontwikkelingsagenda na 2015.
Het zal daarbij nodig zijn om kritisch te kijken naar mogelijkheden om tot verbeterde 
taakverdeling en onderlinge afstemming van hulp te komen (bijvoorbeeld via joint 
programming die al wel plaatsvindt, maar nog niet altijd even succesvol is) en ook naar 
innovatieve vormen van ﬁnanciering. Een bredere ﬁnancieringsstroom is nodig, gevoed 
door zowel ofﬁciële geldstromen als particuliere initiatieven, al dan niet in de vorm 
22
van blending. Deze behoren allen gekoppeld te zijn aan resultaatverplichtingen op 
het gebied van armoedebestrijding en aan andere overeengekomen doelstellingen van 
internationale samenwerking.
19 Zie de overeenstemming die in 2011 in Busan bereikt werd, waarin de internationale gemeenschap 
concrete voorstellen doet om de effectiviteit van hulp te verhogen, met aandacht voor grotere 
zeggenschap vanuit ontwikkelingslanden zelf, focus op resultaten, verbeterde samenwerking en 
gedeelde verantwoordelijkheid. In een speciﬁek onderdeel wordt ingegaan op de zogeheten New Deal 
voor fragiele staten die meer werk hoopt te maken van vredesopbouw en institutionele versterking, 
capaciteitsontwikkeling en transparantie, zie: <http://www.org/dac/effectiveness/49650173.pdf>, p. 8, 
geraadpleegd op 22 januari 2015.
20  De niet-ACS-minst ontwikkelde landen zijn: Afghanistan, Bangladesh, Bhutan, Cambodja, Laos, Myanmar, 
Nepal, Jemen en Zuid-Soedan. Zie: <http://www.un.org/en/development/desa/policy/cdp/ldc/ldc_list.
pdf>, geraadpleegd op 15 januari 2015.
21 Adviesraad Internationale Vraagstukken, Ontwikkelingssamenwerking: meer dan een deﬁnitiekwestie, 
briefadvies nummer 25, Den Haag, mei 2014.
22 Om een indicatie te geven van de vraag naar ondersteuning: het Department of Economic and Social 
Affairs van de VN raamt de benodigde extra totale uitgaven per jaar voor mondiale duurzame ontwikkeling 
– inclusief energie, water, biodiversiteit, land- en voedselzekerheid – op US$ 1.900 miljard, ofwel 2,7% 
van het bruto wereldproduct. Hiervan zou US$ 800 miljard nodig zijn voor de transitie naar duurzame 
ontwikkeling in lage en middeninkomenslanden. Mogelijk de helft hiervan zou via internationale 
ﬁnanciering bijeengebracht dienen te worden. 
15
