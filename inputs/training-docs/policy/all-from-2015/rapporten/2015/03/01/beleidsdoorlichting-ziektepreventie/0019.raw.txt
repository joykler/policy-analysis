1 Toelichting op het onderzoek 
In dit deel komen de volgende onderwerpen aan bod: 
1. Inleiding: toelichting op de beleidsdoorlichting en de onderzoeksvragen 
2. Een introductie van het beleidsterrein ziektepreventie 
3. Focus van de beleidsdoorlichting 
4. Onderzoeksaanpak 
5. Leeswijzer 
1.1 Inleiding 
Deze beleidsdoorlichting is beperkt tot de drie beleidsterreinen die conform de 
3
Rijksbegroting 2014 vallen onder ziektepreventie, te weten: 
• Bevolkingsonderzoeken 
• Infectieziektebestrijding 
• Jeugdgezondheidszorg 
 
De door te lichten beleidsterreinen vallen binnen het ministerie van VWS onder de 
verantwoordelijkheid van de directie Publieke Gezondheid (PG), die als opdrachtgever 
voor deze beleidsdoorlichting optreedt. 
Beleidsdoorlichting 
De beleidsdoorlichting ziektepreventie wordt uitgevoerd conform de richtlijnen die de 
overheid hiervoor heeft vastgelegd in de Regeling periodiek evaluatieonderzoek (Rpe). 
Deze regeling bepaalt dat al het beleid gericht op het realiseren van de algemene 
doelstellingen in de rijksbegroting periodiek moet worden geëvalueerd in een 
beleidsdoorlichting. Hierbij dient aangesloten te worden op de beleidscyclus. Een 
beleidsdoorlichting is een ex-post evaluatieonderzoek op het niveau van een geheel 
beleidsartikel of een samenhangend deel van een beleidsartikel. Een 
beleidsdoorlichting richt zich zowel op de doeltreffendheid als op de doelmatigheid van 
het beleid. Beleidsdoorlichtingen hebben het karakter van een syntheseonderzoek 
(overkoepelend overzicht), waarbij gebruik wordt gemaakt van de resultaten van 
eerder uitgevoerd evaluatieonderzoek. 
Onderzoeksvragen 
In de Regeling periodiek evaluatieonderzoek zijn de vragen benoemd die beantwoord 
dienen te worden in een beleidsdoorlichting. Centraal staat de vraag naar de 
doeltreffendheid en doelmatigheid van het beleid op het terrein ziektepreventie. Om 
tot beantwoording van deze vraag te komen, dient eerst een aantal voorliggende 
vragen beantwoord te worden over achtergrond, doelen, en uitvoering van het beleid.  
 
De volgende onderzoeksvragen stonden in de beleidsdoorlichting centraal: 
 
1. Wat was de aanleiding voor het beleid? Is deze aanleiding nog actueel?  
2. Wat is de verantwoordelijkheid van de rijksoverheid?  
3. Welke andere actoren zijn betrokken? Hoe is de rolverdeling en de 
verantwoordelijkheid vormgegeven en waarom? 
4. Welke doelstelling(en) heeft de overheid geformuleerd voor het beleidsterrein 
ziektepreventie? Op grond van welke informatie heeft de overheid 
beleidsbeslissingen genomen? 
                                                 
3
 http://www.rijksbegroting.nl/2014/voorbereiding/begroting,kst186652_6.html 
 19 
C10949
