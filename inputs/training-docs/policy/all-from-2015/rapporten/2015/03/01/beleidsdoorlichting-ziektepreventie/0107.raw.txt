2 Rijksvaccinatieprogramma 
In dit hoofdstuk gaan we in het Rijksvaccinatieprogramma (RVP). De basis hiervoor 
zijn beschikbare evaluaties, monitors en beleidsstukken, aangevuld met enkele 
interviews met uitvoerende partijen en deskundigen op het terrein van 
infectieziektebestrijding. 
2.1 Aanleiding voor het beleid 
Start van het programma 
In 1952 werden in Nederland de eerste vaccins verstrekt om de bevolking te 
beschermen tegen infectieziekten. Na de grote polio-epidemie in 1956 is vaccinatie in 
1957 voor het eerst op programmatische wijze aangeboden. Dit wordt gezien als de 
start van het RVP. Alle in Nederland wonende kinderen worden in de gelegenheid 
107
gesteld op rijkskosten te worden gevaccineerd.  
 
Veranderingen in de inhoud van het programma 
Het programma begon met vaccinaties tegen difterie, kinkhoest, tetanus en polio. 
Later zijn vaccinaties toegevoegd tegen mazelen, rodehond, bof, hepatitis B, infecties 
met Haemophilus influenzae type b, meningokokken C en pneumokokken.  
In 2009 is de inenting tegen humaan papillomavirus-infecties (HPV) voor meisjes aan 
het programma toegevoegd, ter voorkoming van baarmoederhalskanker. 
 
Difterie, tetanus, kinkhoest, polio, meningitis (hersenvliesontsteking) of 
bloedvergiftiging, veroorzaakt door een infectie met Haemophilus influenzae type b 
(Hib), pneumokokken of meningokokken zijn voorbeelden van ernstige ziekten, waar 
mensen aan kunnen overlijden. Bof, mazelen en rodehond zijn voorbeelden van 
ziekten die meestal ongecompliceerd verlopen. In sommige gevallen hebben deze 
ziekten echter een ernstig verloop, soms zelfs met overlijden tot gevolg. 
 
Actualiteit van de aanleiding 
De infectieziekten waartegen gevaccineerd wordt vormen nog steeds een reëel gevaar 
voor de volksgezondheid in Nederland. Dat blijkt bijvoorbeeld uit recente uitbraken 
van mazelen (2013-2014) en rodehond (2013) onder doelgroepen of in gebieden met 
een lage vaccinatiegraad.  
In 2013 zijn wereldwijd in acht landen gevallen van polio aangetroffen, waaronder in 
Syrië. In Nederland was daarom sprake van verhoogde alertheid omtrent Syrische 
108
vluchtelingen. 
 
Ontwikkelingen in het programma sinds 2008 
 
Adviezen van de Gezondheidsraad 
In het Gezondheidsraad advies ‘De toekomst van het Rijksvaccinatieprogramma, naar 
een programma voor alle leeftijden’ uit 2007 is een beoordelingskader voor 
besluitvorming over vaccinaties opgesteld. In 2007 zijn de toenmalige vaccinaties aan 
deze criteria getoetst. De uitkomst van die beoordeling was dat ze voldoen aan de 
gestelde eisen, en dus gehandhaafd moeten blijven in het programma. Deze criteria 
zijn sindsdien de toetssteen om te bepalen of een vaccinatie opgenomen dient te 
worden in het RVP. 
                                                 
107
 www.nationaalkompas.nl  
108
 The national immunisation programme in the Netherlands: Surveillance and developments in 2013-2014. 
RIVM, Bilthoven, 2014. 
 107 
C10949
