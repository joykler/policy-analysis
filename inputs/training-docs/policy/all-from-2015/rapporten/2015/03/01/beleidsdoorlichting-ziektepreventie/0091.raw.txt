korte termijn gaat voordoen, omdat de ziekte elders op de wereld al is 
uitgebroken. 
• In de derde plaats wordt de minister verantwoordelijk voor de centrale leiding bij 
de bestrijding van een epidemie van een infectieziekte behorend tot groep B1 of 
B2, indien een burgemeester die het aangaat daarom vraagt. Een dergelijk 
verzoek zal worden gedaan als de burgemeester een zodanige toename van 
geïnfecteerde personen constateert, dat voor verspreiding buiten de gemeente of 
regio moet worden gevreesd en hij moet constateren dat hij de controle op de 
bestrijding dreigt te verliezen. 
 
Bestuurlijk afstemmingsoverleg 
Voordat de minister van Volksgezondheid, Welzijn en Sport leiding gaat geven aan de 
bestrijding van bepaalde infectieziekten of toepassing gaat geven aan bepaalde 
aanbevelingen van de WHO, dient de minister een bestuurlijk afstemmingsoverleg 
(hierna: BAO) te voeren. In ieder geval zal de gemeente of de gemeenten die het 
aangaat worden betrokken. Bij dreigingen die direct het nationale belang raken en dus 
vele gemeenten tegelijk aangaan, worden vaste leden van het BAO, zoals de 
Vereniging van Nederlandse Gemeenten en de Raad van coördinerende GHOR-
burgemeesters, als vertegenwoordiging van het lokaal bestuur beschouwd. Vanwege 
de rol die de minister van Verkeer en Waterstaat heeft bij de plaatsen van 
binnenkomst, dient ook deze te worden betrokken in het BAO. 
 
Zoönosen 
Daar waar taken op het gebied van infectieziekten raken aan aspecten van 
diergezondheid, hebben de ministeries van VWS en EZ beiden een rol. Diverse 
organisaties zijn betrokken bij de monitoring van zoönosen, zoals de 
Gezondheidsdienst voor Dieren (GD), het Centrum Monitoring Vectoren (CMV) en het 
Dutch Wildlife Health Centre (DWHC). 
 
Centrum Monitoring Vectoren 
Het Centrum Monitoring Vectoren (CMV) ondersteunt de ministeries van EZ en VWS in 
het beleid omtrent vectoren die een risico vormen voor humane- en diergezondheid. 
Het beoogde resultaat van het werk van het CMV is: ‘Inzicht in de aanwezigheid van 
vectoren in Nederland alsook in de binnenkomst van exotische vectoren, ten behoeve 
van beleidsadvisering en bestrijding’. Het CMV is onderdeel van de Nederlandse 
Voedsel en Waren Autoriteit (NVWA) en de basistaken met betrekking tot vectoren 
worden gefinancierd door de ministeries van VWS en EZ. Het ministerie van EZ is 
eigenaar van de NVWA en het ministerie van VWS is op bepaalde onderwerpen mede-
opdrachtgever. 
 
De NVWA en het CMV voeren ook het exotische muggenbeleid uit. De NVWA is primair 
verantwoordelijk voor de monitoring (CMV) en bestrijding en inspecteert de bedrijven. 
Deze activiteiten worden betaald uit de VWS-middelen voor de NVWA (naast de 
basistaken). Het CMV is (agenda)lid van het signaleringsoverleg zoönosen en op die 
manier onderdeel van de zoönosestructuur. 
 
  
 91 
C10949
