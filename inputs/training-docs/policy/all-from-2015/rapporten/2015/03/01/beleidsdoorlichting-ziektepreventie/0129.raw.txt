hulpverlening breder in te vullen dan alleen fysieke consulten. In de ASG zijn deze 
aanbevelingen uitgewerkt door de regelingen te integreren en de uitvoering van Sense 
164
met een lumpsumvergoeding te financieren.  
 
Doelgroepen 
De ASG heeft tot doel geïntegreerde hulpverlening te bieden gericht op seksualiteit en 
soa’s. Het doel van het curatieve deel van de ASG is om verspreiding van soa’s tegen 
te gaan. Daarom is gekozen voor een focus op groepen met een verhoogd risico op 
een soa. Tot 2012 vielen alle personen die anoniem getest wilden worden binnen de 
ACS, ook als ze niet tot een hoog-risicogroep behoorden. Sinds de invoering van de 
ASG valt deze groep niet meer binnen de regeling. 
De laatste verandering van de ASG ten opzichte van de ACS is dat mensen onder de 
25 jaar die niet tot een andere risicogroep behoren alleen op Chlamydia getest 
 165
worden. Alleen bij positieve Chlamydia wordt ook op andere soa’s getest. 
4.6 Resultaten en effecten 
Indicatoren voor het bereiken van de uitvoeringsdoelen en effectiviteit: 
• Bereik van de doelgroep  
• Gezondheidswinst  
• Kwaliteit infrastructuur 
• Kwaliteit informatievoorziening 
• Kwaliteit van onderbouwing van doelmatigheid 
 
Bereik van de doelgroep 
Er is geen concrete doelstelling geformuleerd voor het bereik van de doelgroep, maar 
laagdrempeligheid is wel een belangrijke doelstelling. Het gegeven dat de ASG een 
aanvullende regeling is, maakt het lastig om doelstellingen te formuleren op het vlak 
van bereik. Idealiter zou inzicht gewenst zijn in hoeverre je de doelgroep bereikt, die 
zich anders niet zou laten testen in de reguliere gezondheidszorg. 
 
Als het gaat om laagdrempeligheid van de soa-consulten, is in 2008 geconstateerd dat 
de geografische spreiding van de soa-poli’s voldoende is. Wel waren wachttijden soms 
166
langer dan gewenst. In 2012 constateerde de IGZ wederom knelpunten in de 
167
wachttijden. 
 
In de evaluaties van de ASG is vooral gekeken naar het aantal soa-consulten en de 
vindpercentages van soa. Het vindpercentage is het percentage bezoekers dat is 
gediagnosticeerd met één of meer soa. Daarnaast is er aandacht voor de verhouding 
tussen het aantal consulten bij de soa-poliklinieken en bij huisartsen, aangezien de 
ASG aanvullend dient te zijn op de reguliere zorg. Er is in de evaluaties geen 
informatie beschikbaar over welk deel van de beoogde doelgroep wordt bereikt, wat 
de bekendheid van de Centra Seksuele Gezondheid is onder doelgroepen, of wat 
barrières zijn voor het gebruik van de voorzieningen. 
 
In de evaluatie uit 2013 wordt geconcludeerd dat er in de voorgaande jaren sprake is 
geweest van een landelijke stijging van het aantal soa-consulten en van de 
vindpercentages. Er wordt geen verklaring gegeven voor deze stijging. Wel is duidelijk 
dat de verhouding tussen testen bij de soa-poli’s en bij de huisartsen niet verandert. 
                                                 
164
 Kamerbrief Evaluatie en wijzigingen regeling aanvullende seksuele gezondheidszorg. 13 mei 2014. 
165
 Kamerbrief Evaluatie en wijzigingen regeling aanvullende seksuele gezondheidszorg. 13 mei 2014. 
166
 Koornneef C, A de Boer, M vd Sande. Evaluatie regeling aanvullende curatieve soa-bestrijding. RIVM, 
Bilthoven, 2008. 
167
 Kamerbrief Seksueel overdraagbare aandoeningen (soa). 15 mei 2012. 
 129 
C10949
