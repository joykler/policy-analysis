Kwaliteit van de informatievoorziening omtrent deelname aan het 
bevolkingsonderzoek 
Er is informatie omtrent deelname aan het onderzoek beschikbaar op de website van 
LEEFH (Stichting Landelijk Expertisecentrum Erfelijkheidsonderzoek Familiare Hart- en 
vaatziekten). Daarnaast bestaat er een patiëntenfolder ‘Familiaire 
Hypercholesterolemie (FH) en verzekerbaarheid’ van het Verbond van Verzekeraars. 
De kwaliteit van de informatievoorziening kon in deze beleidsdoorlichting niet 
beoordeeld worden omdat de tot en met 2013 gebruikte informatie niet achterhaald 
kon worden. 
Kosteneffectiviteit 
Er zijn twee al wat oudere Nederlandse kosteneffectiviteitsanalyses van het 
bevolkingsonderzoek FH. Deze studies rapporteren een kosteneffectiviteitsratio tussen 
53
€3.000 en €30.000 per gewonnen levensjaar . De behandeling van FH resulteert 
54
volgens de GR in een gemiddelde winst van ongeveer 10 levensjaren . Eén van de 
twee Nederlandse studies berekende een kosteneffectiviteitsratio tussen de € 25.000 
en € 30.000 wat, gerelateerd aan de norm van € 20.000, kan worden beschouwd als 
onvoldoende kosteneffectief. Deze studie stamt echter uit de tijd dat de prijs van de 
medicatie nog relatief hoog was. 
Naast deze twee Nederlandse studies is er een Engels onderzoek uit 2002 en een 
Spaans onderzoek uit 2009. Drie studies berekenden een kosteneffectiviteitsratio van 
minder dan € 20.000 per gewonnen levensjaar (€3.000 - €7.200).  
6.4 Internationale context 
Nederland vervult een voortrekkersrol in Europa als het gaat om de opsporing van FH. 
In Spanje en Noorwegen wordt FH op basis van het Nederlandse model eveneens 
actief opgespoord. In het Verenigd Koninkrijk (Londen en Liverpool) worden mensen 
met FH opgespoord aan de hand van een sterk verhoogde cholesterolwaarde, terwijl in 
Wales in 2008 werd gestart met opsporing door middel van DNA-onderzoek volgens 
het Nederlandse model. Andere lokale initiatieven waarbij structureel gebruik gemaakt 
wordt van DNA-onderzoek naar FH vinden plaats in Australië, Canada, Brazilië, 
Maleisië, Nieuw Zeeland, Taiwan en Zuid-Afrika. Verder vinden er in meer dan 30 
landen op bescheiden of kleine schaal lokaal of regionaal vergelijkbare activiteiten 
plaats. 
                                                 
53
 Screening op Familiaire Hypercholesterolemie in Nederland, Mharang et al., 2002,  
Cost-effectiveness analysis of the genetic screening program for familial hypercholesterolemia in the 
Netherlands, Wonderling et al., 2004. 
54
 Familiaire hypercholesterolemie en de Wet op de medische keuringen. Gezondheidsraad: Den Haag, 2001; 
publicatie nr 2001/26. 
 61 
C10949
