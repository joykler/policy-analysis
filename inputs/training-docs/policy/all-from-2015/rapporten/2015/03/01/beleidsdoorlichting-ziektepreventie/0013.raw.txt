tabel S2 Bijdragen VWS Ziektepreventiebeleid 2009 - 2013 / Infectieziektebestrijding 
 Begrotingsuitgaven x 1.000 euro 
Infectieziektebestrijding 2009 2010 2011 2012 2013 
Landelijke regie en kennisinfrastructuur RIVM/Cib 58.173 41.215 53.814 53.505 57.098 
Subsidies Infectieziektebestrijding 16.164 16.720 16.481 19.175 16.169 
Rijksvaccinatieprogramma * - - - - - 
Nationaal Programma Grieppreventie 50.100 55.337 58.814 53.195 55.484 
Aanvullende Seksuele Gezondheidszorg 23.566 22.769 28.969 31.155 31.043 
Voorbereiding grieppandemie 12.171 12.964 2.450 0 0 
Aanschaf griepvaccins 113.000 137.000 0 0 0 
Nederlands Vaccin Instituut ** 38.829 19.383 3.578 0 0 
Q-koorts 0 2.054 224 0 0 
Totale uitgaven Infectieziektebestrijding 312.003 307.442 164.330 157.030 159.794 
 Bron: VWS         * Werd tot 1 januari 2015 betaald vanuit de AWBZ.          ** Is inmiddels opgeheven. 
Jeugdgezondheidszorg 
De uitgaven aan JGZ in 2013 bestaan voor het overgrote deel uit de subsidie aan het 
Nederlands Centrum Jeugdgezondheid (circa 2 miljoen euro). Voor de overige 300.000 
euro gaat het om kleine bedragen die VWS uitgeeft in het kader van de ondersteuning 
van JGZ-organisaties en professionals bij invoering vernieuwingen en verbeteringen in 
de Jeugdgezondheidszorg.  
 
Beleidsvorming 
 
Beleid bouwt voort op onderzoek 
Voor de besluitvorming over nieuwe bevolkingsonderzoeken en vaccinaties wordt 
gebruik gemaakt van de (internationale) stand van de wetenschap. Ontwikkelingen 
hierin worden in Nederland goed gevolgd en gebruikt. De besluitvorming over 
aanpassing van bestaande of invoering van nieuwe maatregelen is zorgvuldig.  
 
Op het niveau van beleidsvorming zien we dat evaluaties, bijvoorbeeld van betrokken 
organisaties en van concrete uitbraken, leiden tot nieuwe inzichten en ook tot 
aanpassing van het beleid of voornemens voor het beter toepassen van de bestaande 
instrumenten. Dit geldt in sterke mate voor de adviezen van de Gezondheidsraad, die 
in veel gevallen leidend zijn voor de keuzes die gemaakt worden voor 
bevolkingsonderzoeken en vaccinaties. Maar ook de evaluatie van het Centrum 
Infectieziektebestrijding, de evaluaties van de aanpak bij de nieuwe influenza A en de 
Q-koorts en de evaluatie van de Aanvullende Seksuele Gezondheidszorg hebben geleid 
tot aandachtspunten die zijn vertaald in concrete beleidsvoornemens. Uit toekomstige 
evaluaties zal moeten blijken of deze maatregelen het gewenste effect hebben gehad. 
Het regelmatig toetsen hiervan vraagt blijvende aandacht.  
 
Aandachtspunt: trage besluitvorming 
De besluitvorming over de toepassing van nieuwe bevolkingsonderzoeken of 
vaccinaties duurt erg lang. De zorgvuldigheid van de besluitvorming is een positief 
punt, maar bij innovaties die snel komen duren de procedures te lang, zo is de mening 
van verschillende geraadpleegde deskundigen. Daardoor zijn de screeningen 
uitvoeringstechnisch moeilijk up-to-date te houden. Prioriteren en implementeren van 
nieuwe wetenschappelijke ontwikkelingen kan beter en sneller volgens deskundigen. 
Het verdient daarom aanbeveling om te bezien of snellere besluitvorming mogelijk is 
 13 
C10949
