Regierol CvB 
69
In 2013 heeft het CvB haar regierol extern laten evalueren . In de evaluatie werden 
de taken betrokken die voortvloeien uit de regievoering over de landelijke 
preventieprogramma’s. De taakopvatting en -uitvoering van het CvB zijn beoordeeld 
en geëvalueerd binnen de volgende 6 thema’s: 
1. Effectiviteit van de regievoering 
2. Samenwerking en belangenmanagement 
3. Organisatie van monitoring en kwaliteitsborging 
4. Communicatie 
5. Issue- en risicomanagement 
6. Organisatie van het lerend vermogen. 
De evaluatie concludeert dat het CvB op elk van de thema’s goed functioneert. 
Uiteraard zijn er ook aandachts- en verbeterpunten. Uit de interviews die door Panteia 
gevoerd zijn in het kader van deze beleidsdoorlichting, blijkt dat het CvB al werkt aan 
de verbeterpunten.  
Bevolkingsonderzoek Borstkanker 
• De gewenste kwaliteit van de uitvoering van de screening en de daarvoor 
opgebouwde infrastructuur, is door het CvB vastgelegd in het Uitvoeringskader 
Bevolkingsonderzoek Borstkanker. Hiermee is een constante hoge kwaliteit 
gewaarborgd en wordt doelmatig en efficiënt gewerkt. De kwaliteit van de 
uitvoering wordt gecontroleerd door de IGZ. Over de onderzoeksperiode is geen 
rapportage van de IGZ hieromtrent beschikbaar. 
• Gemiddeld genomen neemt circa 80% van de uitgenodigde vrouwen deel aan de 
screening. Binnen Europa kent alleen Finland een hoger deelnamepercentage. EU-
richtlijnen houden een deelnamegraad van 75% aan als ondergrens. In de helft van 
de andere Europese landen wordt dit percentage niet gehaald.  
• Per 1.000 gescreende vrouwen worden er ongeveer 20 verwezen voor nader 
onderzoek. Dit aantal stijgt de laatste jaren licht. Bij circa 6 van de 1.000 vrouwen 
wordt jaarlijks daadwerkelijk borstkanker geconstateerd. Het aantal fout-positieve 
uitslagen per 1.000 gescreende vrouwen stijgt ook licht tot circa 15 in 2011. Per 
jaar worden gemiddeld 775 sterfgevallen voorkomen. Ten opzichte van de start van 
de screening in 1986/88 is de borstkankersterfte gedaald met ruim 30%. De met 
de screening beoogde gezondheidswinst wordt bereikt. 
• Het voorlichtingsmateriaal over de borstkankerscreening is in 2012 in opdracht van 
het CvB geëvalueerd. Uit de evaluatie blijkt dat vrouwen in Nederland een goed 
geïnformeerde keuze kunnen maken om wel of niet deel te nemen aan de screening 
naar borstkanker. Voor een zeer brede doelgroep is helder informatiemateriaal 
beschikbaar.  
• Uit diverse onderzoeken blijkt dat de borstkankerscreening kosteneffectief is. De 
kosten per QALY liggen niet hoger dan € 5.000, hetgeen ruim onder de door het 
RIVM gehanteerde norm van € 20.000 blijft. De uitvoeringskosten van het 
onderzoek zijn de laatste jaren licht toegenomen tot circa 64 miljoen euro in 2013 
(€ 63 per deelnemer). Gelet op de behaalde resultaten kunnen we echter 
concluderen dat de kosten opwegen tegen de baten en dat de screening 
kosteneffectief is. 
 
De Gezondheidsraad (GR) toetst de borstkankerscreening regelmatig, voor het laatst 
in 2014. De GR concludeert dat de borstkankerscreening nog steeds loont en geeft 
aan dat het Nederlandse bevolkingsonderzoek een hoge deelnamegraad, lage 
verwijscijfers (door betere screening) en hoge testprestaties kent. Geconcludeerd 
                                                 
69
 Evaluatie regierol Centrum voor Bevolkingsonderzoek. Kwink Groep, 2013. 
78  
C10949
