EXPERTGROEP BEOORDELING WERELDERFGOEDNOMINATIES
3. Beschrijving en evaluatie per erfgoed
Dit hoofdstuk beschrijft de beoordeling van de afzonderlijke rapportages. Eerst 
worden de culturele erfgoederen beschreven, daarna het enige natuurlijke erfgoed. 
De volgorde is alfabetisch. Van Saba is geen rapportage ontvangen. De Expertgroep 
spreekt zich daar derhalve niet over uit. 
Van alle erfgoederen wordt allereerst een korte beschrijving gegeven, zoals 
deze is opgenomen in het advies van de Commissie Herziening Voorlopige Lijst 
Werelderfgoed uit oktober 2010. Daarna worden de criteria vermeld op grond waar-
van het erfgoed is opgenomen op de Voorlopige Lijst, en de criteria die de kandidaat 
hanteert in de rapportage. In een aantal gevallen wijken de gehanteerde criteria af; in 
alle gevallen wijkt de gekozen formulering van de criteria af. 
Dan volgt de evaluatie door de Expertgroep. Die vindt plaats onder de kopjes 
‘Outstanding Universal Value, Comparative Analysis en begrenzing’ en ‘Draagkracht 
en draagvlak’. De beoordeling sluit af met een kernachtig geformuleerd advies.
19
