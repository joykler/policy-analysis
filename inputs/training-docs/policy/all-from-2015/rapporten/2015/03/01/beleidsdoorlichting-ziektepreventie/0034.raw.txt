Lokale uitvoerders 
Bij de uitvoering van de bevolkingsonderzoeken en de aansluitende zorg zijn 
verschillende professionals en organisaties betrokken. Naast de eerder beschreven 
screeningsorganisaties, gaat het bijvoorbeeld om radiologen, huisartsen en 
laboratoria. 
De professionals dienen zich te houden aan de landelijk door het RIVM vastgestelde 
Uitvoeringskaders. 
De beroepsverenigingen van de professionals zijn verantwoordelijk voor de uitvoering 
van het kwaliteitsbeleid binnen hun discipline. Verder ontwikkelen en onderhouden zij 
richtlijnen en leggen deze voor aan het RIVM-CvB. Het RIVM-CvB verklaart de 
richtlijnen van toepassing voor de bevolkingsonderzoeken.  
 
Betrokkenen bij onderzoek naar- en evaluatie van screeningen 
Externe kwaliteitsborging, landelijke monitoring en landelijke evaluatie zijn 
belangrijke instrumenten om de uitvoering en de kwaliteit en bereikbaarheid van de 
bevolkingsonderzoeken naar kanker te garanderen en continu te verbeteren. Het gaat 
daarbij om: 
• Medisch-technische kwaliteitsbewaking (referentiefunctie). De referentiefunctie 
zorgt voor de externe kwaliteitsborging en optimalisering van de uitvoering van het 
bevolkingsonderzoek. 
• Landelijke monitor van bevolkingsonderzoek. De landelijke monitor wordt gebruikt 
om de kwaliteit en bereikbaarheid van de bevolkingsonderzoeken te bewaken, 
knelpunten (in de zorgketen) te signaleren, bij te sturen, maar ook om te 
verantwoorden naar VWS, IGZ, publiek en andere partners. 
• Landelijke evaluatie bevolkingsonderzoek. Bij evaluatieonderzoek wordt gericht 
nagegaan òf en in welke mate de doelstellingen van het beleid (of programma) 
gerealiseerd worden. Belangrijke onderdelen zijn de effectevaluatie (incidentie/ 
sterftereductie) en kosten-effectiviteitsstudie. 
De partijen die deze rollen vervullen kunnen verschillen per bevolkingsonderzoek. 
 
Toezicht 
De Inspectie voor de Gezondheidszorg (IGZ) is een overheidsinstantie en onderdeel 
van het ministerie van VWS. De IGZ ziet toe op de naleving van een aantal 
kwaliteitswetten in de zorg, kan aanwijzingen geven en zo nodig maatregelen nemen. 
Aanbieders van zorg zijn verplicht calamiteiten aan de IGZ te melden. 
2.2 Algemene uitvoeringsdoelen 
De uitvoeringsdoelen voor de bevolkingsonderzoeken naar kanker zijn in hoofdlijnen 
gelijk. De centrale doelstelling van de bevolkingsonderzoeken is het in een vroeg 
stadium opsporen van ziekten waardoor de ziektelast voor individuen en sterfte aan 
ziekten zoveel mogelijk kan worden voorkomen.  
 
De uitvoeringsdoelen van de screening zijn: 
• Een hoge participatiegraad, op basis van vrijwillige deelname. Daarbij moet elke 
burger zelfstandig in staat worden gesteld om voor zichzelf een goed 
geïnformeerde keuze te maken of zij/hij wel of niet wil deelnemen aan de 
screening. 
• Het daadwerkelijk opsporen van de ziekten of voorstadia daarvan waarop 
gescreend wordt. 
• Een zo laag mogelijk percentage fout-positieve screeningsuitslagen. 
• Snelle verwijzing naar de zorg indien nadere diagnostiek of behandeling 
noodzakelijk is. 
34  
C10949
