opdracht van het CvB. Dit onderzoek vindt plaats onder een steekproef van 
huisartsenpraktijken. 
 
In 2011 is met betrokken partijen een indicatorenset met bijbehorende minimale 
gegevensset opgesteld. Dit om de kwaliteit van het programma goed te kunnen 
monitoren en evalueren waar nuttig. Op basis van eventuele signalen die hier uit 
komen kan de uitvoering van het NPG geoptimaliseerd worden. 
 
Vaccinatie in Nederland 
Circa 30% van de Nederlandse bevolking behoort tot de doelgroep van het NPG. De 
vaccinatiegraad is gestegen van 30% in 1992 naar ca. 70% in 2009. De laatste jaren 
is een dalende trend zichtbaar bij alle risicogroepen. In 2012 was de vaccinatiegraad 
62% (66% in 2011) voor alle risicogroepen samen. Dit betreft 20% van de totale 
populatie (20% in 2011). Voor 60-plussers was de vaccinatiegraad 68% in 2012 (71% 
in 2011). Bij 60-plussers met een medische indicatie bedroeg de vaccinatiegraad 77% 
in 2012 (79% in 2011) en zonder medische indicatie 52% (56% in 2011). In 2012 zijn 
er 3,5 miljoen vaccinaties gezet waarvan de meeste door huisartsen. In dat jaar 
waren er ruim 7.894 zelfstandig gevestigde huisartsen en 971 huisartsen in dienst van 
141
huisarts in 5.088 huisartspraktijken op 3.979 praktijklocaties in Nederland. 
 
Internationaal 
De vaccinatiegraad van risicogroepen in Nederland is één van de hoogste wereldwijd 
en de hoogste in Europa. In een survey op verzoek van de ECDC (VENICE) varieerde 
in het griepseizoen in 2011/2012 de vaccinatiegraad van ouderen in 21 Europese 
landen tussen 1,7% en 77,2% en van medische risicogroepen in 8 landen tussen 31% 
en 82%, waarbij Nederland steeds het hoogste scoorde (VENICE, 2013).  
 
De WHO heeft in 2003 een resolutie aangenomen die lidstaten oproept om de 
vaccinatiegraad van risicogroepen (ouderen en personen met een medische indicatie) 
te verhogen met als doel een vaccinatiegraad van 75% bij ouderen in 2010. Het 
Europese parlement heeft dit doel in 2005 onderschreven. Nederland is een van de 
weinige landen die de WHO doelstelling bereikt. Alhoewel de vaccinatiegraad is 
gedaald, bleef in het griepseizoen in 2011/12 de vaccinatiegraad onder 65-plussers 
met 77,2% boven het doel van 75%. Onder 60-plussers daalde de vaccinatiegraad 
echter tot 56,2%. Ook in Noord Ierland en Schotland werd in het griepseizoen 
2011/12 het doel bereikt, respectievelijk 77% en 76,6% van de 65-plussers werd 
 142
gevaccineerd. 
 
c. Kwaliteit infrastructuur 
Tot de infrastructuur rekenen we de partijen die het Nationaal Programma 
Grieppreventie uitvoeren. Belangrijke partijen zijn het Centrum voor 
Bevolkingsonderzoek (RIVM), de Dienst Vaccinvoorziening en Preventieprogramma’s 
(DVP) van het RIVM, de SNPG en de huisartspraktijken. Voor een goede kwaliteit van 
de infrastructuur is een goede samenwerking tussen deze partijen eveneens van 
belang, alsmede goede instrumenten om sturing te geven aan de uitvoering.  
 
In de afgelopen jaren zijn, in opdracht van het Centrum voor Bevolkingsonderzoek, 
evaluaties uitgevoerd van de subsidieregeling publieke gezondheid (2012) en de 
regierol van het Centrum voor Bevolkingsonderzoek (2013). 
 
                                                 
141
 Centrum voor Bevolkingsonderzoek. Factsheet Nationaal Programma Grieppreventie. 2014. 
142
 Centrum voor Bevolkingsonderzoek. Factsheet Nationaal Programma Grieppreventie. 2014. 
120  
C10949
