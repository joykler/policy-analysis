Met dit bevolkingsonderzoek werd beoogd om mensen met FH op te sporen. Als het 
vroegtijdig in de familie wordt ontdekt, kan er ook snel iets aan worden gedaan. 
Behandeling met medicijnen en een gezonde leefstijl kunnen dan hart- en vaatziekten 
voorkomen. 
6.3 Resultaten en effecten 
Deze beleidsdoorlichting geeft waar mogelijk zicht op de volgende indicatoren voor 
doelbereik: 
• Bereik, deelnamepercentage, aantal opgespoorde ziektegevallen 
• Gezondheidsuitkomsten, bijdrage aan de volksgezondheid 
• Kwaliteit van de informatievoorziening omtrent deelname aan het 
bevolkingsonderzoek. 
• Kwaliteit van de onderbouwing van de doelmatigheid 
• Kwaliteit van de infrastructuur ten behoeve van de uitvoering van het 
bevolkingsonderzoek 
 
De kwaliteit van de onderbouwing van de doelmatigheid en de kwaliteit van de 
infrastructuur ten behoeve van de uitvoering van het bevolkingsonderzoek konden niet 
beoordeeld worden omdat hiervan geen evaluaties beschikbaar zijn. 
Bereik en gezondheidsuitkomsten 
In de periode van 1994-2013 zijn er in totaal ruim 60.000 personen door de StOEH 
onderzocht op de aanwezigheid van FH. Gemiddeld werden binnen het 
bevolkingsonderzoek per FH patiënt (indexpatiënt) 4 andere FH patiënten in de familie 
gevonden. Ongeveer 35% van de benaderde familieleden was FH patiënt. Per jaar 
werden 1.800 tot 2.000 nieuwe FH patiënten opgespoord.  
 
Bij ruim 35% van deze personen, totaal ongeveer 22.800, werd daadwerkelijk FH 
geconstateerd. Samen met de bijna 5.500 ‘indexpatiënten’ die in diezelfde periode zijn 
geïdentificeerd door specialisten en huisartsen, zijn tot eind 2013 ruim 28.000 
51
personen met FH opgespoord . 
 
Vanaf de start van het bevolkingsonderzoek in 1994 was duidelijk dat het om een 
tijdelijk bevolkingsonderzoek ging. Bij het verstrekken van de subsidie aan de StOEH 
werd ervan uitgegaan dat het mogelijk was om in 2010 de doelgroep in Nederland te 
hebben opgespoord. In de praktijk bleek dat echter niet haalbaar. In maart 2010 heeft 
de minister van VWS besloten om de subsidie voor het FH programma te verlengen tot 
en met 2013. 
 
Bij de start van het bevolkingsonderzoek werd geschat dat 1 op de 400 personen in 
Nederland FH heeft (totaal ongeveer 41.000 mensen in Nederland). Het maximale 
aantal op te sporen FH patiënten was ongeveer 70% van deze doelgroep (ongeveer 
29.000). Recent onderzoek toont aan dat de frequentie van FH mogelijk hoger ligt dan 
52
tot nu toe aangenomen, rond de 1 op 240 . Dat zou kunnen betekenen dat het totale 
aantal personen met FH in Nederland ongeveer 70.000 bedraagt. 
                                                 
51
 Stichting Opsporing Erfelijke Hypercholesterolemie (StOEH), jaarverslag 2013. 
52
 Sjouke B, Kusters DM, Kindt I, e.a. Homozygous autosomal dominant hypercholesterolaemia in the 
Netherlands: prevalence, genotype-phenotype relationship, and clinical outcome. Eur Heart J 2014, 28 feb EPub 
DOI: 10.1093. 
60  
C10949
