EXPERTGROEP BEOORDELING WERELDERFGOEDNOMINATIES
bestuderen. De comparative analysis van Paimio is vollediger dan die van de kandidaat, 
en zelfs die vond ICOMOS nog niet voldoende, aangezien er alleen vergelijkingen 
met Europese sites werd getrokken. De kandidaat dient dus vanuit mondiaal perspec-
tief de OUV van de property aan te tonen. Ook dient de kandidaat meer vergelijkend 
onderzoek uit te voeren naar andere vormen van tbc-genezing, zodat een seriële 
nominatie kan worden overwogen, dan wel gemotiveerd afgewezen. In de rapporta-
ge wordt de vergelijking met het sanatorium Lory-Spital in Zwitserland bijvoorbeeld 
wel gemaakt, maar er wordt geen conclusie aan verbonden. 
Wat betreft de gehanteerde criteria lijkt de keuze voor de criteria ii en iv verstandig. 
De onderbouwing ervan is op grond van het bovenstaande echter onvoldoende. 
Voornoemde sporen dienen in hun uiterste consequentie te worden doordacht, 
waarna moet worden besloten of voor één van beide sporen wordt geopteerd, dan 
wel dat een combinatie van beide mogelijk lijkt. Dit zal leiden tot meer toegankelijk 
geformuleerde en overtuigende rechtvaardiging van de OUV. Terecht is overigens 
afgezien van criterium i, dat op Zonnestraal niet van toepassing lijkt. 
De beschrijving van integriteit en authenticiteit mist eveneens voldoende uitwerking. 
De ingrijpende restauraties, die een aanzienlijk effect hebben op de authenticiteit 
van de property, wordt onvoldoende benoemd. Ook is onduidelijk hoe in de nabije 
toekomst met niet-gerestaureerde gebouwen (met name het Ter Meulenpaviljoen) 
en met latere toevoegingen en aanbouwsels zal worden omgegaan. De restauraties 
hebben mogelijke impact op de OUV (afhankelijk van de gekozen insteek) en dienen 
daarom duidelijker te worden beschreven. Ook is niet helder in de rapportage wat 
precies gerestaureerd is, wat beschermd is en op welke wijze. Dit alles dient uitvoerig 
te worden gedocumenteerd. Vervolgens zal duidelijkheid moeten worden verschaft 
over de toekomstige functie en/of herbestemming van Zonnestraal en de gevolgen 
daarvan voor de architectuur.
Het  
Dresselhuyspaviljoen
49
