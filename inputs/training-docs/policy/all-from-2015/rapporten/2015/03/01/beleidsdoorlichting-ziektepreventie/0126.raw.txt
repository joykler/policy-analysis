4.2 Beleidsdoelen 
De overheid wil voorwaarden creëren om eigen verantwoordelijkheid te nemen rondom 
seksualiteit en relaties. Als het gaat om het beleid op het gebied van seksuele 
gezondheid hanteert de overheid de volgende waarden als uitgangspunt: autonomie, 
weerbaarheid, respect en besef van wederkerigheid en het recht op seksuele en 
151
relationele vorming en op goede hulpverlening. 
 
De doelstellingen voor de ASG kunnen worden onderverdeeld naar doelstellingen voor 
de soa-bestrijding en doelstellingen voor de seksualiteitshulpverlening. 
 
Soa-bestrijding 
Doel is het vroegtijdig opsporen en behandelen van soa, zodat behandeling kan 
plaatsvinden en verdere verspreiding wordt voorkomen.  
 
Aanvullende curatieve soa-bestrijding wil zeggen dat de zorg een aanvulling is op het 
reguliere aanbod dat verstrekt wordt door huisartsen en specialisten. De regeling is 
bedoeld om een laagdrempelige voorziening voor kwalitatief goede soa-zorg te 
verschaffen, gericht op hoog risicogroepen, om soa vroegtijdig op te sporen, te 
behandelen en daarmee verdere verspreiding te voorkomen. Het gaat hierbij om een 
aanvullende regeling die gericht is op doelgroepen die door de reguliere zorg moeilijk 
bereikt worden en een verhoogd risico op soa hebben door gedrag en/of sociale 
152
kwetsbaarheid. 
Vroege opsporing en behandeling van risicogroepen wordt beoogd door: 
• Landelijke dekking van soa-poli’s 
• Uniforme werkwijze op de soa-poli’s 
153
• Laagdrempeligheid en gerichtheid op groepen met een verhoogd risico op soa’s 
 
Seksualiteitshulpverlening 
Doel is het bieden van laagdrempelige seksualiteitshulpverlening aan jongeren die door 
gedrag en/of sociale kwetsbaarheid meer risico lopen op problemen rond seksualiteit. 
 
Aanvullende seksuele hulpverlening betekent dat de geboden zorg aanvullend is op 
het aanbod dat door huisartsen, GGZ en specialisten geboden wordt. De regeling is 
bedoeld om laagdrempelige – indien nodig anonieme - hulp te bieden aan jongeren die 
via bestaande kanalen moeilijk bereikt worden en die door gedrag en/of sociale 
kwetsbaarheid meer risico lopen. De hulp kan bestaan uit: 
• signaleren van hulpvragen 
• verrichten van eenvoudige psychosociale en somatische diagnostiek, met inbegrip 
van lichamelijk onderzoek 
• geven van informatie en advies 
• voorschrijven en behandelen met geneesmiddelen 
• verwijzen van complexe hulpvragen 
• registreren van gegevens ten behoeve van ontwikkeling van het beleid op het 
gebied van collectieve preventie en seksualiteitshulpverlening. 
  
                                                 
151
 Beleidsbrief seksuele gezondheid, 27 november 2009. 
152
 Evaluatie ACS, 2008. 
153
 De lasten van de lusten. AEF, 2013. 
126  
C10949
