2.2 Beleidsdoelen 
De algemene doelstelling van het RVP is de bevolking en het maatschappelijk leven 
110
door middel van vaccinatie beschermen tegen ernstige infectieziekten. 
 
De bescherming van de bevolking en het maatschappelijk leven door vaccinatie kan 
worden uitgewerkt in drie subdoelen: 
1 uitroeiing van een bepaalde infectieziekte 
2 bereiken en onderhouden van groepsimmuniteit 
3 bescherming van zoveel mogelijk individuen. 
 
Uitroeiing van de ziekte is in sommige gevallen haalbaar (denk aan polio of pokken), 
maar in andere niet. In dat geval komt het tweede middel in beeld: groepsimmuniteit. 
Dit betekent dat door vaccinatie een te beschermen groep als geheel zo’n goede 
afweer krijgt, dat een infectieziekte nauwelijks meer kan toeslaan, ook niet bij 
mensen die niet zijn ingeënt. Daar is dan wel een hoge algemene vaccinatiegraad voor 
nodig. Is ook die strategie niet haalbaar, dan kan gekozen worden voor bescherming 
111
van zoveel mogelijk individuen. 
2.3 Betrokken partijen en rolverdeling 
Overheidsbemoeienis bij vaccinatie is noodzakelijk 
De Gezondheidsraad is van oordeel dat het creëren van bescherming tegen ernstige 
infectieziekten bij uitstek een taak van de overheid is. Die verantwoordelijkheid geldt 
juist daar waar de bedreiging voor de gezondheid groot is en individuen (en hun 
ouders) minder goed in staat zijn om zelf voor bescherming zorg te dragen. 
Die situatie is van toepassing bij vaccinatie. Vaccinatie is het meest effectieve middel 
tegen veel infectieziekten. Daarmee wordt in de meeste gevallen niet alleen de 
gevaccineerde zelf beschermd, ook de overdracht van de bacterie of het virus in de 
samenleving als geheel wordt erdoor verminderd. Zodoende hebben ook mensen die 
niet gevaccineerd zijn of die onvoldoende op de vaccinatie reageren baat bij het 
collectieve programma. Het voorkomen van overdracht draagt dus in belangrijke mate 
bij aan de volksgezondheid. 
Er is bovendien een belang in het spel dat de volksgezondheid overstijgt. Indien er 
een reële kans is dat mensen in contact met anderen ernstige ziekten oplopen en 
doorgeven, kan dat risico, en de onrust die dat oproept, het maatschappelijk leven 
112
ontwrichten. Ook dat maakt overheidsbemoeienis noodzakelijk. 
 
Betrokken organisaties en taakverdeling 
• Het vaccinatiebeleid wordt vastgesteld door de minister van VWS, op advies van de 
Gezondheidsraad. Zo wordt bijvoorbeeld bepaald welke vaccinaties in het RVP 
113
worden opgenomen en op welke leeftijd deze vaccinaties worden verstrekt. 
• Het ministerie van VWS heeft de regiefunctie voor de uitvoering van het RVP aan 
het CIb gedelegeerd (sinds 2005). Het CIb coördineert de uitvoering van het RVP 
en houdt daarop medisch toezicht.  
• De NZa is verantwoordelijk voor het vaststellen van de tarieven en de beleidsregels 
voor het RVP. 
                                                 
110
 Gezondheidsraad. De toekomst van het Rijksvaccinatieprogramma: naar een programma voor alle leeftijden. 
Den Haag, 2007. 
111
 Gezondheidsraad. De toekomst van het Rijksvaccinatieprogramma: naar een programma voor alle leeftijden. 
Den Haag, 2007. 
112
 Gezondheidsraad. De toekomst van het Rijksvaccinatieprogramma: naar een programma voor alle leeftijden. 
Den Haag, 2007. 
113
 Boer&Croon. Beleidsevaluatie Centrum Infectieziektebestrijding. Amsterdam, 2009. 
 109 
C10949
