Na advies van de GR beslist de minister uiteindelijk over ingrijpende veranderingen in 
de bevolkingsonderzoeken naar kanker waaronder aanpassing van de doelgroep, het 
screeningsinterval en de gebruikte test(en). 
 
Centrum voor Bevolkingsonderzoek 
Sinds 1 januari 2006 heeft de minister van VWS de landelijke aansturing en regie van 
programmatische preventieprogramma’s opgedragen aan het RIVM. Voor deze taak 
heeft het RIVM in 2006 het Centrum voor Bevolkingsonderzoek (CvB) opgericht. Het 
RIVM-CvB is hiermee een verbindende schakel tussen beleid en praktijk, met de 
opdracht om vanuit publieke belangen de veelal private uitvoering te regisseren en te 
optimaliseren.  
 
Het CvB adviseert VWS over inrichting en uitvoeringsconsequenties bij het 
voorbereiden en opzetten van nieuwe bevolkingsonderzoeken en het aanpassen 
(innoveren) van bestaande bevolkingsonderzoeken.  
Het CvB zorgt in opdracht van VWS voor de (her)inrichting en uitvoering van de 
bevolkingsonderzoeken naar kanker en draagt zorg voor de waarborging van de 
publieke waarden: kwaliteit, toegankelijkheid en betaalbaarheid. Het CvB informeert 
relevante partijen over de van toepassing zijnde wettelijke en beleidsmatige kaders. 
Het CvB voert regie uit door het op- en vaststellen van het Uitvoeringskader, 
kwaliteitsbeoordeling en kwaliteitsborging, communiceren met publiek/professionals 
en stakeholders, monitoren en evalueren, financieren en het faciliteren van betrokken 
partijen.  
Ook informeert het CvB relevante partijen over de van toepassing zijnde wettelijke- 
en beleidsmatige kaders. Het organiseert een landelijk netwerk met betrokken partijen 
zoals de uitvoerders, screeningsorganisaties, de referentiefunctie, de evaluator en de 
programmacommissies om mogelijk haalbare innovaties ten aanzien van het 
bevolkingsonderzoek te signaleren en te bespreken. Het CvB informeert en adviseert 
VWS en andere overheidspartijen hierover. 
Het ministerie van VWS stelt de financiering voor de uitvoering beschikbaar, 
grotendeels in de vorm van de Subsidieregeling publieke gezondheid. Het ministerie 
mandateert het CvB om deze subsidieregeling uit te voeren. Het CvB houdt zich aan 
de Leidraad opdrachtverlening Rijksopdrachtgevers – RIVM en legt financiële en 
inhoudelijke verantwoording af aan VWS. 
 
Het RIVM-CvB heeft voor de verschillende bevolkingsonderzoeken 
Programmacommissies opgericht die bestaan uit vertegenwoordigers van de bij de 
uitvoering betrokken partijen, eventueel aangevuld met relevante experts of partijen. 
De Programmacommissies adviseren het CvB met betrekking tot de landelijke 
coördinatie van de programma’s. Alle elementen die bij een bevolkingsonderzoek een 
belangrijke rol spelen worden afgedekt door de Programmacommissie, zoals: 
• registratie, evaluatie en monitoring 
• opleiding, deskundigheidsbevordering 
• kwaliteit van het programma 
• innovaties 
• onderzoek met betrekking tot het programma 
• logistiek en processen binnen het programma 
• de uitvoering van het programma in relatie tot de doelstelling 
• communicatie met de doelgroep en het veld 
• natraject. 
 
Het RIVM zorgt dat een brede groep van partijen betrokken is. In tegenstelling tot in 
andere landen bestaan deze partijen niet alleen uit medisch specialisten, maar 
32  
C10949
