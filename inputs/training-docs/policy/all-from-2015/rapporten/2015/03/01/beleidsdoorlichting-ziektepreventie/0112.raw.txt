Registratie bijwerkingen 
Tot 2011 was het RIVM ook verantwoordelijk voor de registratie en 
causaliteitsbeoordeling van gemelde mogelijke bijwerkingen na vaccinatie.                    
Per 1 januari 2011 is deze taak overgedragen aan het Nederlands 
123
Bijwerkingencentrum Lareb. 
2.6 Resultaten en effecten 
Op basis van de doelstelling van het Rijksvaccinatieprogramma en de 
uitvoeringsdoelen hebben we de volgende indicatoren voor doelbereik geïdentificeerd:  
a. Bereik van de doelgroep 
b. Vaccinatiegraad 
c. Maatschappelijk effect: gezondheidswinst 
d. Kwaliteit infrastructuur 
e. Kwaliteit informatievoorziening 
f. Kwaliteit van onderbouwing van doelmatigheid 
 
a. Bereik van de doelgroep 
Er zijn geen gegevens bekend over het exacte bereik van de doelgroep met de 
uitnodiging tot deelname. Wel is het systeem zodanig ingericht dat kinderen niet of 
nauwelijks uit beeld kunnen raken.  
 
Uitnodiging 
Het RIVM verzorgt de oproep en houdt landelijk in één centraal systeem bij wat de 
vaccinatiestatus is van ieder kind. Dit garandeert een sluitend systeem van oproep en 
registratie. Wanneer een kind niet volledig gevaccineerd is wordt zo nodig een 
herhalingsoproep verstuurd. Ook wordt een automatische melding afgegeven wanneer 
bijvoorbeeld niet de juiste intervallen tussen opeenvolgende vaccinaties zijn 
aangehouden. Dit alles versterkt de kwaliteit van de programma-uitvoering. Tot slot 
kunnen met de centrale database ook eenvoudig rapportages worden gemaakt over de 
vaccinatiegraad in Nederland en kan voldaan worden aan de internationale 
124
rapportageplicht.  
 
Laagdrempeligheid 
De vaccinaties zijn een vast onderdeel van de jeugdgezondheidszorg. Hiervoor worden 
alle ouders in Nederland uitgenodigd. Thuiszorgorganisaties en GGD’en voeren zowel 
het RVP als de jeugdgezondheidszorg (JGZ) uit. Deze uitvoeringsorganisaties zijn 
lokaal sterk verankerd en voor de burger herkenbaar en dicht bij huis. Ouders kunnen 
dus voor het volgen van de groei en ontwikkeling van hun kind en advies hierover, 
alsook voor het halen van de vaccinaties, terecht bij één jeugdgezondheidsorganisatie. 
Vaak ook nog tijdens hetzelfde consult. Door deze manier van werken is de drempel 
 125
voor ouders om hun kinderen te laten vaccineren zo laag mogelijk. 
 
b. Vaccinatiegraad 
In Nederland wordt met de systematiek van vrijwillige vaccinatie een hoge 
vaccinatiegraad bereikt. Hierdoor ontstaat groepsimmuniteit, die voor de meeste 
ziekten nodig is om de bevolking als geheel te beschermen tegen uitbraken. 
 
126
Net als in voorgaande jaren is in verslagjaar 2014 de deelname aan de verschillende 
vaccinaties uit het Rijksvaccinatieprogramma (RVP) met 92 tot 99 procent hoog. 
                                                 
123
 Stand van zaken Rijksvaccinatieprogramma (RVP). Kamerstuk 22894, nr. 310, 16 april 2012. 
124
 Stand van zaken Rijksvaccinatieprogramma (RVP). Kamerstuk 22894, nr. 310, 16 april 2012. 
125
 Stand van zaken Rijksvaccinatieprogramma (RVP). Kamerstuk 22894, nr. 310, 16 april 2012. 
126
 Vaccinatiegraad Rijksvaccinatieprogramma Nederland. Verslagjaar 2014. RIVM, Bilthoven, 2014. 
112  
C10949
