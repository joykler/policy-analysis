Actualiteit van de aanleiding 
De dreiging voor de volksgezondheid van nieuwe en bestaande infectieziekten blijft 
zeer actueel, zoals blijkt uit recente ervaringen met de Nieuwe Influenza A (H1N1),  
Q-koorts en Ebola. 
 
Ontwikkelingen sinds 2008 
Per 1 januari 2012 is de Wet publieke gezondheid (Wpg) gewijzigd. Hierdoor sluit deze 
beter aan op de Wet veiligheidsregio’s (Wvr). Eén van de wijzigingen is het invoeren 
van de functie directeur publieke gezondheid (DPG). De DPG draagt zorg voor 
afspraken tussen het bestuur van de veiligheidsregio en het bestuur van de GGD over 
de gezamenlijke voorbereiding op rampen en crises. Doel is om bestuurlijke en 
operationele eenheid te creëren voor de bestrijding van een (infectieziekte)crisis en 
om Nederland beter voor te bereiden op grootschalige uitbraken van infectieziekten en 
74
andere rampen. 
1.2 Beleidsdoelen 
Uit de memorie van toelichting op de Wpg kan worden afgeleid dat, naast de 
algemene doelstelling van infectieziektebestrijding, doelen van de nieuwe wet in ieder 
geval zijn: 
• Te komen tot een landelijk uniform optreden bij ernstige dreiging van 
infectieziekten bij een lokale uitvoeringsstructuur. 
• Te voldoen aan de meldingsverplichtingen van de WHO. 
 
In de Rijksbegroting zijn in 2010 t/m 2012 de volgende doelen vermeld voor 
infectieziektebestrijding: 
• Te zorgen voor een goede landelijke structuur om bekende en onbekende 
infectieziektedreigingen snel te kunnen signaleren en bestrijden; 
• Te zorgen voor een goede voorbereiding op grote uitbraken van ziekten, waaronder een 
grieppandemie; 
• Het inrichten van een kwalitatief hoogwaardig Rijksvaccinatieprogramma (RVP) en het 
instandhouden van een hoge vaccinatiegraad; 
• Het versterken van de signalering en bestrijding van zoönosen door betere 
samenwerking tussen het veterinaire en volksgezondheidsdomein; 
• Het internationaal uitwisselen van informatie en afstemmen van voorbereidings- en 
bestrijdingsmaatregelen. 
 
Zoals eerder aangegeven speelt het CIb daarbij een centrale rol. In de evaluatie van het CIb 
(2009) is een toetsingskader uitgewerkt, met daarin de beoogde output en outcome van de 
door het CIb uitgevoerde taken. 
 
Beoogde output: 
1. Regiefunctie reguliere bestrijding en crisismanagement: 
a. Het CIb voert een robuust en evenwichtig uitgewerkte systematiek per keten voor 
de invulling van de regiefunctie. 
b. Zorgt voor adequate samenwerking en rolverdeling in de keten t.b.v. waakzaamheid 
en snelle reactie bij uitbraken. 
c. Coördineert internationale samenwerking en afstemming en fungeert als primair 
aanspreekpunt. 
d. Treedt in de externe communicatie op als primaire autoriteit. 
  
                                                 
74
 www.directeurpubliekegezondheid.nl 
 87 
C10949
