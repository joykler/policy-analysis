5 Financiering 
In deze beleidsdoorlichting wordt alleen gekeken naar de activiteiten die vanuit artikel 
1 van de begroting van VWS gefinancierd worden. 
 
De totale uitgaven van VWS ten behoeve van infectieziektebestrijding zijn in de 
periode 2009 – 2013 gedaald van 312 miljoen euro naar 160 miljoen euro. De 
belangrijkste oorzaak voor deze grote daling is dat in de jaren 2009 – 2010 voor 250 
miljoen euro aan griepvaccins is gekocht. In de jaren daarna zijn er geen griepvaccins 
meer aangeschaft. Per hoofd van de bevolking komen de uitgaven van VWS voor 
infectieziektebestrijding uit op circa € 9,50 (2013). 
 
In tabel 11 is een overzicht van de uitgaven over de periode 2009 – 2013 opgenomen. 
tabel 11 Bijdragen VWS Ziektepreventiebeleid 2009 - 2013 / Infectieziektebestrijding 
 Begrotingsuitgaven x 1.000 euro 
Infectieziektebestrijding 2009 2010 2011 2012 2013 
Landelijke regie en kennisinfrastructuur RIVM/Cib 58.173 41.215 53.814 53.505 57.098 
Subsidies Infectieziektebestrijding 16.164 16.720 16.481 19.175 16.169 
Rijksvaccinatieprogramma * - - - - - 
Nationaal Programma Grieppreventie 50.100 55.337 58.814 53.195 55.484 
Aanvullende Seksuele Gezondheidszorg 23.566 22.769 28.969 31.155 31.043 
Voorbereiding grieppandemie 12.171 12.964 2.450 0 0 
Aanschaf griepvaccins 113.000 137.000 0 0 0 
Nederlands Vaccin Instituut ** 38.829 19.383 3.578 0 0 
Q-koorts 0 2.054 224 0 0 
Totale uitgaven Infectieziektebestrijding 312.003 307.442 164.330 157.030 159.794 
 Bron: VWS         * Werd tot 1 januari 2015 betaald vanuit de AWBZ.      ** Is inmiddels opgeheven. 
Wanneer we de afzonderlijke programma’s bezien, dan zien we over de jaren heen een 
stabiel beeld in de uitvoeringskosten.  
 
Kennisinfrastructuur en landelijke regierol 
De kosten voor de landelijke regie en kennisinfrastructuur van het RIVM/Cib kwamen 
in 2013 uit op 57 miljoen euro. Tussen de jaren heen fluctueren deze uitgaven 
enigszins met een relatief lage post voor 2010. Het Nederlands Vaccin Instituut werd 
toen opgeheven en in de jaren daarna is een deel van het budget hiervoor 
overgeheveld naar het CIb. 
De subsidies voor infectieziektebestrijding zijn o.a. subsidies van ZonMw voor 
onderzoek op dit terrein en subsidies aan de Academische Werkplaatsen Publieke 
Gezondheid. 
 
Kortingen op het budget 
Het ministerie van VWS heeft in 2011 de landelijke nota gezondheidsbeleid 
gepubliceerd. Onderdeel van het nieuwe beleid is een korting (leefstijlkorting) op de 
subsidies die verleend worden voor activiteiten die gericht zijn op het beïnvloeden van 
de leefstijl van volwassenen. Dit beleid heeft consequenties voor een aantal partijen 
dat subsidie ontvangt van het RIVM-CIb, namelijk Rutgers-WPF, Soa Aids Nederland, 
Hiv Vereniging Nederland en Schorer. De korting betreft 25% op het deel dat 
leefstijlactiviteiten betreft. De korting wordt verspreid over twee jaar doorgevoerd; 
 133 
C10949
