Besparen zou alleen kunnen door subsidies te schrappen. De subsidie aan het NCJ is 
de laatste jaren al verminderd. Besparing op kleine projectsubsidies (bijvoorbeeld aan 
ZonMw) zou daarom meer voor de hand liggen. Volgens het NCJ vinden er op dit 
moment binnen de JGZ geen activiteiten plaats die weinig bijdragen aan de 
maatschappelijke doelstellingen. Er is de laatste jaren volgens het NCJ al veel 
ingeleverd en in de komende jaren moet ook verder worden ingeleverd. Het NCJ geeft 
aan dat dit ten koste van de kwaliteit en het bereik van de JGZ zal gaan. 
 
Ook onafhankelijke deskundigen zijn van mening dat er niet verder bezuinigd moet 
worden op de JGZ. Er zou juist meer geïnvesteerd moeten worden in onderzoek, 
bijvoorbeeld om de effectiviteit van de leefstijlaspecten vanuit de JGZ in kaart te 
brengen. Ook zouden UMC’s meer kunnen investeren in de ontwikkelagenda’s ten 
behoeve van de JGZ zoals via de academische werkplaatsen. Kennisontwikkeling zou 
moeten plaatsvinden op het terrein van de effecten van lichte ondersteuning bij 
gedrags- en emotionele problemen. Daarnaast moet meer gedaan worden om er zeker 
van te zijn dat oudere kinderen (beter) bereikt worden waar het gaat om 
leefstijlacties. Hierbij kan gedacht worden aan benutten van sociale/nieuwe media. Tot 
slot kan geëxperimenteerd worden met incentives om de leefstijl van jongeren te 
veranderen. 
  
162  
C10949
