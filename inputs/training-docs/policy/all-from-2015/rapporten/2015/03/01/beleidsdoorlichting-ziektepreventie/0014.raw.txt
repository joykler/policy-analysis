met behoud van voldoende kwaliteit van de besluitvorming. Het ministerie van VWS 
zou hierbij meer een rol als aanjager kunnen vervullen.  
 
Doeltreffendheid en doelmatigheid 
 
De doeltreffendheid van het beleid is in het onderzoek beoordeeld door de behaalde 
resultaten te toetsen aan een aantal indicatoren voor doelbereik. Dit waren 
bijvoorbeeld deelnamepercentages, behaalde gezondheidswinst en kwaliteit van de 
uitvoering en informatievoorziening.  
Over de doelmatigheid van het beleid zijn conclusies getrokken op basis van diverse 
wetenschappelijke onderzoeken en evaluaties die hiernaar zijn uitgevoerd. 
In de deelrapporten behorend bij deze beleidsdoorlichting wordt uitgebreid ingegaan 
op indicatoren, bronnen en conclusies over doelbereik en doeltreffendheid. In deze 
samenvatting beperken we ons tot de belangrijkste conclusies: eerst per deelterrein, 
vervolgens de overall conclusies voor het terrein Ziektepreventie. 
 
Bevolkingsonderzoeken 
• Op basis van diverse onderzoeken is te concluderen dat de borstkankerscreening 
2
een goed bereik heeft, (kosten)effectief is en doelmatig is. De kosten per QALY 
liggen niet hoger dan € 5.000, hetgeen ruim onder de door het RIVM gehanteerde 
norm van € 20.000 blijft. Ten opzichte van de start van de screening in 1986/88 is 
de borstkankersterfte gedaald met ruim 30%. De met de screening beoogde 
gezondheidswinst wordt bereikt. 
• Ook de doelen van de screening op baarmoederhalskanker worden bereikt: er is 
sprake van voldoende deelname, gezondheidswinst, de gehanteerde 
onderzoeksmethode is effectief en wordt nog verbeterd en de kosteneffectiviteit 
blijft met circa € 9.000 per QALY onder de norm. Het aantal sterfgevallen door 
baarmoederhalskanker is de afgelopen 25 jaar met meer dan 50% afgenomen. 
• Het bevolkingsonderzoek darmkanker is gestart in 2014. Om die reden kunnen nog 
geen conclusies getrokken worden over gezondheidswinst. De kosteneffectiviteit 
van de screening wordt op zo’n € 2.000 per QALY geschat en is daarmee ruim 
voldoende gezien de norm. 
• De berekende kosteneffectiviteit van de screening naar Familiaire 
Hypercholesterolemie loopt in diverse studies sterk uiteen. Het ontbreekt aan 
informatie om onderbouwde uitspraken te kunnen doen over de kosteneffectiviteit, 
doelmatigheid en kwaliteit van de uitvoering van deze screening. Per 31 december 
2013 is de overheidsfinanciering van dit bevolkingsonderzoek gestopt. 
• De meeste doelen die worden beoogd door middel van de hielprikscreening worden 
gehaald. De vastgestelde streefwaarden voor deelname en tijdigheid werden in 
2012 niet gehaald. Naar schatting worden jaarlijks gemiddeld bij ongeveer 180 
kinderen ziekten tijdig onderkend, die daardoor niet overlijden of gehandicapt 
raken. Er is geen onafhankelijk onderzoek naar kosteneffectiviteit beschikbaar. 
 
Infectieziektebestrijding 
• Kennisinfrastructuur en regierol: Uit het onderzoek komt een positief beeld naar 
voren van de manier waarop het CIb zijn taken uitvoert. De verbeterpunten die uit 
de evaluaties naar voren komen worden opgepakt binnen de organisatie en leiden 
tot concrete veranderingen. Belangrijkste aandachtspunten voor het CIb zijn de 
verbindingen met de curatieve zorg, de communicatie met het publiek (via o.a. 
sociale media) en de snelheid van handelen bij een uitbraak. Over het DWHC kan 
                                                 
2
 Quality-adjusted life year (QALY) staat voor een extra levensjaar in goede gezondheid. Het is een begrip dat 
gebruikt wordt om de zin en effectiviteit van een behandeling in de gezondheidszorg te onderbouwen. 
14  
C10949
