Herhaaldelijk is overwogen om het EOF onder te brengen in de algemene begroting van 
39
de EU. Oorspronkelijk werd hierop vooral door het Europees Parlement aangedrongen, 
om tot grotere transparantie van de uitgaven en programmering van het fonds te 
komen, en werd dit tegengehouden door de lidstaten. Later toonde ook de Europese 
Commissie zich een voorstander. Toch is het er nog niet van gekomen, wat voor een deel 
wordt verklaard door het begrotingsplafond: integratie van het EOF in het DCI zou een 
korting op de Europese ﬁnanciële middelen voor ontwikkelingssamenwerking hebben 
betekend. Gezien de telkens terugkerende wens om het EOF te budgetteren mag worden 
aangenomen dat het onderwerp opnieuw ter sprake zal komen bij onderhandelingen over 
een eventueel vervolg op het Verdrag van Cotonou.
Het beheer van het EOF lijkt sinds 2000 verbeterd te zijn. Daarbij is de integratie van 
de gehele hulpcyclus in één organisatie in Brussel (EuropeAid–DEVCO) van belang 
geweest en kwam er met een Joint Evaluation Unit meer aandacht voor controle op de 
kwaliteit van de hulp. Wel blijft er bij de monitoring en evaluatie van de hulp ruimte voor 
verbetering. Financiële controle en interne supervisie zijn inmiddels aangescherpt, ook 
op delegatieniveau, al blijven de Europese procedures volumineus en omslachtig. Door 
de versterking van EU-delegaties in ACS-landen kon Brussel verantwoordelijkheden 
naar die landen verschuiven. Dit heeft geleid tot meer inzet van beschikbare fondsen 
en minder stuwmeren en in veel gevallen ook tot een kwaliteitsverbetering van de 
uitgevoerde programma’s. 
Kenmerkend voor het beheer van het EOF is de centrale rol van ‘National Authorising 
Ofﬁcers’ (NAOs). Die worden in elk ACS-land aangesteld als verantwoordelijke voor alle 
EOF-zaken. De gedachte achter deze constructie is dat niet alleen voor wat betreft de 
formulering van beleid maar ook in de uitvoering van programma’s er sprake is van 
gelijkwaardige partners en dat geen hulpgelden worden uitgegeven zonder expliciete 
instemming van het ACS-land. Doordat interne controlemechanismen in een aantal 
ACS-landen nog niet toereikend zijn, kan een NAO ook in dit opzicht een belangrijke rol 
vervullen mits voldoende hierop toegerust. De situatie rondom de NAO varieert per land 
en de laatste jaren is een voorzichtig opgaande tendens te zien in kwalitatieve zin.
Dit neemt niet weg dat men oog moet houden voor de kwetsbaarheid van deze 
constructie. Het bureau van de NAO vormt immers een extra schakel en het op peil 
houden van de benodigde kennis vergt een continue en uiterst arbeidsintensieve inzet. 
Dit wordt nog eens bemoeilijkt door het relatief grote verloop van staf, zowel aan ACS- 
als aan EU-zijde. De EU heeft recent grote inspanningen gedaan om regelgeving te 
harmoniseren en transparanter te maken, maar de relatief ingewikkelde regelgeving 
vraagt soms meer capaciteit dan beschikbaar is in de administraties van ACS-landen en 
dit bemoeilijkt de uitvoering en rapportage.
De kwaliteit van de ontwikkelingssamenwerking in het kader van het Verdrag van 
Cotonou wordt regelmatig geëvalueerd. De al eerder genoemde evaluatie van de IOB 
laat zien dat resultaten in de zin van verbetering van de sociale en economische 
infrastructuur (wegen, scholen, klinieken, water en sanitaire voorzieningen) in veel 
gevallen acceptabel zijn, maar dat zich problemen voordoen bij de versterking van 
institutionele capaciteit. Bovendien zijn de bereikte verbeteringen nog weinig duurzaam. 
De EOF-steun beoogt onder meer de regionale en mondiale integratie van ACS-landen te 
39 Onder andere in 2008 en 2009 en recent nog in 2013. 
23
