tabel 10 Bijdragen VWS Ziektepreventiebeleid 2009 - 2013 / Bevolkingsonderzoeken  
 Begrotingsuitgaven x 1.000 euro 
Bevolkingsonderzoeken 2009 2010 2011 2012 2013 
Landelijke regie en kennisinfrastructuur RIVM/CvB 6.762 6.495 6.262 5.982 6.518 
Borstkanker 52.672 52.068 55.897 62.621 64.227 
Baarmoederhalskanker 30.250 28.660 29.380 29.226 30.850 
Familiaire hypercholesterolemie 1.735 1.735 1.753 2.031 2.032 
Darmkanker * 0 0 0 0 5.280 
Neonatale hielprikscreening ** - - - - - 
Totale uitgaven Bevolkingsonderzoeken 91.419 88.958 93.292 99.860 108.907 
 Bron: VWS         * Gestart in 2013.        ** Wordt betaald vanuit de AWBZ. 
Voor het voeren van de landelijke regie en het onderhouden van de 
kennisinfrastructuur wordt het CvB gefinancierd door het ministerie van VWS. De 
financiering hiervoor bedraagt circa € 6,5 miljoen op jaarbasis (2013). 
 
De uitvoering van de bevolkingsonderzoeken, exclusief darmkanker- en 
hielprikscreening, kost op jaarbasis ongeveer € 97 miljoen. De jaarlijkse kosten voor 
deze verschillende screeningsprogramma’s en de landelijke regie blijven stabiel. 
Alleen de kosten voor de borstkankerscreening zijn vanaf 2012 met 12% gestegen. 
Deze stijging wordt grotendeels veroorzaakt door de digitalisering van het onderzoek 
en door de toename van de omvang van de doelgroep (vergrijzing). 
Vanaf 2013 regisseert het CvB ook de darmkankerscreening, dit leidt tot een stijging 
van de regiekosten.  
 
De totale kosten van de onderzochte screeningen kwamen in 2013 uit op bijna € 109 
miljoen (per hoofd van de bevolking bijna € 6,50). 
In 2014 en 2015 zullen deze kosten toenemen als gevolg van de verdere uitrol van de 
darmkankerscreening. De geschatte kosten voor het bevolkingsonderzoek naar 
darmkanker bedragen bij volledige invoering ongeveer 22 miljoen euro per jaar. De 
kosten van de coloscopiecentra, de behandeling en de surveillance zijn onderdeel van 
het verzekerde pakket en vallen buiten de genoemde 22 miljoen euro. 
Ook de kosten voor de hielprikscreening (kosten ca. 15,8 miljoen euro per jaar) 
worden vanaf 2015 uit artikel 1 van de begroting betaald (nu uit de AWBZ).  
 
C. Overzicht eerder uitgevoerd onderzoek 
Hieronder geven we een samenvatting van de uitgevoerde evaluatieonderzoeken die 
relevant zijn voor de onderzochte bevolkingsonderzoeken. We onderscheiden: 
evaluaties van organisaties, regelingen en screeningen, de onderzoeken naar kosten 
en kosteneffectiviteit en de adviezen van de Gezondheidsraad. 
Een gedetailleerde bronvermelding is terug te vinden in de volgende hoofdstukken. 
Beschikbare bronnen vanaf 2005 zijn in het overzicht opgenomen. 
 
Evaluaties van organisaties 
• Evaluatie regierol Centrum voor Bevolkingsonderzoek (2013) 
Evaluaties van regelingen 
• Evaluatie Subsidieregeling publieke gezondheid (2012) 
Evaluaties van screeningen 
• Landelijke evaluatie van bevolkingsonderzoek naar borstkanker in Nederland 1990 - 2011/2012 
(2014) 
Onderzoeken naar kosten en kosteneffectiviteit 
• Kosteneffectiviteit van bevolkingsonderzoek; update van de notitie uit 2010 (2012) 
• Kosteneffectiviteit van de jeugdgezondheidszorg (2012) 
• Kosten en kosteneffectiviteit van het Nationaal Programma Bevolkingsonderzoek en het Nationaal 
Programma Grieppreventie (2010) 
76  
C10949
