waarbij nieuwe mogelijkheden van ziektepreventie actief worden opgespoord, 
bijvoorbeeld door raadpleging van deskundigen en een periodieke “scan” van nieuwe 
ontwikkelingen in andere landen, en erop toeziet dat de doorlooptijd van 
adviestrajecten voorafgaand aan besluitvorming aanzienlijk wordt bekort. 
 
Het derde knelpunt betreft lacunes in de informatievoorziening, in het bijzonder over 
de doeltreffendheid en doelmatigheid van sommige preventieprogramma’s. Dit punt 
komt in de beleidsdoorlichting meerdere malen naar voren, bijvoorbeeld als het gaat 
om de kosteneffectiviteit van de hielprikscreening en de doeltreffendheid van delen 
van de jeugdgezondheidszorg. Nederland heeft, mede dankzij de inzet van het 
Ministerie van VWS, een doorlopend nationaal onderzoeksprogramma op het gebied 
van preventie, dat door ZonMw wordt uitgevoerd. Dit onderzoeksprogramma vormt de 
basis voor veel van de preventie-activiteiten die in deze beleidsdoorlichting aan de 
orde komen. Dat nog veel relevante informatie ontbreekt zou voor de Minister van 
VWS een aansporing moeten zijn om de benodigde middelen voor dit programma 
tenminste op peil te houden, en niet te reduceren zoals helaas op dit moment het 
geval is. 
 
4 maart 2015 
Prof. Dr. Johan P. Mackenbach 
Afdeling Maatschappelijke gezondheidszorg 
Erasmus MC 
  
 
 
 
4  
C10949
