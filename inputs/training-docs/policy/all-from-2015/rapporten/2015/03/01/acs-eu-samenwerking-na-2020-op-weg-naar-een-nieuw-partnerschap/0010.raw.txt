II  Veranderende context
Een duiding van de toekomstige betrekkingen tussen de ACS en de EU vereist een 
beschouwing van de bredere context waarin die zich zullen gaan afspelen. Zonder de 
pretentie te hebben een in breedte en diepte volledig dekkend beeld te verschaffen 
wordt hieronder aandacht geschonken aan de veranderende geopolitieke verhoudingen, 
mondialisering en regionalisering, de opkomende nieuwe internationale agenda voor 
duurzame ontwikkeling en de bijbehorende bronnen van ﬁnanciering. In meer of mindere 
mate zijn dit externe factoren. De veranderingen die zich binnen de twee groepen 
verdragspartijen hebben voltrokken worden in het hiernavolgende hoofdstuk belicht.
II.1 Veranderende geopolitieke verhoudingen
Waren de verhoudingen in de wereld in de vorige eeuw nog grotendeels bipolair van 
ste
aard, in de 21 eeuw zien we meer en meer een multipolaire mondiale samenleving 
ontstaan. Dit stelt nieuwe eisen aan internationaal beleid en buitenlandse politiek. 
Neem de economische en politieke opkomst van Azië die, zoals de AIV in een advies van 
januari 2014 constateerde, van strategische betekenis is en de betrekkingen tussen 
10
Europese lidstaten onderling en die met de Verenigde Staten op de proef stelt.
Er bestaat gezamenlijk belang bij de handhaving van vrede en veiligheid in de Aziatische 
Paciﬁc, alsmede bij voortzetting van de economische groei in het gebied. Echter, er zijn 
aanzienlijke verschillen tussen de Verenigde Staten en de EU waar het hun belangen in 
de regio betreft. Die vloeien niet alleen voort uit uiteenlopende geograﬁsche ligging (de 
Verenigde Staten is wel een Paciﬁc-macht, Europa niet) en ongelijke militaire capaciteit, 
maar ook uit verschil van opvatting over de gewenste aanpak van spanningen en 
conﬂicten. 
Europa was van oudsher de belangrijkste, zo niet enige, samenwerkingspartner voor 
veel ACS-landen, in het bijzonder in Afrika. Maar sinds ruim een decennium hebben 
belangrijke opkomende economieën als Brazilië, Rusland, India, China en Zuid-Afrika 
(BRICS) een herkenbare presentie gekregen, zowel in ACS- en andere (ontwikkelings-) 
landen als in de VN. Zeker wat betreft het Afrikaanse continent bestaat de indruk dat 
de interesse van de BRICS vooral wordt ingegeven door de wens om te putten uit de 
grondstoffenrijkdom en om toegang te verkrijgen – en te behouden – tot afzetmarkten.
Dit is niet verwonderlijk, ook de Europese belangstelling voor Afrika wordt ingegeven door 
strategische belangen. Hierbij dient aangetekend te worden dat in de samenwerking 
tussen de ACS en de EU in een langdurig proces van vallen en opstaan – naast aandacht 
voor grondstoffen – elementen als de veranderende internationale veiligheidssituatie 
en duurzaamheid steeds centraler zijn komen te staan. ACS-landen laten niet na om te 
benadrukken dat de gemeenschappelijke beginselen van goed bestuur, mensenrechten 
en democratie belangrijke elementen vormen in de relatie met de EU en een duidelijke 
toegevoegde waarde hebben.
10 Adviesraad Internationale Vraagstukken, Azië in opmars: strategische betekenis en gevolgen, Den Haag,  
advies nummer 86, december 2013, pp. 57-58.
11
