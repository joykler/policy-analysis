De vraag is hoe de onderhandelingen verder zullen verlopen nu de gerealiseerde interim 
EPAs dienen te evolueren naar meer omvattende handelsakkoorden. Voor de EU zal haar 
46 
algemene handelsbeleid tot 2020 daarin leidend zijn. Dat is gericht op ‘open’ handel 
en verbreding daarvan, met aandacht voor de Singapore issues, toegang tot natuurlijke 
hulpbronnen en verdere ontwikkeling van het systeem van bilaterale handelsverdragen. 
47
De opvatting dat ‘trade policy has its own distinct economic logic’ voert daarin de 
boventoon. In de uitwerking van dit handelsbeleid voor minst ontwikkelde landen wordt 
ruimte geboden voor een nieuwe, ruim bemiddelde bevordering van regionale integratie, 
en een ﬂexibele completering van het EPA-stelsel die zal zijn afgestemd op de behoeften 
en capaciteiten van ACS-landen, waarin gevoelige zaken als diensten en investeringen 
48
kunnen worden betrokken als deze landen dat wenselijk achten.
Welk vervolg het Verdrag van Cotonou ook krijgt, en zelfs ook als een dergelijk vervolg zou 
uitblijven, de AIV adviseert dat een vorm gevonden moeten worden om de bredere optiek 
van het huidige Verdrag bij de verdere uitwerking van de EPAs te behouden, vast te leggen 
en meer tot gelding te brengen. Dit blijft zeker nodig zolang de ontwikkelingsaspecten 
nog niet afdoende zijn gereguleerd op mondiaal niveau door de WTO. Ook de ‘aid for 
trade’-regeling uit het Verdrag wordt door velen gezien als belangrijk om te behouden. 
Tevens acht de AIV het zeer relevant om de koppeling tussen handel, ontwikkeling 
en mensenrechten te behouden en wellicht nader te expliciteren met betrekking tot 
EPAs, aangezien de onderliggende integrale visie op ontwikkeling een van de meest 
fundamentele elementen van het Verdrag van Cotonou is. 
IV.4 Architectuur: vorm, uitgangspunten en instituties
In vergelijking tot de opzet van de ontwikkelingssamenwerking van de EU met niet-ACS-
landen valt op dat de betrekkingen met de ACS zijn vormgegeven op een geformaliseerde 
manier die uniek is, niet alleen voor de ACS en de EU maar zelfs in de wereld. Het 
Verdrag wordt alom beschouwd als het meest omvattend in zijn soort. De geldende 
procedures zijn zwaar: de oorspronkelijke totstandbrenging en wijzigingen van het Verdrag 
zijn per deﬁnitie onderworpen aan complexe ratiﬁcatieprocedures waarmee, zo blijkt uit 
ervaring, telkens vele jaren zijn gemoeid.
Het is dus niet zonder reden dat het Verdrag bepaalt dat het (reeds) in werking treedt 
als alle EU-lidstaten en (slechts) tweederde van het aantal ACS-partners het instrument 
van ratiﬁcatie heeft gedeponeerd. Wachten op de laatste ratiﬁcatie zou in de praktijk 
betekend hebben dat de samenwerking voor enkele jaren tot stilstand zou zijn gekomen. 
Een voorbeeld is de tweede herziening van het Verdrag die volgens afspraak in 2010 
49
werd afgerond maar nog steeds op volledige ratiﬁcatie wacht. Het verdient vermelding 
46 Europese Commissie, Handel, Groei en Wereldvraagstukken: Handelsbeleid als kernelement van de Europa 
2020-Strategie, COM(2010) 612 ﬁnal, Brussel, 9 november 2010. Overigens wordt een herziening van dit 
beleid verwacht in september 2015.
47 Ibid., p. 15.
 
48 Europese Commissie, Handel, Groei en Ontwikkeling: Afstemming van het Handels- en Investeringsbeleid 
op de Meest Behoeftige Landen, COM(2012) 22 ﬁnal/2, Brussel, 17 april 2012, par. 4.1.4.
49 En daarmee wellicht ook de grond heeft weggehaald voor het doen uitvoeren van een derde herziening 
van het Verdrag die voor 2015 stond gepland.
27
