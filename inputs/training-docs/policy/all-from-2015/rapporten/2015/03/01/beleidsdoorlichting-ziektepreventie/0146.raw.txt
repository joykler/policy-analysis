De Wpg formuleert voor de uitvoering van het Basistakenpakket JGZ de volgende taken 
voor gemeenten die onlosmakelijk met elkaar verbonden zijn: 
• monitoring en signalering 
• inschatten zorgbehoefte 
• screeningen en vaccinaties 
• voorlichting, advies, instructie en begeleiding 
• formuleren van maatregelen ter beïnvloeding van gezondheidsbedreigingen. 
 
In het Besluit publieke gezondheid zijn de taken uit het Basistakenpakket nader 
gespecificeerd. Hierdoor kunnen taken geactualiseerd worden zonder dat bij elke 
inhoudelijke wijziging de wet hoeft te worden aangepast. In het Basistakenpakket was 
tot 2015 een indeling gemaakt in een uniform deel en een maatwerkdeel. Alle 
gemeenten moesten het uniforme deel aan alle kinderen/jongeren aanbieden. Het 
maatwerkdeel bestond uit zorg die is afgestemd op de plaatselijke omstandigheden en 
op de behoefte van de individuele jongere. Per 1 januari 2015 is dit onderscheid 
vervallen en moeten gemeenten alle onderdelen van het basispakket aanbieden, 
rekening houdend met de specifieke omstandigheden van kind en ouder. 
 
Ontwikkelingen in het beleidsterrein 
Sinds 2003 voeren de gemeenten de regie over de JGZ voor 0- tot 19-jarigen. Eerder 
droegen gemeenten alleen de verantwoordelijkheid voor de JGZ voor 4- tot  
19-jarigen. De uitvoering van deze zorg lag alleen bij de GGD’en. De JGZ voor 0- tot 
4-jarigen was particulier georganiseerd door zorgorganisaties en gefinancierd vanuit 
de AWBZ. Vanaf 2003 kregen gemeenten de taak om de JGZ integraal uit te voeren 
voor 0- tot 19-jarigen. Gemeenten werden verantwoordelijk voor het vaststellen en 
creëren van de bestuurlijk-organisatorische, financiële, personele en beleidsmatige 
randvoorwaarden voor de uitvoering van de JGZ en voor afstemming hiervan op 
182
andere lokale activiteiten als jeugd- en preventiebeleid . Hiermee werd de integrale 
JGZ een doel en werd de mogelijkheid vergroot om continuïteit te brengen in de zorg 
aan jeugdigen van 0 tot 19 jaar. Integrale JGZ moet ondersteund worden door 
eenduidige en toegankelijke registratie, zodat het signaleren en volgen van-, en het 
interveniëren bij kinderen die extra aandacht nodig hebben en hun gezinnen, mogelijk 
183
is . Door de verantwoordelijkheid voor de uitvoering in zijn geheel onder te brengen 
bij gemeenten werd het gemakkelijker om een gezin in beeld te krijgen en te houden. 
Na de decentralisatie in 2003 bleef er vaak sprake van een combinatie van 
uitvoerende organisaties: de uitvoering van de JGZ voor 0-4 jaar door 
zorgorganisaties en de JGZ voor 4-19 jaar door de GGD. Om te komen tot integrale 
JGZ moet minimaal het aanbod van deze uitvoerende organisaties op elkaar 
afgestemd worden. In de meeste gevallen is een vorm van samenwerking tot stand 
gekomen.  
 
In 2013 heeft de Commissie Evaluatie Basistakenpakket JGZ (cie. De Winter) een 
184
evaluatie uitgevoerd van het basistakenpakket JGZ . De Commissie is ingesteld om, 
op basis van de stand van de wetenschap en maatschappelijke ontwikkelingen, het 
huidige basistakenpakket te evalueren en te adviseren over een nieuw preventief 
basistakenpakket. De Commissie is van mening dat de kern van het basistakenpakket 
intact moet blijven en actief aan alle kinderen beschikbaar gesteld moet worden.  
Bij het voorleggen van het advies van de commissie aan het veld, bleek dat het advies 
breed werd gedeeld en – ook in de Tweede Kamer - geen discussie opriep. 
                                                 
182
 TNO Kwaliteit van Leven en Van Naem & Partners, Evaluatie JGZ 2006, pp. 20. 
183
 TNO Kwaliteit van Leven en Van Naem & Partners, Evaluatie JGZ 2006, pp. 8. 
184
 Een stevig fundament. Evaluatie van het basistakenpakket jeugdgezondheidszorg, commissie evaluatie 
basistakenpakket JGZ (De Winter et al) 2013. 
146  
C10949
