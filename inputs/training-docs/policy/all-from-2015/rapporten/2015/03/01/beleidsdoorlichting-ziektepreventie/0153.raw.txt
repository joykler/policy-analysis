In zijn algemeenheid is er nog (te) weinig bekend over de kosteneffectiviteit van 
(leefstijl)interventies. De kosteneffectiviteitsanalyses die zijn uitgevoerd laten over 
199
het algemeen een gunstige verhouding tussen de effectiviteit en de kosten zien . 
Interventies waarvan de kosteneffectiviteit in het buitenland is aangetoond, zijn in de 
Nederlandse situatie niet vanzelfsprekend ook kosteneffectief. De informatie waarop 
de buitenlandse kosteneffectiviteitsanalyse gebaseerd is, kan verschillen van de 
Nederlandse situatie. Het kan bijvoorbeeld zijn dat het prijsniveau van de 
gezondheidszorg in Nederland anders is, of de prevalentie of incidentie van te 
voorkomen ziekte. 
Kwaliteit samenstelling basistakenpakket 
Deskundigen geven aan dat het lastig is om de kwaliteit van het Basistakenpakket te 
definiëren. De vaccinatiegraad wordt gemonitord en die is goed. Lastiger is het om de 
kwaliteit van het aanbod ten aanzien van psychosociale hulpverlening, vroege 
interventies en leefstijlinterventies te meten. Monitoren op de uitkomsten kan een 
middel zijn. Tot nu toe zijn de effecten van deze laatste elementen uit het 
Basistakenpakket minder dan verwacht. Het ligt niet aan de inzet van de 
zorgverleners. Het probleem is dat het erg lastig is om de doelgroepen op de juiste 
momenten te bereiken. Dit laatste zou (meer) onderwerp van onderzoek moeten zijn. 
Wellicht dat ZonMw daarvoor binnen een programma voor onderzoek naar preventie 
meer kan betekenen. 
 
200
In 2012 is onder leiding van TNO een evaluatie uitgevoerd van het basistakenpakket 
van de JGZ. Op alle onderdelen van het basistakenpakket is in het rapport 
aangegeven of er voldoende wetenschappelijke onderbouwing werd gevonden om het 
onderdeel te handhaven in het basistakenpakket. Soms is er, bij onvoldoende 
wetenschappelijke onderbouwing, gevraagd naar de mening van experts op de 
betreffende terreinen. 
 
Het basistakenpakket zoals dat tot 1 januari 2015 van kracht was, voldeed in de 
meeste gevallen goed. De belangrijkste conclusie van de Commissie Evaluatie 
basistakenpakket JGZ is dat consultatiebureaus en jeugdartsen in de toekomst elk 
kind vaccinaties en screeningen moeten blijven aanbieden en problemen met gezond 
opgroeien moeten blijven signaleren. De commissie raadt dus aan om de basistaken 
grotendeels te handhaven. Daarnaast moet ook preventieve voorlichting over onder 
meer gezond eten en gezond gewicht beschikbaar zijn voor alle kinderen. De 
commissie adviseert verder om voorlichting over de normale ontwikkeling van 
kinderen en het inschakelen van hulp toe te voegen aan de basistaken van de 
jeugdgezondheidszorg. 
De belangrijkste geadviseerde aanpassingen ten aanzien van de bestaande situatie 
zijn: 
• Preventieve voorlichting, normaliseren en ramen van de zorgbehoefte worden 
opgenomen in het basispakket. 
• Specifieke programma’s en activiteiten voor individuele hulp of zorg worden niet 
opgenomen in het basispakket. 
• Beleidsadvisering wordt opgenomen in het basispakket. 
• Het uitvoeren van collectieve maatregelen op basis van beleidsadvisering door de 
JGZ wordt niet opgenomen in het basispakket. 
 
                                                 
199
 Effecten van preventie. Deelrapport van de VTV 2010, Van gezond naar beter. RIVM, 2010. 
200
 Een beknopte evaluatie van het Basistakenpakket Jeugdgezondheidszorg, TNO, NJI, NCJ, november 2012.
