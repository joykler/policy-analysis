infectieziekten in Nederland worden beschreven. Op organisatieniveau wordt verslag 
gedaan van de activiteiten en ontwikkelingen in de Jaarbeelden van het CIb.  
1.4 Uitvoeringsdoelen 
De centrale doelen voor de kennisinfrastructuur en landelijke regie bij A-ziekten zijn in 
de periode 2010 t/m 2012 in de Rijksbegroting als volgt geformuleerd: 
• Te zorgen voor een goede landelijke structuur om bekende en onbekende 
infectieziektedreigingen snel te kunnen signaleren en bestrijden. 
• Te zorgen voor een goede voorbereiding op grote uitbraken van ziekten, waaronder 
een grieppandemie. 
• Het versterken van de signalering en bestrijding van zoönosen door betere 
samenwerking tussen het veterinaire en volksgezondheidsdomein. 
• Het internationaal uitwisselen van informatie en afstemmen van voorbereidings- en 
bestrijdingsmaatregelen. 
1.5 Uitvoeringsproces 
Centrum infectieziektebestrijding 
Het CIb voert regie over de infectieziektebestrijding vanuit een nationale en 
internationale optiek. Dat betekent dat bij grote (landelijke) uitbraken de coördinatie 
van en communicatie over de bestrijding in handen is van het CIb. Dit in aansluiting 
op lokale en regionale infectieziektebestrijding.  
 
Daarnaast formuleert het CIb het gewenste preventie- en bestrijdingsbeleid en geeft 
advies aan de overheid en de professionals in de praktijk. Het verricht hiertoe zelf 
wetenschappelijk onderzoek. Ook draagt het CIb bij aan de expertiseontwikkeling, 
kwaliteit en uniformiteit van de infectieziektebestrijding. Het zorgt voor de 
communicatie naar publiek en professionals en voor internationale samenwerking.  
 
Het CIb bestaat uit vijf centra waar de werkzaamheden plaatsvinden. Dit zijn: 
• de Landelijke Coördinatie Infectieziektebestrijding,  
• het centrum Epidemiologie en Surveillance van Infectieziekten,  
• het centrum Infectieziekteonderzoek, Diagnostiek en Screening,  
• het centrum Zoönosen en Omgevingsmicrobiologie en  
81
• het centrum Immunologie van Infectieziekten en Vaccins. 
 
82
Inzicht in infectieziekten 
Het CIb verkrijgt inzicht in infectieziekten door signalen uit diagnostiek, surveillance 
en wetenschappelijk onderzoek in de kliniek en in de medisch microbiologische 
laboratoria. Bovendien verkrijgt het CIb inzicht door: 
• Diagnostiek gericht op een breed scala ziekteverwekkers, gebruikmakend van 
technologie op het gebied van bacteriologie, virologie en parasitologie. 
• Surveillance; door klinische surveillance en laboratoriumsurveillance wordt inzicht 
verkregen in infecties bij mensen en dieren, evolutie van pathogenen en 
besmetting van voedsel, water en het milieu. 
• Wetenschappelijk onderzoek, onder andere diagnostiekontwikkeling, onderzoek 
naar pathogenen, reservoirs en transmissieroutes, epidemiologisch onderzoek in 
de bevolking, modellering en risicoanalyses. 
Dit wetenschappelijk onderzoek levert inzichten op die toepasbaar zijn in de 
bestrijding, diagnostiek en gerichte surveillance, waarmee bedreigingen van de 
volksgezondheid gesignaleerd kunnen worden. 
                                                 
81
 http://www.rivm.nl/RIVM/Organisatie/Centra/Centrum_Infectieziektebestrijding 
82
 CIb. Werkplan 2009. 
 93 
C10949
