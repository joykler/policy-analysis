wordt dat de borstkankerscreening een goed bereik heeft, (kosten)effectief is en 
doelmatig is. 
Bevolkingsonderzoek Baarmoederhalskanker 
• Jaarlijks worden ongeveer 750.000 vrouwen opgeroepen voor de screening. Het 
deelnamepercentage is circa 65%. Er zijn ook vrouwen die op eigen verzoek een 
uitstrijkje laten maken. Bij elkaar zorgt dit ervoor dat ongeveer 77% van de 
vrouwen de laatste 5 jaar tenminste één uitstrijkje heeft laten maken.  
• Jaarlijks bevat ongeveer 4% van de uitstrijkjes afwijkingen op grond waarvan een 
advies voor een herhalingsuitstrijkje, danwel een verwijzing naar de gynaecoloog 
plaats moet vinden. Modelaannames geven aan dat per jaar ongeveer 280 
sterfgevallen worden voorkomen door deelname aan de screening. Het aantal 
sterfgevallen door baarmoederhalskanker is de afgelopen 25 jaar met meer dan 
50% afgenomen. De GR adviseerde recent een aanpassing in het onderzoek en de 
test, waardoor het aantal te voorkomen sterfgevallen zou kunnen oplopen tot 
ongeveer 330 per jaar. Door de introductie van een zelfafnameset voor non-
responders, dalen de kosten van de screening en kan het deelnamepercentage 
toenemen. 
• Vrouwen kunnen in Nederland een goed geïnformeerde keuze maken om wel of niet 
deel te nemen aan de screening naar baarmoederhalskanker. Voor een brede 
doelgroep is helder informatiemateriaal beschikbaar. Het voornemen om non-
responders op verzoek een zelfafnameset toe te sturen zal zeker bijdragen aan het 
verhogen van het bereik tegen aanvaardbare kosten. 
• De screening op baarmoederhalskanker kost circa € 9.000 per QALY en blijft 
daarmee ruim onder de norm voor kosteneffectiviteit van € 20.000 per QALY. De 
GR heeft VWS in 2011 uitgebreid geadviseerd omtrent aanpassingen in de 
uitvoering van het onderzoek. VWS heeft de adviezen van de GR aangenomen, 
echter niet zonder een uitvoeringstoets te laten doen door het RIVM. De minister 
heeft de belangrijkste aanbevelingen van de GR en uit de uitvoeringstoets 
overgenomen. De voorgestelde vernieuwingen van de screening worden in 2016 
ingevoerd. 
 
De doelen van de screening wordt bereikt: er is sprake van voldoende deelname, 
gezondheidswinst, de gehanteerde onderzoeksmethode is effectief en wordt nog 
verbeterd en de kosteneffectiviteit blijft onder de norm. Geconcludeerd wordt dat de 
screening een goed bereik heeft, (kosten)effectief is en doelmatig is. 
Bevolkingsonderzoek Darmkanker 
Het bevolkingsonderzoek darmkanker is gestart op basis van een zorgvuldig 
onderbouwd advies van de Gezondheidsraad. Als gevolg van het onderzoek zouden 
ruim 1.400 sterfgevallen per jaar voorkomen kunnen worden. Gelet op de start in 
2014 kunnen hierover nog geen uitkomsten gegeven worden. 
 
• Het deelnamepercentage kwam uit op 68%, dat is beter dan verwacht. Het 
verwijspercentage kwam uit op 12%, waarbij 6,4% werd verwacht. Gunstig ten 
opzichte van de verwachting is dat ruim 95% van de verwezen mensen ook 
daadwerkelijk de coloscopie heeft ondergaan. Verwacht werd dat 85% de 
coloscopie zou laten verrichten. Het bereik van de screening is hiermee goed te 
noemen.  
• De informatie ten behoeve van de doelgroep is zorgvuldig samengesteld en helder. 
• De jaarlijkse kosten van de darmkankerscreening worden geraamd op circa 22 
miljoen euro. Dat komt uit op ongeveer € 17 per deelnemer. 
 79 
C10949
