Kosteneffectiviteit 
Voor het bevolkingsonderzoek naar baarmoederhalskanker werd in 2006 voor de 
Nederlandse situatie berekend dat de verhouding tussen kosten en effecten van de 
35
screening ongeveer € 10.000 per QALY was . Het bevolkingsonderzoek naar 
36
baarmoederhalskanker kostte in 2004 € 9.000 per gewonnen levensjaar . Gelegd 
37
naast de norm van € 20.000 per QALY concluderen we dat de screening 
kosteneffectief is.  
Voor dit bevolkingsonderzoek werden veel nieuwe kosteneffectiviteitsanalyses in de 
literatuur gevonden. Veel van deze studies berekenden de verhouding tussen kosten 
en effecten van een programma met de hrHPV-test (test op een vervolguitstrijkje dat 
in Nederland nu na 6 maanden wordt afgenomen) als primaire screeningstest. In 
Nederland heeft de Gezondheidsraad deze wijziging in 2011 voorgesteld, waarna in 
2013 de minister van VWS heeft besloten om deze wijziging in te voeren na een 
uitvoeringstoets hierop door het CvB. De Gezondheidsraad liet twee Nederlandse 
modelstudies uitvoeren. Beide concludeerden dat de HPV-test kosteneffectiever is dan 
cytologie, al hangt dat wel af van de prijs van de HPV-test en de gehanteerde 
disconteringsvoeten bij de berekening van de kosteneffectiviteit. 
Met de invoering van de HPV-test en de introductie van de zelfafnameset voor non-
responders bij de uitnodiging, nemen de totale uitvoeringskosten voor de screening af 
met € 6 miljoen. Wanneer de zelfafnameset als primaire screening wordt gebruikt zijn 
de besparingen groter. De mogelijkheden die dit zou kunnen bieden worden nog 
onderzocht. 
Kwaliteit van de infrastructuur ten behoeve van de uitvoering van het 
bevolkingsonderzoek 
De vernieuwing in de opzet van het onderzoek naar baarmoederhalskanker, die in 
2016 ingevoerd wordt, leidt neer verwachting tot een robuustere, meer op de 
toekomst gerichte, professionele organisatie van screeningsorganisaties, inclusief 
kwaliteitsborging. Daarbij blijft een goede landelijke regie cruciaal, en dus een goede 
samenwerking tussen alle betrokkenen, zoals screeningsorganisaties, eerste- en 
38
tweedelijnszorg en IKC’s evenals logische inbedding in de lokale structuren . 
4.3 Internationale context 
39
In 2007 is de stand van zaken van screening in de EU geëvalueerd . Hieruit blijkt dat 
in vrijwel alle 27 EU-lidstaten in enigerlei vorm op baarmoederhalskanker gescreend 
wordt. Slechts zeven EU-lidstaten hadden een screeningsprogramma in de vorm van 
een landelijk bevolkingsonderzoek (Denemarken, Finland, Hongarije, Nederland, 
Slovenië, Zweden en het Verenigd Koninkrijk). In de overige lidstaten heeft de 
screening niet plaats als landelijk georganiseerd bevolkingsonderzoek, maar op 
individuele basis (opportunistische screening). Vaak wordt er dan ook intensiever 
(jaarlijks) gescreend. Er is een grote variatie in doelgroep. In Luxemburg komen 
vrouwen vanaf hun vijftiende jaar in aanmerking voor een uitstrijkje, in België en 
Slowakije vanaf achttien jaar en in landen als Duitsland en Griekenland vanaf twintig 
jaar. Finland en Nederland kennen de hoogste beginleeftijd, vanaf dertig jaar. 
 
                                                 
35
 Kosteneffectiviteit van bevolkingsonderzoek; update van de notitie uit 2010. RIVM, november 2012. 
36
 Kosten en kosteneffectiviteit van het Nationaal Programma Bevolkingsonderzoek en het Nationaal Programma 
Grieppreventie, RIVM-CvB, 2010. 
37
 In Nederland wordt een bedrag tot 20.000 euro per QALY gezien als kosteneffectief voor een preventieve 
interventie (bron: Hamberg-van Reenen HH (RIVM), Meijer S (RIVM). Wat is de kosteneffectiviteit van 
preventie? In: Volksgezondheid Toekomst Verkenning, Nationaal Kompas Volksgezondheid. Bilthoven: RIVM, 
<http://www.nationaalkompas.nl> Nationaal Kompas Volksgezondheid\Preventie, 22 september 2011.) 
38
 Effecten van vaccinatie en screening in Nederland. Achtergrondrapportage bij VTV2010 deelrapport ‘Effecten 
van preventie’, RIVM, VTV2010. 
39
 Uitvoeringskader Bevolkingsonderzoek Baarmoederhalskanker. RIVM, 2014. 
50  
C10949
