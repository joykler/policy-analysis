Kwaliteit van de onderbouwing van de doelmatigheid 
De doelmatigheid van de bevolkingsonderzoeken wordt altijd getoetst door de 
Gezondheidsraad. Gekeken wordt naar de deelnamegraad, verwijscijfers en 
testprestaties. In juni 2012 heeft de minister van VWS de Gezondheidsraad gevraagd 
om advies over het bevolkingsonderzoek borstkanker. De Gezondheidsraad heeft de 
stand van zaken in de wetenschap over het bevolkingsonderzoek borstkanker 
onderzocht en heeft uitspraken gedaan over het nut en de balans tussen voor- en 
nadelen in Nederland. In januari 2014 heeft de Gezondheidsraad een advies 
uitgebracht aan de minister van VWS over de verwachtingen en ontwikkelingen op het 
20
terrein van borstkankeronderzoek . De conclusie van de commissie luidt dat 
bevolkingsonderzoek nog steeds loont. Het voorkomt jaarlijks gemiddeld 775 
sterfgevallen door borstkanker. Het grootste nadeel van screening, overdiagnose, treft 
ongeveer 8 procent van de gescreende vrouwen met borstkanker. De Gezondheidsraad 
geeft aan dat het Nederlandse bevolkingsonderzoek een hoge deelnamegraad, lage 
verwijscijfers en hoge testprestaties kent. Op termijn is het bevolkingsonderzoek 
mogelijk efficiënter in te richten door niet meer alle vrouwen eenzelfde screening te 
laten ondergaan maar een verschillend aanbod naar geschat risico op borstkanker te 
doen. 
Kwaliteit van de infrastructuur ten behoeve van de uitvoering  
De uitvoering van het bevolkingsonderzoek en de afspraken daaromtrent met de 
uitvoerende partijen zijn vastgelegd in het Uitvoeringskader Bevolkingsonderzoek 
21
Borstkanker . Het Uitvoeringskader Bevolkingsonderzoek Borstkanker gaat uit van de 
wettelijke en beleidsmatige kaders die voor de bevolkingsonderzoeken naar kanker 
gelden (beschreven in het beleidskader bevolkingsonderzoeken naar kanker). 
Het bevat een praktische beschrijving van de uitvoering en de rolverdeling (taken en 
verantwoordelijkheden) van de betrokken partijen, inclusief de overlegstructuur van 
het bevolkingsonderzoek. Daarnaast worden de overige processen beschreven, zoals 
de kwaliteitsborging en de monitoring en evaluatie van het bevolkingsonderzoek. Deze 
processen zijn van belang om de bevolkingsonderzoeken naar kanker doelmatig, 
efficiënt en met een hoge kwaliteit uit te voeren. Waar nodig wordt verwezen naar 
aparte documenten waarin de afspraken zijn vastgelegd. 
 
Er zijn kwaliteitscriteria gesteld aan de uitvoering van screeningsprogramma’s, zoals: 
• Het programma moet garanties bieden voor geïnformeerde keuze en de privacy en 
autonomie van het individu respecteren; 
• De toegankelijkheid van de screening moet gewaarborgd zijn voor de hele 
doelgroep; 
• Goede aansluiting van het programma op het vervolgtraject (vooral de zorg) moet 
op een eenduidige wijze zijn geregeld; 
• De kwaliteit van het programma moet geborgd zijn om de potentiële risico’s van 
screening te minimaliseren. 
 
Het CvB heeft voldoende instrumenten ter beschikking om de kwaliteit van de 
uitvoering te borgen en bij te sturen. In de kankerprogramma’s kan het CvB sturen 
via de financiering, door (via het ministerie van VWS) voorwaarden aan 
uitvoeringsorganisaties op te nemen in de Subsidieregeling publieke gezondheid. Een 
voorwaarde is bijvoorbeeld dat uitvoeringsorganisaties voldoen aan het beleidskader 
dat voor de kankerscreeningen door het CvB is opgesteld.  
 
                                                 
20
 Bevolkingsonderzoek naar borstkanker: verwachtingen en ontwikkelingen. Gezondheidsraad, Commissie 
Bevolkingsonderzoek, januari 2014. 
21
 Uitvoeringskader Bevolkingsonderzoek Borstkanker. RIVM, 2014. 
42  
C10949
