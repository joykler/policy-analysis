De rol en verantwoordelijkheid van de minister op het terrein van ziektepreventie is 
enerzijds regisserend en anderzijds het (doen) uitvoeren: 
• Regisserend wat betreft het opstellen van een wettelijk kader en doen handhaven 
van de kwaliteit van de Jeugdgezondheidszorg. 
• Uitvoerend als het gaat om doelmatigheid, kwaliteit en toegankelijkheid van 
bevolkingsonderzoeken ter voorkoming en vroegtijdige opsporing van 
levensbedreigende ziekten. 
• Uitvoerend als het gaat om vroegtijdige opsporing en bestrijding van 
infectieziekten. Dit betreft onder andere het Rijksvaccinatieprogramma en 
infectieziektebestrijding. 
 
De beleidsdoelstelling van ziektepreventie wordt geoperationaliseerd in de Wet 
4
publieke gezondheid (Wpg) en de Wet op het bevolkingsonderzoek (Wbo). Binnen de 
publieke gezondheidszorg hebben de rijksoverheid en gemeenten eigen taken. Vooral 
op het terrein van de jeugdgezondheidszorg speelt de gemeente een belangrijke rol. 
Daarnaast vullen zij elkaar aan, bijvoorbeeld op het gebied van de 
infectieziektebestrijding. 
 De beleidscyclus 
In de Wpg is vastgelegd dat de preventiecyclus de basis is voor het Nederlandse 
gezondheidsbeleid. De preventiecyclus is een vierjarige beleidscyclus. Het startpunt 
ligt bij de Volksgezondheid Toekomst Verkenning (VTV) die elke vier jaar door het 
RIVM wordt uitgebracht. Deze verkenning geeft een beeld van de toestand van de 
volksgezondheid in Nederland. Aan de hand van dat beeld stelt de minister van VWS 
een landelijke nota gezondheidsbeleid vast. In deze nota zijn de landelijke prioriteiten 
op het gebied van de publieke gezondheidszorg opgenomen. De laatste nota is in 2011 
5 6
gepubliceerd . De landelijke preventienota uit 2006 bevat vijf speerpunten voor het 
beleid die nog steeds van kracht zijn. Het gaat om roken, overgewicht, schadelijk 
alcoholgebruik, diabetes en depressie. De vijf beleidsspeerpunten uit de nota van 
2006 zijn voor een deel uitgewerkt in de beleidsterreinen die nu worden doorgelicht 
(bevolkingsonderzoeken, infectieziektebestrijding, jeugdgezondheidszorg). Eerste 
uitgangpunt voor de beleidsdoorlichting is daarom de nota ‘Gezondheid dichtbij’ uit 
2011. Waar nodig kan worden teruggevallen op de nota ‘Kiezen voor gezond leven’ uit 
2006. 
1.3 Focus van de beleidsdoorlichting 
Sinds de inwerkingtreding van de Wpg heeft er geen integrale beleidsdoorlichting van 
het ziektepreventiebeleid plaatsgevonden. Als startmoment voor deze 
beleidsdoorlichting wordt dan ook de inwerkingtreding van de Wpg gekozen. In de 
doorlichting kijken we dus naar de kalenderjaren 2009 tot en met 2013. Hiermee 
wordt voldaan aan de bepaling in artikel 3.1 van de Regeling periodiek 
evaluatieonderzoek, die luidt: ‘Al het beleid dat valt onder de beleidsartikelen in de 
begroting wordt periodiek (bijvoorbeeld eens per vier jaar en ten minste eens in de 
zeven jaar) geëvalueerd in een beleidsdoorlichting.’ 
 
De nadere invulling van de onderwerpen die in deze beleidsdoorlichting worden 
meegenomen is weergegeven in Figuur 1. In dit figuur is aangegeven welke partijen 
betrokken zijn bij de uitvoering van het ziektepreventiebeleid. 
                                                 
4
 Voor 1-12-2008 in de Wet collectieve preventie volksgezondheid (Wcpv). 
5
 Gezondheid dichtbij, Landelijke nota gezondheidsbeleid, ministerie van VWS, mei 2011. 
6
 Kiezen voor gezond leven, 2007 – 2010, ministerie van VWS, december 2006. 
 21 
C10949
