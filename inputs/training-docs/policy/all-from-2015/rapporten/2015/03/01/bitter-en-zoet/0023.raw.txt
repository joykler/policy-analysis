EXPERTGROEP BEOORDELING WERELDERFGOEDNOMINATIES
bewaard en getoond, is wel ondersteunend aan de nominatie. 
De integriteit en authenticiteit van de property kunnen beter worden omschreven en 
de definitie van integriteit die nu door de kandidaat gegeven wordt, dient beter aan 
te sluiten bij de formulering in de Operational Guidelines. Dat is immers hetgeen door 
ICOMOS zal worden beoordeeld.
Aangaande de identificatie van attributes worden geen problemen verwacht. 
Aangezien attributes de dragers zijn van OUV, kunnen zij pas worden geïdentificeerd 
als de OUV is vastgesteld.
De comparative analysis leidt tot op heden niet tot doorslaggevende conclusies. Zij 
dient zich te beperken tot een vergelijking van echte, onroerende planetaria om 
de OUV aan te tonen. De kandidaat kan bijvoorbeeld aantonen dat het Eise Eisinga 
Planetarium de eerste in zijn soort was, of de oudste die nog bestaat en authentiek is. 
De kandidaat kan dit doen door eerst een heldere definitie van onroerende planeta-
ria te geven en die vervolgens met andere planetaria te vergelijken. De vergelijking 
dient plaats te hebben op een wereldwijde schaal, en zich niet te beperken tot enkele 
landen binnen Europa. De selectie die wél wordt vergeleken moet voldoende uitput-
tend beschreven worden, opdat werkelijk sprake is van een oordeelkundige verge-
lijking. Tafelmodellen van planetaria zijn roerend erfgoed en vallen formeel buiten 
het bestek van de Werelderfgoedconventie. Slechts uit een oogpunt van volledigheid 
kunnen zij kort genoemd worden. Met andere woorden, de comparative analysis dient 
zich te beperken tot zaken die echt vergelijkbaar zijn en de analyse dient op mondiale 
schaal te worden uitgevoerd. Verdergaande verbijzonderingen, zoals het wel of niet 
publiekstoegankelijk zijn of de setting waarin het planetarium voorkomt (een woon-
huis), zijn voor de vergelijkende analyse irrelevant al is de publieksfunctie uiteraard 
wel voor de authenticiteit van belang.
Bezoekers in het Koninklijk Eise Eisinga Planetarium
