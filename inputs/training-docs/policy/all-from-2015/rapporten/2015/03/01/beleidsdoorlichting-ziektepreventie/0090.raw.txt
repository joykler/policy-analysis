Screening, het centrum Zoönosen en Omgevingsmicrobiologie en het centrum 
Immunologie van Infectieziekten en Vaccins.  
 
Het CIb werkt samen met lokale uitvoerders van de infectieziektebestrijding en met de 
overheid. Het wisselt in Europees verband kennis en ervaring uit op het gebied van 
surveillance, onderzoek en beleid. Daartoe wordt nauw samengewerkt met het 
European Center for Disease Prevention and Control (ECDC) in Stockholm. Er wordt 
deelgenomen aan vele Europese en andere internationale samenwerkingsverbanden. 
76
Het CIb is aanspreekpunt voor het ECDC en de Wereldgezondheidsorganisatie.  
 
Burgemeester 
De burgemeester vervult een cruciale rol bij de infectieziektebestrijding. Dit past goed 
bij de taken en bevoegdheden die de burgemeester heeft op grond van de 
Gemeentewet. Op grond van artikel 172 van de Gemeentewet is de burgemeester 
belast met de handhaving van de openbare orde en kan hij bij verstoring daarvan, of 
ernstige vrees daarvoor, de bevelen geven die hij noodzakelijk acht voor de 
handhaving ervan. Op grond van artikel 175 van de Gemeentewet kan de 
burgemeester in geval van een oproerige beweging, van andere ernstige 
wanordelijkheden of van rampen of zware ongevallen, of een ernstige vrees daarvoor, 
alle bevelen geven die hij ter handhaving van de openbare orde of ter beperking van 
gevaar nodig acht. 
In de Wpg krijgt de burgemeester ook formeel een taak bij de 
infectieziektebestrijding. Deze is beperkt tot enerzijds het geven van leiding aan de 
bestrijding van een epidemie van een infectieziekte, en anderzijds het ook los van een 
epidemie toepassen van maatregelen die ingrijpen in de vrijheden van burgers. Die 
taak en de daarmee gepaard gaande bevoegdheden, zijn complementair aan de eerder 
genoemde taken en bevoegdheden op grond van de Gemeentewet.  
 
De minister van Volksgezondheid, Welzijn en Sport 
De minister is op grond van de Wpg in bepaalde situaties verantwoordelijk voor de 
aansturing van de infectieziektebestrijding. Deze verantwoordelijkheid beperkt zich tot 
een aantal nauw omschreven situaties, waarbij altijd eenheid van beleid is gewenst: 
• Op de eerste plaats gaat het om de algemene voorbereiding op de bestrijding van 
infectieziekten behorende tot groep A of een nieuw subtype humaan 
influenzavirus, waarbij ernstig gevaar voor de volksgezondheid bestaat. De 
minister krijgt de bevoegdheid om het college van burgemeester en wethouders 
op te dragen maatregelen toe te passen bij de algemene voorbereiding. In dat 
verband dient vooral te worden gedacht aan het opstellen en onderhouden van 
bestrijdingsplannen alsook het oefenen van potentiële scenario’s.  
• Op de tweede plaats gaat het om de bestrijding van een uitbraak van een 
infectieziekte behorend tot groep A of bij een directe dreiging van zo’n uitbraak. 
De minister krijgt dan de verantwoordelijkheid om de leiding van de burgemeester 
over te nemen, en dus de centrale leiding te nemen, bij de bestrijding van deze 
infectieziekte of bij de directe voorbereiding op de bestrijding. Dat de minister de 
leiding overneemt houdt niet in dat de burgemeester geen verantwoordelijkheid 
meer zal dragen voor de bestrijding. Het wordt dan een gezamenlijke 
verantwoordelijkheid van burgemeester en minister, maar de verantwoordelijkheid 
van de burgemeester wordt dan beperkt door de opdrachten die de minister geeft. 
Het gaat in deze situatie ook om de directe voorbereiding van deze bestrijding, 
bijvoorbeeld indien er een reëel gevaar is dat een dergelijke uitbraak zich hier op 
                                                 
76
 http://www.rivm.nl/RIVM/Organisatie/Centra/Centrum_Infectieziektebestrijding 
90  
C10949
