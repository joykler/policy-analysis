Bereik en gezondheidsuitkomsten 
In januari 2014 is het onderzoek gefaseerd gestart en zijn de eerste uitnodigingen 
verzonden. Uiteindelijk krijgen alle mannen en vrouwen van 55 tot en met 75 jaar 
iedere twee jaar een uitnodiging voor deelname. De doelgroep heeft een omvang van 
circa 4,4 miljoen personen. Deelnemen aan het onderzoek is gratis en vrijwillig.  
Bij de start van het onderzoek werd aangenomen dat dit bevolkingsonderzoek (bij een 
deelnamegraad van 60%) over de periode 2014-2039 een gemiddelde van 1.400 
sterfgevallen aan darmkanker per jaar zou kunnen voorkomen. Op langere termijn kan 
een gemiddelde van 2.400 sterfgevallen aan darmkanker per jaar worden voorkomen. 
42
Deze aannames zijn gebaseerd op een advies van de Gezondheidsraad uit 2009. 
 
Na volledige invoering van de darmkankerscreening (2020) wordt uitgegaan van de 
prognoses in tabel 4. 
tabel 4 Prognoses bevolkingsonderzoek darmkanker 
 Verwachte aantallen 
Omvang doelgroep 4,4 miljoen 
(mannen & vrouwen 55-75 jaar) 
Aantal uitnodigingen per jaar 2,2 miljoen 
(bij uitnodiging elke 2 jaar) 
Aantal iFOBT-analyses per jaar 1,3 miljoen 
(verwacht deelnamepercentage: 60%) 
Positieve iFOBT per jaar 85.000 
(6,4% bij aanvang) 
Coloscopieën na een positieve iFOBT per jaar 72.000 
(85% van positieve iFOBT) 
 Bron: Factsheet Bevolkingsonderzoek Darmkanker, RIVM, mei 2014 
Eerste resultaten van de screening 
Het Bevolkingsonderzoek naar darmkanker is per 2014 gestart, afgezien van de in 
2013 uitgevoerde pilots. De eerste resultaten van de screening zijn inmiddels 
beschikbaar. Hoewel deze resultaten geen betrekking hebben op de periode die deze 
Beleidsdoorlichting beslaat (2009 – 2013), wordt hieronder toch een samenvatting 
gegeven. 
 
Deelname en screening 
In het eerste half jaar van het Bevolkingsonderzoek (inclusief de pilot: sept t/m dec 
2013 in regio Zuid-West) zijn bijna 190.000 cliënten uitgenodigd. De deelnamegraad 
bedroeg 68%. Het deelname-percentage was hoger bij de vrouwen dan bij de mannen. 
In de eerste monitor waren 128.000 mensen opgenomen met een beoordeelbare 
iFOBT. Het gaat hierbij om 99% van de deelnemers. Van deze beoordeelbare iFOBT 
buizen was in totaal 12% positief. Het verwijspercentage was hoger voor mannen dan 
voor vrouwen en nam toe met de leeftijd.  
 
Intakegesprek coloscopie 
In totaal hadden 15.383 deelnemers een ongunstige (positieve) iFOBT uitslag. Van 
hen nam 86% deel aan het intakegesprek coloscopie. Aan 92% werd een coloscopie 
aanbevolen en 1% werd CT colografie aanbevolen. 
 
  
                                                 
42
 Gezondheidsraad. Bevolkingsonderzoek naar darmkanker. Den Haag: Gezondheidsraad, 2009; publicatienr. 
2009/13. 
54  
C10949
