• Ter ondersteuning van de uitnodiging hangen huisartsen, apotheken, bibliotheken, 
ziekenhuizen en GGD’en posters op die herinneren aan de griepprik. Deze poster 
wordt gratis ter beschikking gesteld door het RIVM.  
• Daarnaast is er patiënten-informatie over de griep en de griepprik beschikbaar op 
de NHG publiekswebsite Thuisarts.nl en de RIVM website over griep.  
 
Bij de communicatie rond het NPG hanteert het Centrum voor Bevolkingsonderzoek 
het Voorlichtingskader voor de bevolkingsonderzoeken, waarin de landelijke 
kwaliteitseisen aan voorlichting zijn beschreven. Dit kader is richtinggevend voor alle 
bij de uitvoering betrokken organisaties en partijen. Uitgangspunt is dat de burger op 
vrijwillige basis een geïnformeerde keuze kan maken over deelname. Het kader bevat 
een uitgebreide beschrijving van de inhoudelijke informatie die geboden dient te 
worden, alsmede de eisen aan begrijpelijkheid. 
 
In de afgelopen periode zijn er diverse ontwikkelingen geweest in de wijze van 
aanbieden van informatie. Zo is in 2009 de website van de SNPG omgebouwd tot een 
digitaal draaiboek voor het NPG, waarin alle informatie voor uitvoerders makkelijk te 
vinden is. Verder is er een e-learning module beschikbaar voor een ieder die de 
griepcampagne in de praktijk uitvoert. Vanaf 2010 is er een webapplicatie 
beschikbaar, waarmee influenzavaccins en publieksfolders kunnen worden besteld, 
huisartsen vaccinaties kunnen declareren en zorgorganisaties opgave kunnen doen 
van het aantal vaccinaties. 
 
e. Kwaliteit van onderbouwing van doelmatigheid 
 
Advies Gezondheidsraad 
Recent heeft de Gezondheidsraad zich gebogen over de doelgroepen voor de jaarlijkse 
vaccinatie tegen seizoensgriep, waar nationaal en internationaal nogal wat discussie 
over is. In ons land richt de aandacht zich vooral op gezonde 60-plussers – worden die 
terecht tegen influenza gevaccineerd? – en gezonde zwangere vrouwen – moeten die 
voortaan ook gevaccineerd worden?  
Drie beoordelingscriteria zijn in dit verband van belang. Ten eerste ‘ziektelast’: de 
infectieziekte leidt tot een aanmerkelijke individuele ziektelast. Ten tweede 
‘effectiviteit’: vaccinatie kan die ziektelast aanmerkelijk verminderen. En ten derde 
‘doelmatigheid’: de verhouding tussen kosten en gezondheidswinst is relatief gunstig.  
Voor gezonde 60-plussers concludeert de Gezondheidsraad dat voortzetting van het 
huidige vaccinatieprogramma gerechtvaardigd is. Naar het oordeel van de door de 
Gezondheidsraad ingestelde commissie is de gemiddelde kosteneffectiviteit van het 
vaccinatieprogramma door de jaren heen hoogstwaarschijnlijk minder gunstig dan 
eerder gedacht, maar lijkt zich nog altijd te bewegen binnen (inter)nationaal 
genoemde of geaccepteerde grenzen voor doelmatigheid. 
Bij gezonde zwangere vrouwen lijkt geen sprake te zijn van een aanmerkelijke 
ziektelast door griep. Bij kinderen jonger dan zes maanden is dat wel het geval, maar 
er zijn volgens de commissie op dit moment te weinig aanwijzingen dat vaccinatie van 
de moeder effectieve en doelmatige bescherming tegen een gecompliceerd beloop van 
griep biedt. De commissie acht vaccinatie van alle zwangere vrouwen daarom niet 
145
aangewezen. 
 
  
                                                 
145
 Gezondheidsraad. Grip op griep. Den Haag: Gezondheidsraad, 2014;publicatienr. 2014/16. 
122  
C10949
