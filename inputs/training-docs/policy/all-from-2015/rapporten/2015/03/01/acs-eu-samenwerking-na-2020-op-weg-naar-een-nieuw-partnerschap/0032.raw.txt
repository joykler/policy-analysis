dan voorheen het geval was. In verschillende EU-gelederen leeft een veronderstelling 
dat de relatie met de ACS niet langer van strategisch belang zou zijn voor de EU. Een 
zeker cynisme en mogelijke teleurstelling over onbenutte kansen en/of gebrek aan 
resultaat lijken in sommige EU-lidstaten zelfs een grote mate van onverschilligheid op 
te roepen over toekomstige samenwerking met de ACS-landen. Sommige EU-lidstaten 
vinden samenwerking met de landen die Europa omringen van veel groter strategisch 
belang dan samenwerking met de ACS en plaatsen vanuit die optiek vraagtekens bij de 
exclusieve aard van de speciale relaties tussen de EU en de ACS.
Dit alles vraagt om een duidelijke (her-)deﬁniëring van het Europese eigenbelang 
in deze zaak. Een essentieel aspect dat zich in dit kader aandient is of de relatie 
met de ACS de EU al dan niet versterkt in haar externe positionering in de wereld. 
Een tweede relevante vraag is of de ACS–EU-samenwerking in haar huidige vorm de 
ontwikkelingsdoelstellingen van de ACS en de EU optimaal dient. 
Op papier liggen de meeste scenario’s voor de toekomst van de ACS–EU-betrekkingen 
nog open: doorgaan op dezelfde voet, niet doorgaan met een speciale regeling voor ACS-
landen of doorgaan in gewijzigde vorm. Het beeld dat uit de verschillende gesprekken 
ontstond is dat velen voorshands impliciet uitgaan van voortzetting van een vorm van 
samenwerking. Daarbij spelen de lange duur en verworvenheden van deze samenwerking 
een grote rol, inclusief het politieke krediet dat de EU hierdoor heeft opgebouwd bij ACS-
landen en ook andersom.
De resultaten van het Verdrag tot nu toe geven het volgende beeld:
•	 Algemeen: In bredere zin zijn de jarenlange ervaringen met de logica en praktijk van 
ACS–EU-samenwerking een rijke bron waaruit geput kan worden bij het vormgeven 
van samenwerking met andere ontwikkelingslanden. Zeker op de terreinen 
ontwikkelingshulp en politieke dialoog heeft dat ook al enigszins zijn beslag gekregen 
en heeft de Lomé/Cotonou-praktijk als voorbeeld en/of illustratiemateriaal gediend 
voor samenwerking met andere ontwikkelingslanden. 
•	 Politieke dialoog: Structurele en incidentele politieke dialoog is een belangrijk 
fundament voor de ACS–EU-samenwerking. Door de jaren heen is er een belangrijke 
experimentele praktijk opgebouwd. Het gaat vaak om complexe en langzame 
processen die meestal in vertrouwelijkheid plaatsvinden. Dit maakt het lastig om 
de effectiviteit en resultaten ervan in kaart te brengen. Zeker is dat de collectieve 
dimensies van politieke dialoog, dat wil zeggen dialoog op collectief ACS en EU-
niveau, tot nu toe minder goed uit de verf is gekomen.
 Als partijen in de de toekomst intensiever werk willen gaan maken van politieke 
samenwerking – bilateraal tussen de regio’s en in verband met hun positionering in 
multilaterale fora – dan zal een eventueel vervolg op het Verdrag van Cotonou ruimte 
moeten bieden aan een gewijzigde opzet en structurering zodat ook dialoog op hoger 
niveau tussen de ACS en de EU als collectief een duidelijke plaats krijgt. 
 Binnen de EU lijkt de wens te bestaan om de samenwerking met de ACS-landen 
meer richting VN-dossiers en WTO te krijgen. Belangrijke vragen daarbij zijn of en 
hoe collectieve politieke dialoog beter kan worden vormgegeven en wat ervoor nodig 
is om dit verder te realiseren. Dit zou nader onderzocht moeten worden. Gezien de 
andere samenwerkingsverbanden die al in multilateraal kader actief zijn, zoals de 
G77, is duidelijk dat intensivering van collectieve politieke dialoog alleen kans van 
33
