3 Nationaal programma grieppreventie  
In dit hoofdstuk gaan we in op het Nationaal Programma Grieppreventie (NPG). Het 
NPG voorziet in een jaarlijkse griepprik voor personen met een verhoogd risico. De 
risicogroepen zijn mensen van 60 jaar en ouder, en personen met diabetes, een 
chronische hart-, long- of nierziekte of een verminderde afweer. Zij krijgen jaarlijks 
133
van hun (huis)arts een uitnodiging voor een gratis griepvaccinatie. 
 
De basis voor dit hoofdstuk zijn beschikbare evaluaties, monitors en beleidsstukken, 
aangevuld met enkele interviews met uitvoerende partijen en deskundigen op het 
terrein van infectieziektebestrijding. 
3.1 Aanleiding voor het beleid 
Ongeveer 5 tot 10 procent van de bevolking krijgt in een jaar griep. Dat is niet alleen 
vervelend voor de patiënt, maar het kost de maatschappij ook veel geld. In 1997 is 
het NPG ingevoerd, met als doel ziekte en sterfte als gevolg van griep te voorkomen. 
Het ministerie van VWS bepaalt welke risicogroepen worden uitgenodigd voor een 
gratis vaccinatie in het kader van het NPG. De Gezondheidsraad adviseert het 
ministerie daarin. Kinderen en volwassenen met bepaalde chronische aandoeningen 
en/of verminderde weerstand en alle 65-plussers krijgen vanaf 1997 een gratis 
griepprik aangeboden. Vanaf najaar 2008 is de leeftijdsgrens verlaagd naar 60 jaar.  
134
De griepprik kan ernstige gevolgen van griep in de meeste gevallen voorkomen . 
 
Actualiteit van de aanleiding 
In 2014 bracht de Gezondheidsraad het advies ‘Grip op griep’ uit. De aanleiding voor 
dit advies was kritiek op het nut van griepvaccinatie voor ouderen. De 
Gezondheidsraad concludeert in dit advies dat de aanleiding voor de griepvaccinatie 
nog steeds actueel is. Voor gezonde 60-plussers gaat griep gepaard met een 
aanmerkelijke ziektelast, waarbij het risico oploopt met de leeftijd. 
De totale jaarlijkse oversterfte door griep fluctueert van enkele honderden tot één- à 
tweeduizend, afhankelijk van de virulentie van het circulerende influenzavirus. 
Ziekenhuisopnames voor griep liggen naar schatting enkele malen hoger en fluctueren 
ook jaarlijks. Hoe effectief griepvaccinatie deze groep ouderen beschermt tegen 
ernstige effecten als ziekenhuisopnames en sterfte is echter niet precies bekend. 
Aanwijzingen daarvoor zijn er wel degelijk, maar de bewijskracht van de beschikbare 
gegevens is beperkt. Verder is duidelijk dat de effectiviteit per seizoen sterk kan 
fluctueren, afhankelijk van de ‘match’ tussen de circulerende en voor het vaccin 
gebruikte virusstammen. Ook komen seizoenen voor waarin er nauwelijks 
135
influenzavirus circuleert, maar wanneer dat het geval is valt niet te voorspellen. 
 
Ontwikkelingen sinds 2008 
136
• Per 2008 heeft de minister van VWS, op advies van de Gezondheidsraad , de 
doelgroep van het NPG uitgebreid met gezonde volwassenen in de leeftijd van 60 
tot 65 jaar. Patiënten met recidiverende furunculose vervielen als risicogroep per 
2008.  
                                                 
133
 Centrum voor Bevolkingsonderzoek. Factsheet Nationaal Programma Grieppreventie. 2014. 
134
 Monitoring vaccinatiegraad Nationaal Programma Grieppreventie 2011, Scientific Institute for Quality of 
Healthcare (IQ healthcare) van het UMC St Radboud, 2012. 
135
 Gezondheidsraad. Grip op griep. Den Haag, 2014. 
136
 Gezondheidsraad. Griepvaccinatie: herziening van de indicatiestelling. Den Haag, 2007. 
 117 
C10949
