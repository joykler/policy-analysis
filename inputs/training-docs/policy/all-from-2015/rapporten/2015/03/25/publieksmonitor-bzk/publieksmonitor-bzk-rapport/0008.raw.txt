Samenvatting 
Management summary – Decentralisaties en schaalvergroting 
Nederlanders zijn negatief over decentralisaties en vrezen willekeur, tekort aan kwaliteit en deskundigheid 
• De bevolking is overwegend negatief over de decentralisaties die per 1 januari 2015 hebben plaatsgevonden (46% 
negatief, 12% positief). 
• Men verwacht vaker negatieve dan positieve gevolgen van de decentralisaties. De helft van de bevolking denkt dat 
gemeenten te weinig budget krijgen (51%), de kwaliteit van de zorg/ondersteuning verslechtert (51%), de gemeenten 
onvoldoende deskundig zijn (48%) en het recht op zorg per gemeente verschilt (52%). 
• Bijna de helft van de bevolking heeft weinig vertrouwen in het uitvoeren van de taken door de gemeenten en de 
controlerende functie van de raadsleden (45% en 46%). Een kleine minderheid heeft hier veel vertrouwen in (5% en 7%). 
 
Het zich samenvoegen van gemeenten verdeeld ontvangen, samenvoeging provincies overwegend negatief gezien 
• Nederlanders oordelen verdeeld over het samenvoegen van kleinere tot grotere gemeenten. Een kwart (25%) staat hier 
positief tegenover en een derde (33%) negatief. 
• Men verwacht vaker negatieve (69%) dan positieve (42%) gevolgen van het zich samenvoegen van gemeenten. De 
verwachting is vooral dat de afstand tussen inwoners en de gemeente groter wordt (46%) en dat inwoners zich minder 
betrokken voelen bij hun gemeente (46%). Ruim een vijfde verwacht dat gemeenten de taken efficiënter kunnen 
uitvoeren (22%), deskundiger worden (21%) en dat het bijdraagt aan een kleinere overheid (21%). 
• De bevolking is overwegend negatief over het samenvoegen van provincies (53% negatief, 11% positief). 
 
 
Publieksmonitor, 0-meting| Ministerie van BZK| Project Z4619 19-2-2015
