Samenvatting 
Management summary – Bekendheid en imago BZK 
BZK gezien als veiligheidsministerie, dat ver van burgers afstaat, ambtelijk is en weinig slagvaardig   
• Spontaan denken Nederlanders bij het ministerie van BZK vooral aan nationale veiligheid en bescherming van 
Nederlandse belangen (24%). De meest herkende onderwerpen van BZK zijn paspoorten en identiteitskaarten (74%), 
koninkrijksrelaties (73%), veiligheid (70%) en ambtenaren (70%).  
• Duidelijk is dat Nederlanders over het algemeen geen goed beeld hebben van de beleidsterreinen van BZK. Nationale 
veiligheid is natuurlijk een taak van de AIVD, maar uit de open antwoorden blijkt dat sommigen hierbij doelen op de 
politie, die tegenwoordig onder een ander ministerie valt. Bovendien wordt BZK relatief vaak geassocieerd met het 
Koningshuis en weten maar weinigen dat wonen tegenwoordig onder BZK valt.     
• Burgers zien BZK vooral als een ambtelijke organisatie (45%) die ver van burgers af staat (41%) en weinig als modern (4%) 
of slagvaardig (6%). 
 
Ambtenaren weinig geprofileerd, maar dienstbaarder en nuttiger gevonden dan bestuurders en volksvertegenwoordigers  
• Het imago van ambtenaren is niet sterk geprofileerd, circa een derde vindt hen dienstbaar (33%) en nuttig (25%). 
• Het imago van bestuurders is beduidend negatiever. Een derde (34%) van de bevolking heeft het beeld dat zij uit zijn op 
eigen gewin, slechts een vijfde (18%) vindt hen dienstbaar en een tiende (11%) nuttig. 
• Het imago van volksvertegenwoordigers komt in grote lijnen overeen met het imago van bestuurders.  
Publieksmonitor, 0-meting| Ministerie van BZK| Project Z4619 19-2-2015 6
