Samenvatting 
Management summary – Betrokkenheid bij democratie 
Iets meer Nederlanders positief dan negatief over de representatieve democratie, maar men voelt zich nauwelijks 
vertegenwoordigd door politici en bestuurders  
• De bevolking oordeelt verdeeld over de huidige vorm van de representatieve democratie in Nederland. Maar iets meer 
mensen zijn tevreden (36%) dan ontevreden (22%).  
• De bevolking voelt zich weinig vertegenwoordigd door bestuurders en politici. Zij voelen zich nog het meest 
vertegenwoordigd door de Tweede Kamerleden van de eigen partij, maar voor slechts 23% is dat in grote mate het geval. 
Door Tweede Kamerleden in het algemeen voelt slechts 12% zich in grote mate vertegenwoordigd en door ministers en 
staatsecretarissen zelfs maar 8%.  
• Ook de betrokkenheid van de bevolking bij verschillende bestuurders en politici is laag. Men voelt zich nog het meest 
betrokken bij de Tweede Kamerleden van de eigen partij (16% in grote mate) of de andere Tweede Kamerleden (12%).  
 
Instrumenten voor directe democratie overwegend positief ontvangen 
• Gezien de beperkte mate waarin burgers zich gerepresenteerd voelen in de politiek en het openbaar bestuur, wekt het 
geen verbazing dat men open staat voor directe democratie. De bevolking staat overwegend positief tegenover de 
voorgestelde (nieuwe) mogelijkheden in het democratisch systeem waarbij burgers op meer directe manieren invloed 
kunnen uitoefenen, zoals verschillende type referenda (52% - 60%), particuliere initiatieven (57%) en de gekozen 
burgemeester (51%). 
 
Publieksmonitor, 0-meting| Ministerie van BZK| Project Z4619 19-2-2015 7
