Resultaten - verschillen tussen subgroepen 
Verschillen tussen subgroepen - oordeel democratie en decentralisaties 
Huidige vorm representatieve democratie minder gewaardeerd door laagopgeleiden en mensen van 55 t/m 70 jaar 
• Er heerst relatief veel onvrede over de representatieve democratie onder de oudere leeftijdsgroepen (55 t/m 70 jaar) en 
laagopgeleide Nederlanders.  
• Over het algemeen blijkt dat de groepen die zich minder goed vertegenwoordigd voelen door bestuurders en 
volksvertegenwoordigers negatiever zijn over de huidige democratie en positiever zijn over (nieuwe) directe vormen van 
democratie. Dit zijn met name de 55 t/m 70 jarigen, laagopgeleiden en mensen in het Zuiden van het land.  
• Hoopopgeleiden hebben vaker het gevoel wel goed vertegenwoordigd te zijn en hebben bovendien zelf een groter 
gevoel van betrokkenheid. De meer directe manieren van invloed uitoefenen spreken hen minder aan. 
 
Decentralisaties negatiever ontvangen door laagopgeleiden en 55 t/m 70 jarigen 
• Laagopgeleiden en 55 t/m 70 jarigen zijn het meest negatief over de decentralisaties, zowel in hun totaaloordeel als de 
gevolgen die zij hiervan verwachten. Laagopgeleiden hebben relatief weinig oog voor de eventuele positieve gevolgen 
van de decentralisaties. 55 t/m 70 jarigen zijn vooral bang dat de gemeenten de taken niet goed kunnen uitvoeren, de 
zorg slechter wordt en het recht op zorg en ondersteuning per gemeente verschilt. 
• Jongere leeftijdsgroepen (25 t/m 34) zijn positiever over de decentralisaties en zien minder negatieve gevolgen. 
 
Publieksmonitor, 0-meting| Ministerie van BZK| Project Z4619 19-2-2015
