ST. EUSTATIUS      
CARIBISCH NEDERLAND     
 
 
Hoofdstuk 4: evaluatie en monitoring 
 
In het “Actieplan Kinderrechten St. Eustatius” is aangegeven in hoeverre er al 
ontwikkelingen zijn op het eiland ter verbetering van de rechten van onze kinderen. Er is 
getracht planmatig weer te geven hoe we op St. Eustatius kinderrechten de komende jaren 
samen met onze ketenpartners verder willen ontwikkelen. De 7 prioriteiten en de daaraan 
gekoppelde activiteiten staan de komende jaren centraal. Zoals al eerder is aangegeven is 
dit actieplan een dynamisch plan, er moet ruimte zijn om in te spelen op ontwikkelingen 
in de omgeving. Het Openbaar Lichaam St. Eustatius, hiermee de directie Maatschappij 
en Welzijn, is verantwoordelijk voor de uitvoering en monitoring van het plan van 
aanpak. Als directie realiseren we het ons dat voor het verbeteren van de kinderrechten 
op St. Eustatius bijdrage van alle ketenpartners en ook het rijk noodzakelijk is. 
Kanttekening voor het succes van het plan is dat er voor verschillende activiteiten nog 
geen budget beschikbaar is. Samen met de Interlandelijke Taskforce dient bekeken te 
worden of er middelen gekoppeld kunnen worden aan de activiteiten. Het Openbaar 
Lichaam zal samen met de ketenpartners actief opzoek gaan naar budget, enkele 
activiteiten worden al gefinancierd uit de reguliere budgetten. Tevens kan er gebruikt 
worden gemaakt van de Integrale Middelen en worden de activiteiten gekoppeld aan het 
Meerjarenplan van het Openbaar Lichaam. Echter zijn extra middelen noodzakelijk om 
binnen afzienbare tijd te komen tot een aanvaardbaar niveau van kinderrechten op St. 
Eustatius.  
 
Per kwartaal worden de prioriteiten zowel intern als met de ketenpartners besproken en 
dienen de acties indien nodig hierop worden bijgesteld. Vanuit de verantwoordelijkheid 
die het Openbaar Lichaam heeft voor het actieplan, zal deze rol dan ook actief worden 
opgepakt door de deelnemers van de Taskforce. Gedurende het eerste jaar van het 
actieplan, ingaande na vaststelling door het bestuurscollege, zal er per kwartaal 
bestuurlijk worden gerapporteerd over de voortgang.  Van deze voortgangsrapportage zal 
ook een afschrift worden verzonden naar de ketenpartners. 
 
 
 
Actieplan Kinderrechten St. Eustatius 2015
