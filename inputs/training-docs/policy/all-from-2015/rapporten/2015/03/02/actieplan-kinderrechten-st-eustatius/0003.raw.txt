ST. EUSTATIUS      
CARIBISCH NEDERLAND     
 
 
input verkregen tijdens de bijeenkomsten en de Townhallmeeting zijn samen met de in de 
Taskforce afgesproken thema’s leidend voor het “Actieplan Kinderrechten St. Eustatius”.  
 
Het actieplan kan niet losstaand worden gezien, op 2 december 2014 zijn door het Openbaar 
Lichaam St. Eustatius prioriteiten vastgesteld voor de komende periode in het “Ontwikkelplan 
Openbaar Lichaam St. Eustatius”. De hoofthema’s van het ontwikkelplan zijn: 
Armoedebestrijding, Economische Ontwikkeling en Kinderrechten. De activiteiten die in dit plan 
zijn opgenomen dienen in lijn te zijn met het actieplan kinderrechten. Tevens zijn er veel 
raakvlakken op het gebied van armoedebestrijding, jeugdbeleid en economische ontwikkelingen, 
kortom een integrale aanpak is essentieel. Het actieplan zal dan ook een dynamisch plan zijn en 
zal in de loop van het proces steeds concreter worden.  
 
Eén van de belangrijke knelpunten  die naar voren is gekomen tijdens de verschillende 
besprekingen met professionals, bestuur en ouders is dat onze kinderen op St. Eustatius geen stem 
hebben binnen het Koninkrijk als het gaat om kinderrechten. Daarnaast het feit dat er het 
Kinderrechten nog een relatief onbekend fenomeen is binnen de Statiaanse cultuur/gemeenschap, 
extra voorlichting hierover is noodzakelijk. Er zijn grote zorgen over het achterblijven van 
kinderrechten in Caribisch Nederland. Ondanks de zorgen die verschillende organisaties en ook 
wij als eiland hebben zie je dit nog onvoldoende terug komen in concrete acties vanuit de 
Rijksoverheid. Als eiland pakken we op dit punt onze verantwoordelijkheid, wetende dat de 
middelen, expertise en capaciteit beperkt zijn. Het is belangrijk dat er vanuit het eiland gebied 
iemand wordt aangesteld om de prioriteiten zoals ze in dit actieplan zijn opgenomen uit te 
werken, hier is een strategisch beleidsadviseur voor nodig. Deze adviseur moet met alle 
professionals op het gebied van jeugd aan de slag om van het actieplan een succes te maken. Op 
dit moment beschikt het Openbaar Lichaam niet over voldoende capaciteit voor de uitvoering van 
het actieplan.  
 
Ook is er op dit moment geen vertegenwoordiging voor het monitoren en verbeteren van de 
kinderrechten op de BES-eilanden. Een belangrijke stap in de goede richting is de komst van de 
Kinderombudsman en het College voor de Rechten van de Mens. Helaas zien we nog niet 
voldoende progressie met de komst van Kinderombudsman voor alle Koninkrijkskinderen. De rol 
voor Caribisch Nederland is beperkt en we zien de controlerende en adviserende taak van 
Kinderombudsman nog niet naar voren komen. Kinderen op ons eiland zijn niet bekend met het 
fenomeen (informatie op de website in het Engels is zeer beperkt) en kunnen in tegenstelling tot 
kinderen in Europees Nederland geen gebruik maken van het gratis telefoonnummer om in 
contact te komen met de Kinderombudsman. Het is voor ons als eiland belangrijk dat ook onze 
kinderen een stem krijgen als het gaat om kinderrechten en dat de vorderingen op dit gebied 
gemonitord gaan worden. Een vertegenwoordiger voor Caribisch Nederland en met name de 
BES-eilanden aangaande kinderrechten en een versterkte rol van de Kinderombudsman zou wat 
ons betreft een stap in de goede richting zijn. Tevens dient er ook bekeken te worden op welke 
wijze kinderen meldingen kunnen doen of vragen kunnen stellen, het introduceren van een 
kindertelefoon behoord tot de mogelijkheden. 
 
 
Actieplan Kinderrechten St. Eustatius 2015 
3
