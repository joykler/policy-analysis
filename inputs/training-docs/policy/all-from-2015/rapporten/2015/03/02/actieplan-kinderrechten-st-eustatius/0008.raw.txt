ST. EUSTATIUS      
CARIBISCH NEDERLAND     
 
Opvoedingsondersteuning: in 2013 zijn de Triple P trainingen voor professionals afgerond. 
Verschillende professionals zijn getraind, op initiatief van het CJG zullen er vervolgtrainingen 
worden ingepland waar de partners zich op in kunnen schijven. Het Openbaar Lichaam zal 
inventariseren of hier belangstelling voor is.  
 
 
Voedselondersteuning/voedselbank: De afgelopen jaren zijn de prijzen voor levensmiddelen 
aanzienlijk gestegen, binnen de samenleving zien we dat het kopen van voldoende maar ook 
gezond voedsel voor een grote groep Statianen een probleem is. Naast de onderstand en de 
bijzondere onderstand zijn er geen voorzieningen/regelingen voor Statianen op dit gebied. Het 
Openbaar Lichaam vindt het belangrijk om juist deze gezinnen extra te ondersteunen in hun 
voedselvoorziening. Ongeveer 70 gezinnen maken gebruik van deze inkomensondersteunende 
maatregel, in de toekomst dient er gezocht te worden naar een goed alternatief. Belangrijk is dat 
de uitvoering van een degelijke regeling wordt overgedragen aan een stichting. De eerste 
gesprekken hierover hebben al plaatsgevonden. Tevens dient er structureel budget te komen om 
die gezinnen die het nodig hebben extra te kunnen blijven ondersteuning in hun 
voedselvoorziening.  
 
Oasis game: Met financiële ondersteuning van Woonlinie is er in 2014 voor het eerst een Oasis 
game georganiseerd in de wijk Lodi. Doormiddel van burgerparticipatie is de woonomgeving 
aangepast door buurtbewoners. Door materiaal te recyclen en doormiddel van sponsering hebben 
buurtbewoners een speeltuin en ontmoetingsplek gecreëerd, die nu door de bewoners zelf wordt 
onderhouden. In 2015 zal er een Oasis Game plaatsvinden in Golden Rock. 
 
   
2. Geweld tegen kinderen; 
 
Aanpak huiselijk geweld en kindermishandeling: voor de aanpak van huiselijk geweld en 
kindermishandeling is er een plan van aanpak voor Caribisch Nederland gemaakt door het bureau 
Regioplan in opdracht van V&J, VWS en OCW. De uitvoering berust op drie pijlers; voorlichting 
en educatie, aanpak casuïstiek en de aanpak van achterliggende problematiek zoals armoede en 
gebrek aan duurzaamheid. Deze uitvoering ligt bij de verschillende ketenpartners maar het 
Openbaar Lichaam zal als beleidsregisseur en coördinator van de uitvoering moeten optreden. 
Om beleid vorm te geven op dit gebied heeft het Openbaar Lichaam St. Eustatius een 
projectgroep opgericht, met als opdracht dat er 1 juli 2015 een conceptbeleidsplan gereed is. Het 
grootste knelpunt voor de aanpak is het ontbreken van een Safe House, bij het thema safety net 
gaan we hier verder op in. Ter overbrugging heeft het Openbaar Lichaam 1 studio beschikbaar 
gesteld voor noodopvang. Vanuit het ministerie V&J en VWS is geruime tijd geleden 
ondersteuning in de vorm van een kwartiermaker toegezegd, bekeken dient te worden hoe dit 
wordt ingevuld omdat door de vertraging de werkgroep al van start is gegaan. 
 
WE CAN Young: begin 2015 is het team van WE CAN Young getraind voor de uitvoering van 
de campagne. Deze campagne gaat onder andere in op het vergroten van de seksuele en 
relationele weerbaarheid van jongeren, maar ook op andere onderwerpen die jongeren aanspreken 
en waar zij zelf wat aan willen veranderen. Het CJG heeft aangegeven te willen participeren in dit 
Actieplan Kinderrechten St. Eustatius 2015 
8
