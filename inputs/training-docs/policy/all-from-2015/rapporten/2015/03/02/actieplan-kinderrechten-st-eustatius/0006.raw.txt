ST. EUSTATIUS      
CARIBISCH NEDERLAND     
 
en duurzame economische ontwikkeling van Sint Eustatius.  
 
In het actieplan kinderrechten, wat nu voor u ligt, zijn de belangrijkste elementen uit het 
jeugdbeleid, het door Unicef uitgebrachte rapport “Kind op St. Eustatius, het armoedebeleid St. 
Eustatius, het rapport van Regioplan over huiselijk geweld, de input van de verschillende 
ketenpartners en het ontwikkelplan van het Openbaar Lichaam opgenomen. 
 
Bij de start van de Taskforce kinderrechten en huiselijk geweld hebben we als directie 
Maatschappij en Maatschappij van het Openbaar Lichaam eerst bekeken wat we al doen op dit 
gebied. Sinds 10-10-10 is de directie voortvarend van start gegaan om verbeteringen te realiseren 
binnen het sociale domein voor al onze inwoners. Zoals al eerder aangegeven was er sprake en is 
er nog steeds sprake van achterstanden op dit gebied. Afgesproken is om extra in te zetten op 
jeugd, ouderen (65+) en armoedebestrijding. De eerste aanzet hiervoor was het opstellen van 
jeugd en armoedebeleid en het opstellen van een ontwikkelplan.  
 
Tijdens de Ronde Tafel Bijeenkomst op 26 januari, 17 maart en 23 en 24 maart 2015 zijn de door 
de taskforce opgestelde 5 thema’s besproken met alle ketenpartners en door een ieder 
onderschreven. Aan de hand van de 5 thema’s zal kort worden weergegeven wat er al loopt op het 
gebied van kinderrechten vanuit het Openbaar Lichaam St. Eustatius. 
 
 
1. Door integraal werken het gezin centraal stellen 
 
Zowel binnen het Openbaar Lichaam als in de Taskforce is het belang om integraal te werken aan 
de verbetering van de situatie van (probleem)gezinnen waarin kinderen opgroeien. Door integraal 
te werken moet het mogelijk worden het gezin op St. Eustatius centraal te stellen. Dit is niet bij 
alle gezinnen mogelijk, soms moet er bewuste een keuze worden gemaakt om eerst aan het belang 
van het kind te denken en het kind centraal te stellen. Dit wil niet zeggen dat we ons niet gaan 
richten op het gezin, er zal in de eerste plaats gekeken worden naar het belang van het kind om 
bestaande (probleem)situaties aan te pakken. Bij gezinnen waar het wel mogelijk is om juist het 
gezin centraal te stellen, zal dit direct gebeuren. Een voorbeeld kan zijn op welke wijze we de 
ouders kunnen ontlasten door de beschikking van een goed safety net of het voorlichten en 
begeleiden van nieuwe ouders (dit zijn slechts voorbeelden). Hieronder treft u een korte 
weergaven van wat we al doen als eiland om het gezin/kind centraal te stellen. 
 
Preventie: het Openbaar Lichaam en het CJG onderschrijven het belang voor een preventieve 
aanpak op het gebied van onder andere kinderrechten. Om in 2015 van start te kunnen gaan met 
een preventiecampagne is er een preventiemedewerker bij zowel het Openbaar Lichaam als het 
CJG aangesteld. Daarnaast is er binnen de GGD ook een extra sociaal verpleegkundige 
aangesteld. De directie zal samen met de ketenpartners een actieplan worden opstellen voor de 
preventiecampagnes, hierbij kunnen we rekenen op de expertise van de GGD Haaglanden met 
wie we een samenwerkingsverband hebben. 
 
Integrale (wijk)aanpak: op initiatief van het Openbaar Lichaam zijn we aan het verkennen of het 
mogelijk is om te starten met een Integrale (wijk)Aanpak. Met als vooruitzicht de verschillende 
Actieplan Kinderrechten St. Eustatius 2015
