ST. EUSTATIUS      
CARIBISCH NEDERLAND     
 
thema’s op het gebied van kinderrechten hier aan te koppelen. Onder aanpak zien we graag een 
koppeling van de volgende thema’s: werk en inkomen, kinderrechten, huiselijk geweld, 
registratie/kindvolgsysteem, woningbouw en leefbaarheid. De focus dient te liggen op een 
meerjarige en integrale aanpak om de achterstanden en complexe problemen op het eiland aan te 
pakken. Al bestaande plannen die zijn opgesteld voor de ontwikkeling van het eiland zullen in de 
aanpak worden meegenomen. Het Openbaar Lichaam Sint Eustatius heeft Binnenlandse Zaken 
om ondersteuning gevraagd bij het opzetten van de een integrale (wijk)aanpak. Er is nog geen 
standpunt ingenomen vanuit Binnenlandse Zaken omtrent ons verzoek. De wijkaanpak zal niet 
worden meegenomen in het actieplan kinderrechten maar zijn plek krijgen in het 
Meerjarenprogramma, waar het actieplan kinderrechten deel van uitmaakt. Het CJG heeft 
aangegeven nauw betrokken te willen zijn bij de planvorming en is een belangrijke partner in de 
eventuele uitvoering. 
 
Ketenpartnersoverleg: Op dit moment is te weinig samenwerking tussen de jeugdhulpverlening 
op het eiland. Het Openbaar Lichaam zal als regisseur optreden en gezamenlijk met de 
ketenpartners bespreken welke mogelijkheden er zijn om de samenwerking te verbeteren en te 
formaliseren. Door middel van een convenant op strategisch niveau, reguliere overleggen over de 
samenwerking op operationeel niveau en casus overleg pakken we gezamenlijk met de 
ketenpartners belemmeringen in de samenwerking één voor één aan. Het eerste overleg met de 
ketenpartners om dit op te pakken vind plaats in maart 2015, in hoofdstuk 3 van dit actieplan 
zullen de randvoorwaarden en actiepunten voor ketensamenwerking St. Eustatius nader worden 
beschreven. 
 
Ronde tafel gesprekken kinderrechten: op 26 januari 2015 is er met ondersteuning van Unicef 
Nederland een ronde tafel conferentie georganiseerd over kinderrechten op het eiland. De input 
verkregen tijdens de conferentie is verwerkt in het actieplan wat nu voor u ligt. Tevens zijn de 
ketenpartners betrokken bij het opstellen en zal het eerste concept en is er gesproken met de 
inwoners met ondersteuning van Unicef, doormiddel van een Townhallmeeting over 
Kinderrechten op St. Eustatius. 
 
Armoedebeleid: in 2014 heeft het Openbaar Lichaam St. Eustatius een kader voor armoedebeleid 
vastgesteld. Dit als eerste stap om een aanvaardbaar niveau van sociale zekerheid op het eiland ter 
realiseren. Ouders moeten wel in staat zijn de noodzakelijke kosten van bestaan te voldoen voor 
hun gezin. Uitsluiting van kinderen door armoede moet voorkomen worden. Om kinderrechten op 
het eiland te kunnen waarborgen moet er op het gebied van sociale zekerheid nog veel gebeuren. 
Vanuit SZW is in samenwerking met de eilanden een verkenning sociale zekerheid gestart, 
inzichtelijk wordt gemaakt waar er gaten zitten in het sociale stelsel BES en waar er 
verbeteringen kunnen worden aangebracht. Voorafgaand aan de CN-week in juni 2015 zal het 
eerste product worden opgeleverd. Op dit moment lopen er vanuit het Openbaar Lichaam in het 
kader van het armoedebeleid de volgende inkomensondersteunende maatregelen: gesubsidieerde 
kindplaatsen, tegemoetkoming schoolbenodigdheden en uniformen, gesubsidieerde voor en 
naschoolse educatie, voedselondersteuning, schoolontbijt openbare basisschool, project gezonde 
voeding kinderopvang, eenmalig betalen van de elektriciteitsrekening in noodgevallen en een 
tegemoetkoming in begrafeniskosten niet-onderstand. 
 
Actieplan Kinderrechten St. Eustatius 2015 
7
