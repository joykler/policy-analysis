ST. EUSTATIUS      
CARIBISCH NEDERLAND     
 
 
Hoofdstuk 1: Analyse 
 
De afgelopen jaren zijn er in samenwerking met de verschillende ministeries al veel stappen 
genomen binnen de sociale sector en is er voortuitgang waar te nemen. Echter moet er nog veel 
gebeuren om de nog bestaande achterstanden weg te werken en een voor St. Eustatius 
aanvaardbaar niveau te creëren niet alleen op het gebied van kinderrechten maar ook qua sociale 
zekerheid. Onder een aanvaardbaar niveau van sociale zekerheid verstaan we: het in staat zijn de 
noodzakelijke kosten van bestaan te voldoen en sociale uitsluiting door armoede te voorkomen, 
het liefst door volledige deelname aan het arbeidsproces of als dat niet mogelijk is door 
participatie in de samenleving. Bij het verbeteren van de kinderrechten kijken we uiteraard niet 
alleen naar de financiële situatie waarin kinderen opgroeien, al willen we en moeten we 
uitsluiting bij kinderen door de financiële situatie waarin ouders zich verkeren voorkomen. Onder 
een aanvaardbaar niveau van kinderrechten verstaan we minimaal het naleven van het verdrag 
van de rechten van het kind. Op dit moment kan er gesteld worden dat er op St. Eustatius nog het 
nodige werk te verzetten is op dit gebied. Als we kijken naar artikel 18 en 19 van het 
internationale verdrag inzake de rechten van het kind zien we dit terug komen. In het actieplan 
staan verschillende maatregelen opgenomen die zorg moeten dragen voor naleving van het 
verdrag: 
 
Artikel 18: Verantwoordelijkheden van ouders  
Beide ouders zijn verantwoordelijk voor de opvoeding van hun kinderen. Het belang van het kind 
staat hierbij voorop. De overheid respecteert de eerste verantwoordelijkheid van ouders en 
voogden, geeft hen ondersteuning en creëert voorzieningen voor de zorg van kinderen, ook voor 
kinderopvang als de ouders werken. 
 
Artikel 19: Bescherming tegen kindermishandeling  
Het kind heeft recht op bescherming tegen alle vormen van lichamelijke en geestelijke 
mishandeling en verwaarlozing zowel in het gezin als daarbuiten. De overheid neemt 
maatregelen ter preventie en signalering hiervan en zorgt voor opvang en behandeling. 
 
Het streven van het Openbaar Lichaam is om niet alleen de achterstanden weg te werken, maar 
continu te blijven streven naar verbetering voor alle inwoners van ons eiland. Niet voor niets 
hanteren we in de in 2014 vastgestelde nota “Jeugdbeleid St. Eustatius 2014-2018” de volgende 
missie: 
 
Het Openbaar Lichaam Sint Eustatius ondersteunt de Statiaanse burger, jong en oud, om actief te 
deel te kunnen nemen in de samenleving zodat zij daar een bijdrage aan levert. Dit betekent voor 
de jeugd dat het OL alles in het werk stelt, zodat zij gezond en veilig kunnen opgroeien, alle 
mogelijkheden hebben om zich ten volste te ontwikkelen en maximaal kunnen participeren in de 
samenleving. Ongeacht culturele achtergrond, sociaaleconomische achtergrond, religie, 
gezinssituatie of handicap. Deze opdracht is formeel stevig verankerd in het Internationaal 
Verdrag van de Rechten van het Kind, wat ook door Sint Eustatius moet worden nageleefd. 
Daarnaast is dit belangrijk voor de toekomst van Sint Eustatius. Kinderen moeten kunnen 
opgroeien tot volwassen mensen die hun verantwoordelijkheid nemen voor de sociale samenhang 
Actieplan Kinderrechten St. Eustatius 2015
