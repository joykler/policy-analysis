ST. EUSTATIUS      
CARIBISCH NEDERLAND     
 
Inleiding 
 
In 2010 is Unicef van start gegaan met een onderzoek dat voor het eerst alle aspecten van het 
leven van kinderen in Caribisch Nederland in beeld zou brengen. Er is niet alleen onderzoek 
gedaan naar de situatie van kinderen op St. Eustatius, maar op alle eilanden van de voormalige 
Nederlandse Antillen. In het door Unicef in 2013 uitgebrachte rapport “Kind op St. Eustatius” 
wordt een samenhang geschetst tussen de volgende factoren: de gezinssituatie, onderwijs, 
gezondheid en gezondheidszorg, veiligheid, vrijetijdsbesteding, participatie, de leefomgeving en 
de financiële situatie. Het door Unicef gepubliceerde onderzoek levert een getailleerd beeld op 
wat tevens door de onderzoekers langs de meetlat is gelegd van het Internationaal Verdrag voor 
de Rechten van het Kind. Het kinderrechtenverdrag is door Nederland, de Nederlandse Antillen 
en Aruba geratificeerd  
op respectievelijk 8 maart 1995, 16 januari 1998 en 17 januari 2001. De in het verdrag 
beschreven kinderrechten zijn hiermee van toepassing op St. Eustatius. 
 
Het rapport van Unicef heeft veel teweeg gebracht in zowel Nederland als op St. Eustatius zelf. 
Niet alleen de discussie is opgestart hoe we de regels kunnen naleven voor de kinderen die 
opgroeien in St. Eustatius, maar er is ook naar samenwerking gezocht tussen alle landen en 
bijzondere gemeenten binnen het Koninkrijk der Nederlanden. Tijdens de Koninkrijksconferentie 
in 2014 is nog een keer extra onderschreven dat elk kind van het Koninkrijk recht heeft op een 
goede jeugd zoals beoogd met het Internationaal Verdrag inzake de Rechten van het Kind. De 
Conferentie heeft uitgesproken dat zij het noodzakelijk acht dat alle relevante sectoren van de 
maatschappij daarbij worden betrokken. Tevens heeft de Conferentie besloten tot de instelling 
van een Taskforce die de taak heeft gekregen om enerzijds de samenwerking in het Koninkrijk 
ten aanzien van de Kinderrechten te bevorderen en anderzijds een actieplan dient op te stellen ten 
behoeve van deze samenwerking. Er is niet alleen een Interlandelijke Taskforce opgericht waarin 
Nederland, St. Maarten, Aruba en Curaçao participeren, maar ook een aparte Taskforce 
kinderrechten en huiselijk geweld voor de bijzondere gemeenten van Nederland, waardoor ieder 
afzonderlijk eiland een stem heeft op het gebied van het verbeteren van de kinderrechten van het 
eigen eiland. 
 
De Taskforce zoals die is ingesteld tijdens de Koninkrijksconferentie van 2 april 2014 met het 
oog op het bevorderen van de samenwerking op het terrein van kinderrechten binnen het 
Koninkrijk, heeft op basis van de UNICEF rapporten een vijftal thema’s geïdentificeerd die 
volgens de leden van de Taskforce in alle Landen in het Koninkrijk urgent en prioritair zijn: 
 
1.  Door integraal werken het gezin centraal stellen; 
2.  Geweld tegen kinderen; 
3.  Safety net /op ontwikkeling gerichte tijdsbesteding naast het onderwijs; 
4. Rol ouders in de opvoeding; 
5.  Randvoorwaarden en infrastructuur. 
  
Tevens heeft Unicef ter voorbereiding en input op het kinderrechtenplan van St. Eustatius een 
aanbod gedaan voor het organiseren van ronde tafelbijeenkomsten met alle relevante partijen op 
het gebied van kinderrechten. St. Eustatius heeft dankbaar gebruik gemaakt van dit aanbod, de  
Actieplan Kinderrechten St. Eustatius 2015 
2
