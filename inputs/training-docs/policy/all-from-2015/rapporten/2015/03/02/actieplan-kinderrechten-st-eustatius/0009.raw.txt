ST. EUSTATIUS      
CARIBISCH NEDERLAND     
 
project. Tijdens de bijeenkomst kinderrechten, in maart 2015, zal de werkgroep de eerste aanzet 
van het plan van aanpak presenteren aan de ketenpartners. 
 
Standpunt geweld: op het terrein van geweld tegen kinderen is er sprake van grote verschillen 
tussen Europees Nederland en de andere delen van het Koninkrijk. Hoewel ook in Europees 
Nederland het bestrijden van geweld tegen en rondom kinderen nog veel inzet vergt, is er sprake 
van een geweldsverbod en een infrastructuur om het bestrijden van geweld tegen kinderen ter 
hand te nemen. In de andere delen van het Koninkrijk en hiermee ook in St. Eustatius, is dit niet 
of minder het geval. Wat de Landen in het Koninkrijk delen, zijn de uitgangspunten van het 
Verdrag inzake de Rechten van het Kind. Dit Verdrag hebben we als destijds nog Nederland 
(1995), de Nederlandse Antillen (1998) en Aruba (2001) ondertekent en geratificeerd. In dit 
verdrag staat opgenomen dat dat geen enkele vorm van geweld tegen en rondom kinderen is 
toegestaan. Tijdens de ronde tafel gesprekken is het verdrag voor kinderrechten aangehaald en is 
de discussie opgestart over disciplineren van kinderen. Afgesproken is dat we als eiland gaan 
toewerken naar het Verdrag inzake de Rechten van het Kind en hiermee elke vorm van geweld 
tegen en rondom kinderen niet is toegestaan. Dit standpunt moet worden besproken met de 
inwoners van het eiland, het is niet alleen belangrijk om dit standpunt bespreekbaar te maken. 
Gelijktijdig dient er gekeken te worden naar oplossingen die kunnen worden ingezet. Denk hier 
aan een kindertelefoon, protocol huiselijk geweld en kindermishandeling, centraal meldpunt, 
opvang, ondersteuning ouders, preventiecampagne rondom dit thema en training van 
professionals. 
 
Preventieprogramma’s: De thema’s waarvoor preventiecampagnes moeten worden ontwikkeld en 
uitgevoerd en waar voorlichting over wordt gegeven zijn huiselijk geweld en kindermishandeling, 
gezonde voeding en beweging, alcohol- en drugsgebruik, opvoedondersteuning, voorlichting voor 
nieuwe ouders, en seksuele voorlichting. Voor al deze campagnes geldt dat er van te voren een 
plan van aanpak moet worden opgesteld, met evaluatie momenten en meetbare resultaten. Het 
Openbaar Lichaam heeft de eindverantwoordelijkheid voor de monitoring van het resultaat. Om 
dit te kunnen bewerkstellen heeft het Openbaar Lichaam St. Eustatius een preventiemedewerker 
aangesteld die in april fulltime aan de slag gaat bij de GGD en SVPCN (verslavingszorg). 
 
 
3. Safety net /op ontwikkeling gerichte tijdsbesteding naast het onderwijs; 
 
Start versterking safety net: In het door Unicef opgeleverde rapport kwam duidelijk het gebrek 
van een goed en sluitend safety net naar voren. Er zijn na schooltijd weinig activiteiten voor 
kinderen, de naschoolse opvang heeft onvoldoende capaciteit, gebrek aan samenwerking tussen 
organisaties en het ontbreken van faciliteiten en opvang. Door middel van het opzetten van een 
“brede schoolaanpak” willen we hier verbetering in aan brengen. In maart 2015 is het Openbaar 
Lichaam samen met Ectuconsult en SZW gestart met de gesprekken met alle relevante 
ketenpartners om interesse te inventariseren en een plan van aanpak op te stellen. In hoofdstuk 3 
van dit actieplan wordt er nader ingegaan op de uitkomst van dit traject en de daaruit 
voortvloeiende activiteiten, planning en financiën.  
 
Gesubsidieerde kindplaatsen: middels een projectsubsidie zijn er maximaal 10 plaatsen 
Actieplan Kinderrechten St. Eustatius 2015 
9
