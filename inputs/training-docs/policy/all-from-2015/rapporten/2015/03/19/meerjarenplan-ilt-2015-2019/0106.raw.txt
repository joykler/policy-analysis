De inspectie bestaat uit vijf domeinen voor de uitvoering van de primaire taken en twee ondersteunende 
directies. De inspecteur-generaal vormt samen met de directeuren het directieteam, dat sturing geeft aan 
het geheel van de organisatie. Voor domeinoverstijgende onderwerpen treedt een directeur als porte-
feuillehouder op. 
Bij de inrichting van haar organisatie heeft de inspectie ervoor gekozen de verantwoordelijkheden zo laag 
mogelijk in de organisatie te beleggen en de competenties van medewerkers optimaal te benutten. Het 
principe ‘vertrouwen, tenzij’ speelt ook intern een grote rol. Het organigram van de inspectie is aan het 
eind van dit hoofdstuk opgenomen.
Voor de beleidsontwikkeling van alle bedrijfsvoeringactiviteiten geldt dat deze in het kader van het 
programma ‘Compacte Rijksdienst’ steeds meer buiten de inspectie en het eigen departement plaats-
vindt. Voor de uitvoerende bedrijfsvoeringstaken is de trend dat de inspectie de regie voert en zich richt 
op een goede doorvertaling van de wensen van de domeinen naar de ondersteunende shared services 
organisaties. 
personeel
strategische personeelsplanning
De inspectie zet in haar personele planning in op kennisbehoud en vakmanschap. Kennisbehoud is een 
belangrijk aandachtspunt vanwege de omvang van de uitstroom en de vergrijzing van het huidige 
personeelsbestand. De inspectie brengt jaarlijks in beeld welke kennis en kunde zij met de gereduceerde 
bezetting nodig blijft houden en waar als gevolg van de (voorziene) uitstroom, niet acceptabele gaten in 
de bemensing gaan ontstaan. De inspectie legt daartoe de kennisbehoefte vast in strategische kwalifi-
catiekaarten, waardoor het kennisbehoud en vakmanschap beter gestuurd en gewaarborgd kan worden.
vakmanschap
Goed opgeleide inspecteurs, adviseurs en managers zijn een voorwaarde om als autoriteit te kunnen 
gelden. Hiervoor zijn inspectiebrede vakmanschapsdagen voor zowel management als inspecteurs 
ingericht, waarin met name wordt ingegaan op rolvastheid, verantwoordelijkheid en kaders van de 
inspectie. Tevens is er aandacht voor de omgang met sociale media en escaleren (het melden richting 
lijnmanagement). 
Uit de strategische kwalificatiekaarten wordt jaarlijks de gewenste kwalificatieverbetering gedestilleerd 
en opgenomen in (onder andere) de opleidingsplannen. Zo worden de inspecteurs juridisch bijgeschoold 
en investeert de inspectie in de financiële/administratieve bijscholing van inspecteurs die bedrijven 
bezoeken. De inspectie besteedt jaarlijks tenminste 1,5% van de loonsom aan vorming en opleiding van 
haar medewerkers. De inspectie meet het ervaren vakmanschap eens per twee jaar in een enquête onder 
ondertoezichtstaanden. De eerstvolgende enquête is in 2016.
ziekteverzuim
De inspectie hanteert de IenM norm voor het ziekteverzuim van maximaal 4%. Het ziekteverzuim wordt 
maandelijks in alle managementteams en in het directieteam besproken. Met name het terugdringen van 
het langdurig verzuim heeft veel aandacht. 
diversiteit
De inspectie geeft binnen haar mogelijkheden nadrukkelijk aandacht aan het invullen van haar maat-
schappelijke verantwoordelijkheid. In dit kader heeft de inspectie bij instroom en doorstroom extra 
aandacht voor vrouwen, mensen met een bi-culturele achtergrond, laagopgeleiden en mensen met een 
handicap. Ten aanzien van de Wajong/WSW streeft de inspectie binnen deze context naar de Wajong/
WSW 1% norm in de personele bezetting. Waar dat kan, biedt de inspectie stageplekken aan scholieren 
en studenten.
104 | Inspectie Leefomgeving en Transport
