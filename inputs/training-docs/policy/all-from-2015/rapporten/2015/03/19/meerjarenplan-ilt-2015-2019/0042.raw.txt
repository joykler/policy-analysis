inzet strafrecht
Het strafrecht wordt ingezet ter correctie van die gevallen waarin sprake is van onmiskenbare schen-
dingen van de rechtsorde, waardoor grote schade aan de belangen van burger en staat kan ontstaan. 
Door het strafrecht als integraal onderdeel van de handhaving in te zetten kunnen mogelijk brede 
maatschappelijke effecten worden bereikt. Er kan aanleiding zijn om strafrechtelijk onderzoek in te 
zetten naast bestuurlijke interventies van de inspectie of als uitvloeisel van een door een opsporingsbe-
voegde toezichthouder (boa) opgemaakt proces-verbaal.
De aansturing van strafrechtelijke onderzoeken gebeurt door het Functioneel Parket van het OM. 
prioriteiten en focus
Prioriteiten bij strafrechtelijk onderzoek van de IOD zijn afval, bodem, gevaarlijke stoffen en woningcor -
poraties. De focus wordt gelegd op intermediairs, facilitators en certificerende instellingen. Op het gebied 
van de woningcorporaties ligt de focus op integriteitschendingen. 
In toenemende mate is de zichtbaarheid op het gebied van fraude met subsidies groter geworden. 
Binnen het werkveld van het ministerie van IenM worden signalen rond subsidies verwerkt. Daarbij 
wordt ook gekeken worden of conform het beleid van het OM de inzet van alternatieve sanctiemiddelen 
effectiever zouden kunnen zijn in een bepaalde casus. 
Bij de beoordeling van de mogelijke opsporingsonderzoeken is het ontnemen van wederrechtelijk 
verkregen voordeel een hard criterium. 
Vanuit de intelligence-positie van de IOD wordt de aandacht mede gericht op ‘free riders’ (ondertoezicht-
staanden die zich bewust onttrekken aan het toezicht en bedrijven die gebruik maken van nieuwe modus 
operandi, die voor het toezicht verborgen worden gehouden). 
samenwerking in de opsporing
Er wordt samengewerkt met de andere onderdelen van de inspectie, maar ook met partners als politie, 
bijzondere opsporingsdiensten, Nederlandse Voedsel- en Warenautoriteit (NVWA), Inspectie-SZW, de 
Nederlandse Mededingingsautoriteit (NMA), het Functioneel Parket, het Nederlands Forensisch Instituut 
(NFI), de Douane en de Belastingsdienst.
Daarnaast worden regelmatig medewerkers van de IOD met bijzondere expertise aan de partners 
uitgeleend om te ondersteunen bij opsporingsonderzoeken.
De ILT-IOD, het functioneel Parket, de FIOD, de NVWA/IOD en I-SZW/Directie Opsporing werken samen 
in het Platform Bijzondere Opsporingsdiensten. Dit Platform heeft als doelstelling om de strategische, 
tactische en operationele samenwerking te bevorderen. Deze samenwerking richt zich onder meer op de 
kwaliteit van de opsporing, het uitwisselen van informatie, het gezamenlijk uitvoeren van opsporingson-
derzoeken en de gemeenschappelijke ontwikkeling van beleid en opleidingen. In dit Platform zijn 
inmiddels ook aangesloten de Rijksrecherche, Nationale Politie en de KMar. Samenwerking richt zich op 
vele aspecten zoals: infodesken, uitvoering Wet politie gegevens en privacy, veelplegers, subsidiefraude, 
innovatie in de opsporing en procedures en versnelling hiervan.
Binnen de Milieukamer vindt samenwerking plaats over de op te pakken opsporingsonderzoeken, de 
inzet van politie en ILT-IOD en NVWA-IOD bij deze onderzoeken en de eventuele samenwerking binnen 
deze onderzoeken. Onder de vlag van de Strategische Milieukamer wordt ook op het gebied van 
informatie-inwinning en -uitwisseling samengewerkt. Daarvoor is een groot aantal NIA-thema’s 
(Nationale Intelligence Agenda) benoemd waarbij de IOD trekker is voor de thema’s EVOA en Bodem. 
Fraudeonderzoeken niet zijnde milieu-onderzoeken worden afgestemd met het FP in een specifiek 
selectie-overleg waarbij ook andere (bijzondere) opsporingsdiensten kunnen worden betrokken.
40 | Inspectie Leefomgeving en Transport
