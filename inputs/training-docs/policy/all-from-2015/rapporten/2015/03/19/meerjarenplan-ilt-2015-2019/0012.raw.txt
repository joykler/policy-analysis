Regionale Uitvoeringsdiensten
De vorming van de Regionale Uitvoeringsdiensten biedt voor de inspectie en de regionale handhavings-
organisaties veel kansen om intensiever samen te werken en informatie uit te wisselen. De ontwikkeling 
van Inspectieview Milieu (onderlinge gegevensuitwisseling) en van het ondernemingsdossier (het eigen 
digitale toezichtdossier van de ondertoezichtstaande) zal behulpzaam zijn om gericht en risicogestuurd 
gezamenlijk het toezicht op met name het milieugebied vorm te geven. De inspectie neemt daarom deel 
aan het gezamenlijk overleg van de directeuren van de BRZO-RUD’s. Het doel van dit zogeheten 
BRZO+overleg is om gezamenlijk handhavingsstrategieën te ontwikkelen, alsmede jaarplannen en 
jaarverslagen. Ook op het vlak van opleidingen, kennisdeling en informatieuitwisseling wordt gezamen-
lijkheid nagestreefd.
Inspectieraad
In het meerjarenprogramma van de Inspectieraad verplichten de rijksinspecties zich om voor 2016 de 
bestaande wet- en regelgeving op hun terrein door te lichten op uitvoerbaarheid en handhaafbaarheid. 
De inspectie heeft dit voor de transportregelgeving gerealiseerd in 2010 en voor de overige regelgeving in 
2012. Jaarlijks brengt de inspectie een zogeheten signaaltoets uit om de uitvoerbaarheid- en handhaaf-
baarheidsontwikkelingen over het afgelopen jaar in beeld te brengen.
Het meerjarenprogramma van de Inspectieraad voorziet erin dat een inspectie jaarlijks ‘een staat van’ 
uitbrengt. De inspectie doet dit met de Staat van de Veiligheid.
Op het gebied van opleidingen biedt de Inspectieraad een aantal trainingen aan voor inspecteurs.  
De komende jaren zal de inspectie grote aantallen inspecteurs moeten werven in verband met de 
pensionering van de huidige inspecteurs. Zij zal bij de opleiding ook gebruikmaken van de 
Inspectieraad-trainingen.
Een belangrijk doel van de samenwerkende rijksinspecties is het nog verder terugbrengen van de 
toezichtlasten. Voor ondertoezichtstaanden willen de inspecties werken als ware zij één rijksinspectie.  
De inspectie heeft veel verbindingen met de NVWA, de I-SZW en de Douane. Op het vlak van conve-
nanten wordt nu gewerkt aan een rijksconvenant. Verder wisselen wij informatie uit over gezamenlijke 
ondertoezichtstaanden en werken we samen door middel van gemeenschappelijke deeljaarplannen en 
de aanpak door middel van ketenregie. In het meerjarenplan geeft de inspectie per domein aan met wie 
zij samenwerkt.
In de Inspectieraad beheert de IG van de ILT de portefeuille ict/bedrijfsvoering. Op ict-terrein zijn 
verschillende functionaliteiten ontwikkeld van het informatieuitwisselingssysteem Inspectieview. De 
functionaliteiten Bedrijven en Milieu (ook ten behoeve van de RUD’s) zijn operationeel. Naar verwachting 
is Inspectieview Binnenvaart in het eerste kwartaal 2015 operationeel. Inspectieview biedt voor de 
andere domeinen nog kansen om gestructureerd informatie uit te wisselen, zowel rechtstreeks voor de 
dagelijkse individuele inspecties en controles als voor de analysefunctie. Dat laatste is mogelijk geworden 
omdat er ook een functionaliteit Bulk is ontwikkeld.
Het samen gebruiken van applicaties is een volgende stap. Daartoe is het wel nodig om eerst de 
inspectieprocessen te uniformeren. Daarnaast moet een aantal ict-applicaties worden ontvlochten van 
departementale applicaties. Deze ontwikkeling neemt nog een aantal jaren in beslag.
internationalisering en globalisering
De transportsector is bij uitstek een wereld die internationaal gestuurd wordt, bijvoorbeeld door 
verordeningen en richtlijnen van de Europese Commissie en door Europese agentschappen in de 
luchtvaart, zeevaart en op het spoor. Ook internationale organisaties als de IMO (International Maritime 
10 | Inspectie Leefomgeving en Transport
