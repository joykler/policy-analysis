Voor zover de samenwerking een operationeel karakter heeft, legt de inspectie die vast in 
samenwerkingsconvenanten. 
Het doel van die samenwerking is:
• betere coördinatie van inspecties (gezamenlijk jaarplan en gezamenlijke interventiestrategie) waardoor 
logistieke processen zo min mogelijk verstoord worden;
• stroomlijnen van de informatie-uitwisseling tussen bedrijven en overheid en tussen de 
samenwerkende handhavingspartners waardoor de administratieve lasten verminderd worden;
• selectiever inspecteren op basis van gezamenlijke risicoprofielen, waarbij de goede nalevers worden 
ontzien en de toezichtlast terechtkomt bij de minder goede nalevers;
• het verbeteren van de professionaliteit van inspecteurs en organisaties door het uitwisselen van 
opleidingsprogramma’s en het beter benutten van elkaars capaciteit bij de uitvoering van het toezicht. 
Meer gedetailleerde informatie is te vinden in het Toezichtplan Vervoer over Water dat jaarlijks wordt 
opgesteld.
Voor het toezicht op de visserij werkt de inspectie samen in de Permanente Kontaktgroep Handhaving 
Noordzee (PKHN). Daarin zijn naast de inspectie vertegenwoordigd het Openbaar Ministerie (voorzitter); 
de Belastingdienst/Douane West van het ministerie van Financiën, de Koninklijke Marechaussee, de 
Landelijke Eenheid van de Nationale Politie en het Hoofd Handhaving en Incidentenaanpak van Rijkswa-
terstaat Zee en Delta.
De objectinspecties visserij worden uitgevoerd samen met de Nationale Politie, de Koninklijke  
Marechaussee en de Nederlandse Voedsel- en Warenautoriteit. Daarbij maakt de inspectie bij ‘varende 
controles’ gebruik van schepen van de Kustwacht. Bij die inspecties worden inspectiewerkzaamheden in 
het kader van de Arbeidstijdenwet meegenomen. 
96 | Inspectie Leefomgeving en Transport
