De uniformering van de primaire processen en de ontwikkeling, implementatie en het gebruik van een 
daarop aangepast ICT-instrumentarium is een omvangrijk en complex proces met vele afhankelijkheden. 
De inspectie hanteert hierbij een programmamatige aanpak met duidelijk omschreven taken en verant-
woordelijkheden voor zowel de sturing als de uitvoering en implementatie en kiest voor korte en 
overzichtelijke trajecten. Dit verhoogt de flexibiliteit tijdens de implementatie en een betere aansluiting 
bij de specifieke wensen van de domeinen. Dit geeft ook invulling aan één van de BIT-regels uit het 
rapport ‘Grip op ICT’: Faseer de ontwikkeling van het ICT-project zo efficiënt mogelijk en probeer daarbij 
per fase direct bruikbare producten op te leveren. Voorbeelden van deze aanpak bij de inspectie zijn de 
agile-werkwijze die wordt toegepast bij de ontwikkeling van een aantal ICT-bouwstenen en de hierboven 
genoemde wasstraten voor elk bedrijfsproces.
documentmanagement 
De overheid wil in 2017 volledig digitaal werken. De inspectie heeft hiertoe al de nodige stappen gezet 
waarbij eerst de processen worden geüniformeerd (wasstraten) en het proces gebruik maakt van een 
aantal ICT-bouwstenen. Een van deze bouwstenen is een documentmanagement systeem (DMS) waarbij 
versiebeheer en toegankelijkheid van de documenten goed geregeld is. 
Naast de noodzakelijke digitalisering van processen is automatisering van documentstromen nodig om 
efficiënter te kunnen werken. De automatisering zal leiden tot een daling van het aantal menselijke 
handelingen en tot een krimp leiden van de afdeling Documentmanagement.
informatiebeveiliging 
Informatiebeveiliging blijft de komende jaren sterk verankerd in de organisatie. De beschikbaarheid, 
integriteit en vertrouwelijkheid van informatie is een voorwaarde voor het functioneren van de inspectie 
en draagt bij aan het beeld van een betrouwbare overheid. 
In het proces van ontwikkeling van de nieuwe ICT-omgeving krijgt informatiebeveiliging de vereiste 
aandacht. De inspectie richt zich de komende jaren op het implementeren van de richtlijnen voor 
informatiebeveiliging (BIR/VIR-BI/BVR). Vooral het verder implementeren van het tactisch normenkader 
van de BIR, het verder toewerken naar een Information Security Management System (ISMS) en het 
inbedden in de PDCA cyclus zal komende jaren veel prioriteit krijgen. Documentatie van ‘comply or 
explains’ zullen verder geactualiseerd en onderhouden worden. Uiteindelijk speelt de medewerker de 
belangrijkste rol bij de werking van alle maatregelen rond informatiebeveiliging. De activiteiten in de 
komende jaren zullen om deze redenen gericht zijn op de informatieverwerkende processen, maar ook 
gericht worden op bewustwording bij de medewerkers. Dit is ook belangrijk bij het verwerken van 
privacygevoelige informatie en het voldoen aan de richtlijnen van de Wet Bescherming 
Persoonsgegevens.
middelen en faciliteiten 
huisvesting
In lijn met het programma ‘Compacte Rijksdienst’ concentreert de inspectie haar huisvesting zoveel 
mogelijk en laat de facilitaire voorzieningen gebundeld door shared services organisaties uitvoeren.  
De inspectie maakt daarbij gebruik van hoofdkantoren per domein en door het land verspreide neven-
vestigingen voor inspectiewerkzaamheden op locatie. 
De inspectie levert in de periode 2015-2018 haar bijdrage aan de implementatie van de masterplannen 
rijkshuisvesting waarvan het doel is om per provincie rijksbreed tot een optimale huisvesting te komen, 
waaronder minder benodigde vierkante meters per medewerker. De inspectie voorziet tot 2018 
tenminste 8 verhuizingen van organisatieonderdelen. Zo verhuist aan het eind van 2015 het domein 
Scheepvaart van Rotterdam naar Zwijndrecht en verhuist het domein Rail en Wegvervoer binnen Utrecht.
Bij iedere verhuisbeweging of verbouwing past de inspectie, afhankelijk van de mogelijkheden van de 
locatie, de principes van Het Nieuwe Werken (HNW) toe. 
106 | Inspectie Leefomgeving en Transport
