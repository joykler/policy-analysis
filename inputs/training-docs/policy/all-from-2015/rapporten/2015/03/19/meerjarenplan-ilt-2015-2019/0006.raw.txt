de inspectie: autoriteit voor  
leefomgeving en transport 
de taak en de missie van de inspectie
De taak van de Inspectie Leefomgeving en Transport is ervoor te zorgen dat bedrijven, organisaties en 
overheidsinstanties (de ondertoezichtstaanden) de wet- en regelgeving op het terrein van de (duurzame) 
leefomgeving en de fysieke veiligheid naleven.
Het werkveld van de inspectie omvat:
• afval, industrie & bedrijven;
• wonen, water & producten;
• rail- en wegvervoer;
• scheepvaart;
• luchtvaart.
De regelgeving richt zich op bedrijven, organisaties en overheidsinstanties die in de hele keten van deze 
sectoren werkzaam zijn. Zij stelt eisen aan de bedrijfsvoering, de toelating, het transport, de productie, 
de handel, het gebruik en de verwijdering van (afval)stoffen en producten, aan de kwaliteit van water en 
bodem, aan ruimtelijke plannen en gebouwen wat betreft het energieverbruik. De regelgeving stelt 
daarnaast veiligheidseisen aan de infrastructuur op het spoor en in de lucht, aan de staat van rij-, voer-, 
vaar- en vliegtuigen, aan chauffeurs en bemanningsleden en aan opslag, distributie en transport van 
gevaarlijke stoffen. Op een aantal terreinen houdt de inspectie bestuurlijk toezicht op de provincies. 
Sinds 1 januari 2014 behoort ook het volkshuisvestelijk toezicht op woningcorporaties tot het 
werkterrein.
De Inspectie Leefomgeving en Transport wil op al haar werkvelden een autoriteit zijn. Zij ontleent haar 
gezag niet simpelweg aan het feit dat haar bepaalde taken zijn opgedragen. Zij moet haar gezag met 
onbesproken optreden verdienen. Pas dan erkennen bedrijven, instellingen, andere overheden, burgers 
en passagiers de inspectie als gezaghebbende autoriteit, in het besef dat zij staat voor haar aandeel in de 
gewenste duurzaamheid, veiligheid en kwaliteit en dat de ondertoezichtstaanden staan voor hun 
bijdrage.
De Inspectie Leefomgeving en Transport bewaakt en stimuleert de naleving van wet- en 
regelgeving op de haar toegewezen domeinen. 
 - de missie -
4 | Inspectie Leefomgeving en Transport
