Er is een wettelijke verplichting van het melden en rapporteren van incidenten bij het vervoer van 
gevaarlijke stoffen. Belangrijk speerpunt voor 2015 is om de afhandeling van incidenten door middel van 
een domeinoverstijgende piketorganisatie inspectiebreed eenduidig te organiseren.
Behalve dat de inspectie een taak heeft bij de afwikkeling van het incident vervoer gevaarlijke stoffen, 
ziet de inspectie toe op de naleving van deze meld- en rapportageplicht. 
Om te leren van incidenten worden ongevallen en incidenten jaarlijks geanalyseerd om trends te 
signaleren en op basis daarvan gerichte beleidsignalen te geven en toezichtprioriteiten te bepalen. 
samenwerking
De inspectie werkt samen met de rijks(inspectie)diensten I-SZW, de NVWA, de nationale politie, Rijkswa-
terstaat, RDW en de Douane. De samenwerking met de Regionale Uitvoeringsdiensten richt zich 
grotendeels op bedrijven, met als wettelijk kader onder meer het Besluit Risicobedrijven Zware Onge-
vallen (BRZO). Bij het wegtransport en het toezicht op de opslag van gevaarlijke stoffen en munitie op 
defensieterreinen, werkt de inspectie samen met het Korps Militaire Controleurs Gevaarlijke Stoffen 
(KMCGS) van het ministerie van Defensie. Binnen de luchtvaartsector werkt de inspectie samen met de 
Douane aan het project Redesign Cargo. Binnen de scheepvaart is specifiek de samenwerking met het 
Havenbedrijf Rotterdam en dat van Amsterdam van belang.
48 | Inspectie Leefomgeving en Transport
