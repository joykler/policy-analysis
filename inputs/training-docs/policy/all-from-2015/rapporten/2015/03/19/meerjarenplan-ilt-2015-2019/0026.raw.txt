toezicht
toezicht veiligheid, mens en omgeving 2014 2015 2016 2017 2018 2019
convenanten* 2 6 13 20 24 28
objectinspecties:
defensie: bouw en milieu 441 280 240 200 180 120
bijzondere inrichtingen 1 4 4 4 4 4
buisleidingen 8 5  10 10  10 10
genetisch gemodificeerde organismen 36 50 15 15 15 15
ggo-monsterneming (markttoelating) 31 30 25 20 20 20
administratiecontroles:
2
advisering vergunningverlening Wabo , 12 10 4 3 3 3
Defensie en bijzondere inrichtingen
buisleidingen 40 65 50 50 50 40
defensie 58 50 50 50 50 50
audits:
defensie 15 20 20 20 25 25
buisleidingen 43 25 30 40 40 40
genetisch gemodificeerde organismen 76 70 60 60 60 60
aantal geïnspecteerde bedrijven/OTS volgt 160
* totaal aantal vigerende convenanten aan het einde van het jaar
Het afsluiten van convenanten met goede nalevers wordt de komende jaren geïntensiveerd. Dit geldt 
vooral voor buisleidingexploitanten en ggo-vergunninghouders en -markttoelating (bijvoorbeeld 
importeurs van zaaizaden). 
De naleving door Defensie en de betrokken sloopbedrijven van de Wabo, zowel op milieugebied als op 
het gebied van bouwen, slopen en brandveiligheid schiet tekort. De ILT gaat het toezicht op een andere 
leest schoeien. Deze aanpak is mede gebaseerd op een door Defensie eind 2014 opgesteld plan van 
aanpak. Onder het motto ‘de generaal centraal’ worden per cluster van defensie-inrichtingen waarvoor 
een drijver of generaal verantwoordelijk is, in een korte periode steekproefsgewijs integrale controles 
uitgevoerd. Als rijksdienst wordt van Defensie verwacht dat zij de komende jaren de volledige verant-
woordelijkheid neemt in het naleven van genoemde wet- en regelgeving. Als doelstelling geldt dat 
Defensie binnen vijf jaar zelf in staat is haar interne toezicht zodanig te organiseren dat de naleving 
afdoende geborgd is
Buisleidingexploitanten die gas en olie transporteren vertonen over het algemeen een grote nalevingsbe-
reidheid en hebben er alle baat bij om de veiligheidsrisico’s die gepaard gaan met dit transport tot een 
minimum te beperken. Toch leven zij op belangrijke onderdelen het Bevb onvoldoende na. Om de 
naleving te verbeteren en het ‘lerend vermogen’ van de exploitanten te vergroten wordt ingezet op een 
verbreding van het systeemtoezicht. Het toezicht is niet meer alleen gericht op enkele speerpunten, maar 
legt ook een relatie met de werking van het volledige veiligheidsbeheerssysteem en de borging van de 
naleving, ondersteund met reality-checks. De branche-organisaties VELIN en VNCI worden nadrukkelijker 
betrokken om de naleving van het Bevb bij hun leden te bevorderen. 
2 naar verwachting vallen de meeste van deze inrichtingen vanaf 2015 onder algemene regels en vervalt daarmee de 
vergunningplicht.
24 | Inspectie Leefomgeving en Transport
