De belangrijkste uitdagingen liggen voor de inspectie op het nog verder vergroten van de vakbekwaam-
heid van de inspecteurs en in de verdere implementatie van de uniforme processen.
Inspecteurs moeten kennis dragen van het domein waarin zij werken - de ‘ambachtelijke kennis’-, van de 
wet- en regelgeving en van de uitgangspunten van de rechtsstaat. Het vak van de inspecteur moeten zij 
beheersen: zij moeten de feiten en omstandigheden beoordelen, de juiste interventie toepassen, en 
beschikken over juridische kennis en die van administraties. De komende jaren ligt het accent op het  
(bij)scholen van inspecteurs om op hun terrein de (financiële) administraties meer in hun inspecties te 
betrekken.
Om de rechtsgelijkheid te waarborgen kent de inspectie vakgroepen, waarin de inspecteurs casussen 
bespreken en waar onder leiding van een senior-inspecteur standpunten worden ingenomen of beleids-
regels worden voorbereid.
Veel aandacht geeft de inspectie aan de onafhankelijke positie van de inspecteur en het rolvast optreden 
daarin: er moet professionele afstand zijn ten opzichte van de beleidsvormers en van de 
ondertoezichtstaanden.
De inspectie heeft haar primaire processen uniform beschreven. De komende jaren worden de bestaande 
werkprocessen getoetst aan de uniforme door middel van een wasstraat. Tegelijkertijd worden 
bestaande applicaties afgebouwd om tot een integrale ict-oplossing te komen voor de gehele inspectie. 
Voor zover nodig wordt een aantal bedrijfsvoeringsprocessen ook geüniformeerd.
dienstverlening
Dienstverlening moet in de eerste plaats een attitude zijn die in het hele handelen van de inspectie 
doorklinkt. Dienstverlening moet daarnaast de ondertoezichtstaanden stimuleren hun verplichtingen na 
te komen. Dat houdt op bij de adviesrol van de inspectie: die is toezichthouder, geen adviseur. Adviseur-
schap van de inspectie strookt niet met de eigen verantwoordelijkheid van ondertoezichtstaanden, noch 
met de rol die de advieswereld en de certificerende instellingen in de sectoren spelen. Bovendien kan de 
inspectie een handhavende taak niet combineren met een adviesrol: dat leidt tot onvoldoende functie-
scheiding en ongewenste belangenverstrengeling.
De inspectie geeft voorlichting en informatie ten behoeve van de implementatie en naleving van wet- en 
regelgeving. Daarbij hoort ook dat zij in het geval van interpretatieverschillen tijdig standpunten inneemt 
en beleidsregels publiceert.
Een belangrijke informatiebron voor de ondertoezichtstaanden is de website www.ilent.nl. Daar is 
actuele informatie te vinden over de wet- en regelgeving waar de inspectie toezicht op houdt, over hoe 
de regels nageleefd kunnen worden en hoe de inspectie daarop handhaaft. De informatie wordt zo veel 
mogelijk doelgroepgericht aangeboden, zodat die goed aansluit bij de vraagstukken van de gebruikers 
van de website.
De website biedt ook mogelijkheden voor ondertoezichtstaanden om online meldingen te doen of 
vragen aan de inspectie te stellen. Op die manier geeft de inspectie invulling aan de ontwikkeling van 
digitale dienstverlening.
De komende jaren moet de website ingrijpend worden aangepast aan het zoekgedrag van de bezoekers.
Via haar Meld- en Informatiecentrum (MIC) behandelt de inspectie vragen en meldingen van zowel burgers 
en bedrijven als collega-handhavers. Het MIC beantwoordt telefonische en via e-mail en brief gestelde 
vragen van burgers en bedrijven. Het MIC ontvangt en registreert de meldingen die bij de inspectie 
binnenkomen, beoordeelt de urgentie en bepaalt de routering van afhandeling. De aan de domeinen 
doorgezonden meldingen resulteren in (eventueel directe) toezichtacties, incidentafhandeling of een 
14 | Inspectie Leefomgeving en Transport
