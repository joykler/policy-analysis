toezicht
toezicht goederenvervoer 2014 2015 2016 2017 2018 2019
convenanten* 33 45 60 60 60 60
objectinspecties 11.375 14.000 14.000 14.000 14.000 14.000
administratiecontroles 623 750 750 750 750 750
• waaronder t.b.v. I-SZW 20 20 20 20 20 20
digitale inspecties** 0 3.000 3.000 3.000 3.000 3000
aantal geïnspecteerde bedrijven/ 623 750
ondertoezichtstaanden
*  totaal aantal vigerende convenanten aan het einde van het jaar
**  de realisatie van digitale inspecties is afhankelijk van de validatie van de benodigde ICT systemen door externen en de 
betrouwbaarheid van de geleverde data.
Het toezicht van de inspectie richt zich specifiek op:
eis van dienstbetrekking
Bij administratiecontroles ziet de inspectie op basis van de Wet wegvervoer goederen (Wwg) op de eis 
van dienstbetrekking toe. 
manipulatie (digitale) tachograaf
Bij objectinspecties langs de weg constateren de inspectie en de politie dat goederenvervoerders (vooral) 
de digitale tachograaf veelvuldig manipuleren. Informatie van buitenlandse handhavende instanties en 
importeurs van bedrijfsvoertuigen onderschrijft die constatering. Van ‘incidenten’ is geen sprake meer. In 
circa 20% van de gerichte inspecties naar dit probleem blijkt van manipulatie sprake te zijn. Ook blijken er 
steeds nieuwe vormen van manipulatie aangetroffen te worden, waar de inspectie op tracht te reageren.
Manipuleren van tachografen leidt tot ongewenste situaties (verkeersonveiligheid en concurrentieverval-
sing), die de inspectie in nauwe samenwerking met de politie en de RDW met thematische en risicoge-
richte controleacties bestrijdt. De inspectie hecht hoge prioriteit aan de bestrijding ervan. Bij manipulatie 
volgt een administratiecontrole bij de onderneming. Ook wordt bij elke reguliere objectinspectie langs de 
weg door de inspectie op manipulatie gelet. De inspectie informeert buitenlandse inspectiediensten in 
geval van overtredingen door buitenlandse vervoerders.
overbelading
Om oneerlijke concurrentie door overbelading van vrachtwagens tegen te gaan, heeft Rijkswaterstaat 
meetlussen aangebracht op een twintigtal punten in het rijkswegennet. Van de passerende vrachtauto’s 
blijkt 15% overbeladen. 
Aan de hand van een ‘real time monitor’ neemt de inspectie overbeladen vrachtwagens uit de vervoers-
stroom en weegt ze op een in de nabijheid gelegen terrein van Rijkswaterstaat. Deze wegingen leiden bij 
overtredingen tot een strafrechtelijke afdoening conform het handhavingsbeleid dat de inspectie met het 
Openbaar Ministerie is overeengekomen. Het is de ambitie van de inspectie om uiteindelijk deze 
inspecties volledig digitaal uit te gaan voeren.
cabotage
Voor cabotage, het binnenlands vervoer door buitenlandse vervoersondernemingen in Nederland, geldt 
een Europese verordening. Door de recente wijziging van de Wet wegvervoer goederen (Wwg) kunnen 
overtredingen van de cabotagebepalingen strafrechtelijk worden aangepakt. De inspectie heeft in 2013 
een inventariserend onderzoek uitgevoerd naar cabotagevervoer in Nederland en het voorkomen van 
overtredingen van de voorschriften op dit terrein.
78 | Inspectie Leefomgeving en Transport
