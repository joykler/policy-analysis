De inspectie bepaalt de prioriteiten in het handhavende toezicht op basis van een afweging van de 
risico’s van verschillende aspecten, zoals handhavings- en veiligheidsrisico’s, politiek-maatschappelijke 
problematiek, beleidsdoelen (nationaal en Europees) en eigen inspectieresultaten. 
Op het hoofdspoor kunnen vooral passages van stoptonende seinen (STS’en) en infrastructuur die niet 
aan de veiligheidsspecificaties voldoet leiden tot (ernstige) botsingen of ontsporingen.
Wat betreft het reduceren van het aantal en het risico op STS’en heeft de sector zich tot doel gesteld te 
komen tot een reductie in het aantal passages tot maximaal 133 en het beperken van het risico met 75% 
ten opzichte van dat in 2003. Maatregelen zoals het conflictvrij maken van de dienstregeling en de uitrol 
van ATB-Vv en de invoer van ERTMS maken hier onderdeel van uit. De inspectie monitort de ontwikkeling 
en treedt in het geval van incidenten indien noodzakelijk handhavend op.
De inspectie voert een vijfjaarlijkse toets uit over de kwaliteit van de infrastructuur. Deze toets bestaat uit 
een combinatie van audits en objectinspecties.
Binnen het hoofdspoor vindt een vorm van systeemtoezicht plaats. De inspectie laat bedrijven en 
materieel toe en controleert of bedrijven zich nadien ook houden aan wet- en regelgeving. Aanvullend 
daaraan is het de intentie van de inspectie om een convenant te sluiten met een vervoerder.
De inspectie plant de objectinspecties jaarlijks op basis van de inschatting van risico’s en prioriteiten die 
samenhangen met de verschillende bovengenoemde aspecten. De inspectie voert 60 objectinspecties uit 
naar de arbeidsomstandigheden van baanwerkers onder auspicieën van de I-SZW, naast inspecties naar 
de beveiliging van de arbeidsplaats op basis van de eigen bevoegdheid in het kader van de Spoorwegwet. 
Daarnaast zijn de resultaten van de jaarlijkse (handhavings)audits mede bepalend voor de planning van 
de objectinspecties. 
De handhavingsaudits betreffen een beoordeling of het veiligheidsmanagement- of veiligheidsbeheers-
systeem van toegelaten bedrijven in de praktijk (op onderdelen) ook daadwerkelijk wordt nageleefd en 
functioneert. Daarnaast vinden ook audits plaats naar incidenten of op verzoek van de minister. Dit zijn 
vaak zeer uitgebreide onderzoeken, die veel capaciteit vergen.
Wat betreft het toezicht op kabelbanen is de inspectie alleen bevoegd voor het beoordelen van nieuwe 
en wijzigingen aan bestaande kabelbanen.
incidentafhandeling en onderzoek
De inspectie beoordeelt de honderden meldingen van spoorwegbedrijven over incidenten op het spoor 
en bepaalt aan de hand daarvan waar nader onderzoek gewenst is. 
De inspectie verleent desgevraagd ondersteuning aan onderzoeken door de Onderzoeksraad voor 
Veiligheid.
 Meerjarenplan 2015-2019 | 67
