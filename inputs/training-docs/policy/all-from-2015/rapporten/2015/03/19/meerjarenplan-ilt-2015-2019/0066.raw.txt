Het vervoer op het hoofdspoor kenmerkt zich door een aantal grote bedrijven in de drie markten: 
personenvervoer, goederenvervoer en infrastructuur. De overige ondernemingen zijn overwegend kleiner 
van omvang, zoals de baanwerkers of kabelbanen in Nederland.
Het personenvervoer op het spoor is vooral gericht op de nationale markt en wordt via concessies 
aanbesteed. De aanbesteding via een concessie geldt ook voor de internationale hoge snelheidslijnen en 
het beheer van de infrastructuur. De markt voor het goederenvervoer is internationaal georiënteerd en 
geliberaliseerd. 
Tot het hoofdspoor worden alleen bedrijven toegelaten die beschikken over een operationeel goedge-
keurd veiligheidsmanagementsysteem. Voertuigen moeten aan veiligheidsnormen voldoen om op de 
railinfrastructuur te mogen worden ingezet.
De toezichttaak van de inspectie voor tram/metro (Spoorwegwet 1875 en de Locaalspoor- en tram-
wegwet 1900) beperkt zich op dit moment tot interstedelijke tram- en lightraillijnen en metro. Daarnaast 
valt een aantal vervoerders met historisch materieel onder het toezicht.
Tenslotte houdt de inspectie toezicht op (wijzigingen van) kabelbanen en op een aantal museumlijnen en 
vervoerders met historisch treinmaterieel, die gebruik maken van het hoofdspoor.
ontwikkelingen
Ondanks de toename van het aantal gereden kilometers en materieel op het hoofdspoor zijn de risico’s 
niet evenredig hoger geworden. Wel nadert de capaciteit van de huidige infrastructuur in dat opzicht 
steeds meer haar grenzen. Zo stelt de groei van het treinverkeer hogere eisen aan het beheer en vergt 
meer onderhoud aan het spoor.
Vanaf 1 december 2015 komt met de Wet lokaal spoor(Wls) het hele lokale spoor onder toezicht van de 
inspectie, zowel infrastructuur als vervoerders. De decentrale overheid blijft verantwoordelijk. De 
aanwijzing van spoorwegen die onder de Wls vallen heeft inmiddels plaatsgevonden en omvat stedelijke 
en interstedelijke tram- en metroverbindingen. De nieuwe wettelijke taken van de inspectie betreffen 
voertuigtoelating, het afgeven van verklaringen over het veiligheidsbeheersysteem van ondernemingen, 
het aannemen van incidentmeldingen en het houden van toezicht. 
De Hoekse lijn is een lokale spoorverbinding waarover ook goederenvervoer zal plaatsvinden. Voor deze 
lijn zal in 2015 een aanvullend pakket van regelgeving worden opgesteld. 
Alle museaal/toeristische (lokaal)spoor- en tramlijnen worden na de inwerkingtreding van de Wet Lokaal 
Spoor ondergebracht bij het ‘bijzonder spoor’. Hiervoor wordt naar verwachting in 2015 een Besluit 
bijzonder spoor  genomen. Bijzonder spoor valt onder de Spoorwegwet, evenals het hoofdspoor. 
De herijking van de 3e Kadernota Railveiligheid zal ook in 2015 inzet van de inspectie vragen, waarbij die 
voornamelijk zal bestaan uit het inbrengen van kennis en expertise op basis van de ervaringen met de 
handhaving van de doelstellingen uit de 3e Kadernota en het ondersteunen bij het (her)formuleren van 
de beleidsambities.
64 | Inspectie Leefomgeving en Transport
