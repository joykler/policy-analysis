de opdracht
Bij de totstandkoming van wet- en regelgeving streeft de wetgever naar een door haar gewenst niveau 
van veiligheid en kwaliteit. Daarbij hanteert zij de rechtsbeginselen van rechtvaardigheid, rechtszekerheid 
en rechtsgelijkheid, met oog voor de nalevingeisen die van de ondertoezichtstaanden worden gevraagd. 
De mate van rechtvaardigheid ligt in de wet- en regelgeving zelf besloten.
Rechtszekerheid vraagt van de inspectie dat zij snel handelt en dat zij duidelijkheid verschaft over haar 
standpunten en over beleidsregels. De ondertoezichtstaande moet weten waar hij aan toe is. 
Rechtsgelijkheid vereist dat de inspectie zich sterk maakt voor eenheid in haar optreden: gelijke gevallen 
moet zij gelijk behandelen. 
Het rechtmatigheidvereiste houdt in dat de inspectie handelt in overeenstemming met het geschreven en 
ongeschreven recht. Zij moet wet- en regelgeving, jurisprudentie en beleidsregels eenduidig en juist 
toepassen, conform de bedoeling en de strekking ervan.
Doet zich nieuwe wet- en regelgeving voor, dan voert de inspectie vooraf uitvoerings- en handhaafbaar -
heidtoetsen uit. De belangrijkste toetsingscriteria die zij daarbij hanteert zijn begrijpelijkheid van de 
wet- en regelgeving, de uitvoerbaarheid, fraudebestendigheid, controleerbaarheid, de beschikbaarheid 
van bevoegdheden om te interveniëren, de administratieve lasten voor de bedrijven en organisaties, de 
kosten van de uitvoering en de snelheid waarmee de nieuwe wet- en regelgeving kan worden 
geïmplementeerd.
 
Respect voor burgers, bedrijven, organisaties en overheidsinstanties is voor iedere overheidsorganisatie 
het leidende beginsel in haar optreden. 
Het rechtsgevoel in de samenleving vereist een adequate rechtsbescherming. De wetgever draagt zorg voor 
adequate bezwaar- en beroepsmogelijkheden. De inspectie waarborgt de rechten en plichten van 
ondertoezichtstaanden door transparante voorlichting en informatie te geven. Ook houdt zij zich aan 
termijnen (voor het afgeven van vergunningen, de afhandeling van klachten en bezwaarschriften) en 
motiveert zij haar beslissingen. De inspectie heeft daarbij de plicht om onafhankelijk en deskundig te 
oordelen, belangenverstrengeling te vermijden, voorbeeldgedrag te tonen en zich publiekelijk te 
verantwoorden. 
In een democratische rechtsstaat is de burgerlijke vrijheid een groot goed en is terughoudendheid van de 
overheid gepast. Maar dat uitgangspunt mag er niet toe leiden dat de overheid de normstelling verwaar-
loost. Voorop staat dat de ondertoezichtstaanden de verantwoordelijkheid nemen de democratisch tot 
stand gekomen wet- en regelgeving uit eigen beweging na te komen. Maar constateert de inspectie 
tekortkomingen of overtredingen, dan zal zij de grenzen van de toelaatbaarheid zonder aanzien des 
persoon markeren.
De Inspectie Leefomgeving en Transport bevordert de bereidheid van ondertoezichtstaanden om 
hun verplichtingen na te leven. Zij doet dat vanuit een rechtskader waarin de beginselen van 
rechtszekerheid, rechtsgelijkheid en rechtmatigheid voor haar leidend zijn.
Een dienstverlenende opstelling en respect voor ondertoezichtstaanden bepalen haar optreden.
 - de opdracht -
 Meerjarenplan 2015-2019 | 5
