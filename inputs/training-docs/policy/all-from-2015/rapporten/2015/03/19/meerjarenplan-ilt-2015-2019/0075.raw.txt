rolstoelvervoer: Het grootste risico in het rolstoelvervoer is het niet naleven van specifieke regelgeving, 
vooral over het vastzetten van rolstoelen. De inspectie voert jaarlijks controles uit op rolstoel- en 
leerlingenvervoer. De naleving is vergeleken met andere onderwerpen weliswaar hoog, maar het betreft 
hier een kwetsbare doelgroep.
handhavingscommunicatie
In het rolstoelvervoer is de naleving voldoende. Daar hebben incidentele controles van de inspectie door 
de jaren heen toe bijdragen. In het kader van het beperken van de toezichtslast kiest de inspectie ditmaal 
niet voor een controle, maar voor handhavingscommunicatie. Alle bedrijven in het rolstoelvervoer 
worden door de inspectie aangeschreven en gewezen op het belang van veilig vervoer van rolstoelen.  
Los van deze actie zal de inspectie als daar aanleiding toe bestaat rolstoelvervoerders ook aan de weg 
controleren.
opsporing
De inspectie levert expertise binnen de modaliteit wegvervoer aan onderzoeken bij bedrijven onder regie 
van het Openbaar Ministerie in samenwerking met andere diensten, zoals de Nationale Politie, de 
Douane en de FIOD.
incidentafhandeling en onderzoek 
Ongevallenonderzoek in het taxivervoer is geen taak van de inspectie. 
samenwerking
Samenwerking vindt plaats met de politie, de Koninklijke Marechaussee (KMar), de Belastingdienst, de 
Dienst Wegverkeer (RDW), het Nederlands Meetinstituut (taxametercontroles) en een aantal gemeenten. 
In de samenwerking tussen de politie, de Koninklijke Marechaussee en de Belastingdienst spelen de 
handhavingsplatforms een rol. Zij fungeren als netwerk waarbinnen de inspectie naast informatie-
uitwisseling en coördinatie van controles haar visie en strategie bespreekbaar maakt.
Met KNV Taxi, Sociaal Fonds Taxi en de vakbonden bestaan verschillende contacten op het vlak van 
voorlichting en informatieverstrekking. 
busvervoer 
Negentien concessiehouders (provincies en stadsregio’s) besteden het streekvervoer per bus openbaar 
aan. Het besloten busvervoer bestaat grotendeels uit midden- en kleinbedrijven. De bedrijven gebruiken 
gemiddeld minder dan tien touringcars. Het internationale busvervoer wordt gedomineerd door enkele 
grote ondernemingen. 
De taak van de inspectie is de naleving te bevorderen van de voorschriften in het busvervoer die vooral 
zijn vastgelegd in de Arbeidstijdenwet, de Wet personenvervoer 2000, de Wegenverkeerswet 1994 en 
verschillende Europese verordeningen. De bussector is een goed geordende markt. De inspectie heeft 
met relatief veel bedrijven een convenant. De naleving binnen het busvervoer is over het algemeen goed 
(80-90%). 
 Meerjarenplan 2015-2019 | 73
