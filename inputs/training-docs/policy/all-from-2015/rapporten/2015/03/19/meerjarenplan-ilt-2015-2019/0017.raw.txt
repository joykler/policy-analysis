nadere analyse. De mogelijkheden om digitaal te melden worden steeds verder uitgebreid. De meldings-
stromen worden volgens een geüniformeerd proces behandeld waarbij het MIC ook meldingen buiten 
kantooruren (24 uur per dag, 7 dagen per week) verwerkt. Gelijktijdig wordt de ict-ondersteuning 
ontwikkeld en geïmplementeerd.
De inspectie onderhoudt daarnaast op functionele wijze contact met de specifieke groepen van onder -
toezichtstaanden, sectoren en de branches. Dat kan bijvoorbeeld met gerichte communicatie in de 
vakmedia of op online platforms. Ook worden er sectorbijeenkomsten georganiseerd als daar aanleiding 
toe is. Bijvoorbeeld om specifieke zaken uit de toezichtpraktijk onder de aandacht te brengen. Of 
wanneer er veranderingen zijn in de wet- en regelgeving die gevolgen hebben voor de manier waarop de 
handhaving plaatsvindt. Deze bijeenkomsten bieden een goede gelegenheid voor ondertoezichtstaanden 
om met de inspectie in contact te treden, vragen te stellen en onduidelijkheden uit de weg te ruimen.
Bij het verlenen van vergunningen werkt de inspectie aan snellere afhandeling. Ter ondersteuning daarvan 
werkt zij met kwaliteitsnormen voor vergunningverlening en legt zij zichzelf eisen op om voor verbete-
ringen te zorgen. 
samenwerking
Samenwerking tussen toezichthouders is dé opgave voor de komende jaren. Door middel van gezamen-
lijke jaarplannen, risicoselectie en gegevensuitwisseling is het doel goed presterende bedrijven van 
toezicht te ontlasten en slecht presterende bedrijven gezamenlijk tot naleving te bewegen.
Als voorbeeld van die geïntegreerde samenwerking bevat het meerjarenplan een overzicht van inspecties 
met handhavingspartners voor de in-, uit- en doorvoer van afvalstoffen (EVOA) en milieugevaarlijke 
producten (REACH/biociden) en de handhaving van de binnenvaartwet. 
De inspectie werkt actief mee aan de ontwikkeling van één generiek, digitaal dossier om onderling 
gegevens tussen de verschillende toezichthouders uit te wisselen (met name inspectieresultaten). 
Daartoe ontwikkelt zij regelhulpen voor legionella en EVOA.
ketenregie
Binnen domeinen waar het toezicht op de geldende wet- en regelgeving bij veel verschillende partijen is 
belegd, is samenwerking tussen die partijen van groot belang. Een van de toezichthoudende partijen kan 
als ketenregisseur zorgen voor de benodigde informatieuitwisseling, voor stroomlijning en voor 
afstemming. De ketenregisseur bouwt onder meer een netwerk van partijen op en neemt het initiatief 
om methodieken te ontwikkelen voor een uniforme toezicht- en handhavingsaanpak. Prioriteitstelling 
vindt plaats op basis van risicoanalyses van de totale keten. De inspectie is voor biociden, REACH, de Wet 
explosieven voor civiel gebruik, asbest en bodem ketenregisseur.
Ook op andere terreinen waar samenwerking tussen (rijks)inspecties en decentrale overheden nodig is 
om de eigen taakuitvoering en de naleving te verbeteren, neemt de inspectie vanuit haar toezichthou-
dende rol haar verantwoordelijkheid als ketenregisseur. Een voorbeeld hiervan is het domein vuurwerk. 
Coördinatie adviesnetwerken bij crises in de leefomgeving
De inspectie is systeemverantwoordelijk voor het opzetten, het in stand houden en faciliteren van het 
nationale kennisnetwerk op het gebied van milieu en drinkwater. In dit landelijke expertisenetwerk  
(Crisis Expert Team, CET) zijn de kennis en deskundigheid van een groot aantal onafhankelijke instanties 
gebundeld. Bij een crisis of incident op milieu- of drinkwatergebied wordt door het expertisenetwerk  
 Meerjarenplan 2015-2019 | 15
