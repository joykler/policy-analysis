De inspectie richt zich de komende jaren in het toezicht op asbest op de verwijdering van asbest uit 
objecten zoals treinen, schepen en industriële (proces)installaties. Gestreefd wordt naar convenanten 
met deze groepen ondertoezichtstaanden.
Verder richt de inspectie zich op het signaleren en tegengaan van de import van en de handel in asbest-
houdende producten. Daarnaast zal opgetreden worden tegen verboden handelingen met asbest 
ontdekt via internet. De inspectie richt zich voorts op het beëindigen van overtredingen van het besluit 
asbestwegen.
Het toezicht op biociden richt zich primair op industriële toepassingen en het vakbekwame dierplaagma-
nagement. In EU-verband zal aandacht worden gevraagd voor de nieuwe regels ten aanzien van de (met 
biociden) behandelde producten,‘treated articles’. 
Er wordt extra aandacht besteed aan toelatinghouders, plaagdiermanagement-bedrijven, desinfectie en 
de handel in biociden op het internet (aanbieden van producten en diensten). Daarnaast leent het 
biocidentoezicht zich goed voor toezicht door middel van handhavingscommunicatie.
Bedrijven die biociden op de markt brengen moeten zowel aan de biocidenregelgeving als aan de 
REACH-regelgeving voldoen. Bij de controle van deze bedrijven wordt waar relevant beide regelgeving-
complexen tegelijk gecontroleerd (via bijvoorbeeld de Veiligheidsinformatiebladen die verstrekt moeten 
worden bij gevaarlijke stoffen en etikettering).
De handhaving van REACH-CLP (Classification, Labelling and Packaging) is opgedragen aan de NVWA, 
I-SZW en de inspectie, terwijl het SodM de inspecties uitvoert bij de mijnondernemingen. De Douane 
ondersteunt door het aanleveren van informatie en het uitvoeren van controles bij import en export van 
bepaalde gevaarlijke stoffen.
Het toezicht op de REACH- en CLP-regelgeving van de inspectie richt zich vooral op de volgende drie 
hoofdonderwerpen: 
• de plicht voor producenten en importeurs om hun chemicaliën te registeren, zodat de risico’s bekend 
zijn;
• de plicht voor alle bedrijven die chemicaliën leveren, om de juiste informatie over de aard en 
samenstelling van de chemicaliën aan hun afnemers te verstrekken, zodat de afnemers passende 
beschermingsmaatregelen kunnen nemen;
• het verbod op het toepassen van bepaalde verboden of beperkte chemicaliën.
Vooral bij het bovengenoemde tweede hoofdonderwerp (informatie verstrekken aan afnemers over de 
chemicaliën) zal nauwe samenwerking plaatsvinden tussen de toezichthouders op de REACH- en 
CLP-regelgeving en de toezichthouders op de transportregelgeving van gevaarlijke stoffen. 
Wat betreft luchtverontreinigende stoffen (bestaande uit de onderdelen ozonlaagafbrekende stoffen/
broeikasgassen, brandstoffen en vluchtige organische stoffen gaat bijzondere aandacht uit naar het 
bijvulverbod van HCFK-’s per 1 januari 2015 en de handhaving op basis van de nieuwe Europese 
F-gassenverordening die ook vanaf deze datum geldend is. Tevens wordt ingezet op de illegale handel in 
koudemiddelen en de verkoop van verboden producten (internettoezicht). Tot slot vraagt de Europese 
commissie een intensievere handhaving op het terrein van zwavelhoudende brandstoffen voor 
zeeschepen.
Evenals het biocidentoezicht leent het toezicht op luchtverontreinigende stoffen zich goed voor toezicht 
door middel van handhavingscommunicatie. 
 Meerjarenplan 2015-2019 | 35
