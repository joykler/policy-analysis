analyse van voorvallen
Het Analysebureau Luchtvaartvoorvallen (ABL) is onderdeel van de inspectie. Het ABL verwerkt en 
analyseert meldingen aangaande luchtvaartvoorvallen. Daarnaast ontvangt het ABL sinds 2012 van een 
aantal risicogebieden (airspace infringements, runway incursions, vogelaanvaringen en laseraanvaringen) 
de meldingen die optreden in het militaire luchtruim. ABL heeft nu een totaaloverzicht van deze risico-
gebieden in Nederland en publiceert hierover in nieuwsbrieven. 
Naast het monitoren van bestaande risicogebieden, signaleert en identificeert het ABL mogelijk nieuwe 
risicogebieden. Deze risico’s worden besproken tijdens een overleg met de sector, het zogenaamde ABL+. 
Het ABL+ bestaat uit luchtvaartdeskundigen die samen met ABL medewerkers trends in het verloop van 
indicatoren interpreteren en vaststellen of er sprake is van een veiligheidsrisico. Een voorbeeld van een 
indicator met een stijgende trend waar het ABL een vervolganalyse op uitvoert zijn incidenten met 
agressieve passagiers. Het ABL+ speelt ook een rol bij het organiseren van het jaarlijkse ABL symposium. 
Bij het doen van meldingen gaat het ABL uit van de Just Culture gedachte. Bij Just Culture is het uitgangs-
punt dat informatie uit meldingen primair wordt gebruikt om veiligheidsgebieden te identificeren en niet 
om schuldigen aan te wijzen. Alleen in geval de melding laat zien dat er vermoedelijk sprake is geweest 
van opzet of grove nalatigheid kan een strafrechtelijk traject volgen. Tot nu toe heeft geen enkele 
melding geleid tot een strafrechtelijke veroordeling. 
Op 15 november 2015 treedt een nieuwe Europese Verordering in werking, die de sector voorschrijft 
welke incidenten en welke informatie over deze incidenten moeten worden gemeld. De meldingen 
moeten worden aangeleverd in een format dat compatibel is met Europese datasysteem Eccairs. Ook de 
kleine luchtvaart is vanaf 15 november 2015 verplicht te melden. 
incidentafhandeling en onderzoek
Het ongevallenonderzoek in de luchtvaart is conform internationale regelgeving volledig opgedragen aan 
de Onderzoeksraad voor Veiligheid. Op verzoek van de Onderzoeksraad voor Veiligheid of het Openbaar 
Ministerie levert de inspectie specifieke expertise.
samenwerking
samenwerking binnen Nederland
De inspectie heeft met de Militaire Luchtvaartautoriteiten (MLA) afgesproken om het toezicht te 
harmoniseren. Afspraken zijn gemaakt met het CLSK (Commando Luchtstrijdkrachten) over uitwisseling 
van incidentmeldingen. Op die manier wordt een totaalbeeld verkregen van de belangrijkste risico’s van 
de luchtvaart in Nederland. De inspectieprogramma’s worden de komende jaren waar mogelijk en zinvol 
op elkaar afgestemd met onder meer de I-SZW, de Douane, de politie, KMar en de NVWA. 
samenwerking Caribisch Nederland
De inspectie geeft de inspecties in Caribisch Nederland de komende jaren verder vorm door middel van 
samenwerking met Caribische partners binnen het Koninkrijk. 
samenwerking binnen Europa
Nederland, Zwitserland, Frankrijk, Duitsland, België en Luxemburg werken samen in het kader van het 
Functional Airspace Block Europe Central-verdrag (FABEC). De samenwerking moet leiden tot een 
internationaal gedeeld luchtruim met als hoofddoelen onder meer het terugbrengen van vertragingen en 
grotere vluchtefficiëntie. De nationale autoriteiten binnen FABEC hebben afspraken gemaakt over de 
gezamenlijke inrichting van het toezicht. 
102 | Inspectie Leefomgeving en Transport
