de binnenvaart in vogelvlucht
aantal bedrijven in Nederland 3.650
(tankvaart, bulkvaart, containervaart)
aantal schepen beroepsmatig goederenvervoer 9.500
aantal schepen beroepsmatig personenvervoer 900
(hotelschepen, zeilende chartervaart, fast ferries, rondvaartboten)
aantal binnenhavens 389
(containerterminals, bunkerstations, gevaarlijke stoffenterminals)
waaronder grotere havens 150
aantal klassenbureaus dat is aangewezen voor de certificering van binnenvaartschepen 3
aantal keuringsinstanties aangewezen voor certificering binnenvaartschepen 2
overige erkende organisaties 187
De binnenvaartsector bestaat grotendeels uit midden- en kleinbedrijven. Zo’n 80% van de bedrijven is 
(eenmans)bedrijf met één schip. Ongeveer 10% van de bedrijven heeft twee of drie schepen.
De inspectie is primair verantwoordelijk voor de handhaving van de Binnenvaartwet en het toezicht op 
het vervoer van gevaarlijke stoffen in de binnenvaart. Daarnaast voert de inspectie een aantal taken uit 
voor de minister van SZW; dat betreft de naleving van de Arbeidstijdenwet en de Arbeidsomstandig-
hedenwet (Arbo) voor het onderdeel persoonlijke beschermingsmiddelen. Vanaf 2015 wordt dit uitgebreid 
met het aspect rusttijden (Arbeidstijdenbesluit Vervoer), waarbij meer verspreid over de dag en in het 
weekend samen met andere diensten varende inspecties uitgevoerd worden.
De handhaving van de Scheepvaartverkeerswet is een taak voor de politie en voor Rijkswaterstaat.
De inspectie is verantwoordelijk voor de certificering van schepen die onder de Binnenvaartwet vallen. 
De reguliere certificering van deze schepen is voor het overgrote deel gemandateerd aan daartoe 
aangewezen klassenbureaus en/of keuringsinstanties. De beoordeling van niet reguliere certificering is 
voorbehouden aan de inspectie.
De verwachte en beleidsmatig nagestreefde toename van het goederenvervoer over de binnenwateren 
zal leiden tot een toenemend aantal vaarbewegingen. Voor de korte termijn zal de sector dat invullen 
door een betere benutting van de bestaande capaciteit. Voor de wat langere termijn wordt rekening 
gehouden met een toename van de renovatie van schepen en nieuwbouw. In de komende jaren leidt dit 
tot een toename van het aantal scheepsmetingen en ontheffingen.
De economische recessie heeft hard toegeslagen in de binnenvaartsector. De effecten daarvan - achter -
stallig onderhoud en druk op de bemanningssterkte van de schepen - zullen de eerste jaren nog voelbaar 
blijven. Door de samenloop met de toename van het aantal vaarbewegingen, verwacht de inspectie een 
toename van incidenten en ongevallen. Om dit zoveel mogelijk te beperken, krijgen deze onderwerpen 
extra aandacht van de inspectie.
Een derde trend is dat het actualiseren van de wet- en regelgeving het innovatietempo van de sector niet 
altijd bij kan houden. Voorbeelden daarvan zijn de veranderingen door het transport en de toepassing 
van LNG (tankers, terminals, bunkerstations, motoren) en verandering van het gebruiksdoel van 
bestaande schepen. De beleidsvormers van het ministerie van IenM hebben aangegeven aandacht te 
schenken aan het actualiseren van de wet- en regelgeving.
82 | Inspectie Leefomgeving en Transport
