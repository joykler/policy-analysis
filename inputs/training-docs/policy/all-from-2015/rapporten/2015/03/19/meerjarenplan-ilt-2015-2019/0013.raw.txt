Organization) en de ICAO (International Civil Aviation Organization) zijn vaak bepalend. Op het terrein 
van het wegvervoer streeft het Europese samenwerkingsverband van inspectiediensten Euro Control 
Route (ECR) naar een sterkere juridische verankering en positionering. In dit kader heeft de ECR de 
ambitie uitgesproken om het aantal aangesloten lidstaten uit te breiden teneinde elke EU-lidstaat te 
omvatten.
Op milieugebied worden het beleid en de daarvan afgeleide wet- en regelgeving in toenemende mate in 
EU-kader bepaald of zelfs mondiaal gereguleerd. De verdergaande globalisering uit zich onder meer in 
steeds grotere, wereldwijde handelsstromen in afval en risicovolle producten met internationaal 
opererende bedrijven uit opkomende economieën, in het bijzonder China. Dit vraagt om nieuwe, slimme 
toezichtinterventies waarvoor internationale handhavingsamenwerking veelal onontbeerlijk is. Hetzelfde 
geldt voor de aanpak van grote, vaak multinationale industriële bedrijven met aanzienlijke milieu- en 
veiligheidsrisico’s. 
Er is een duidelijke toename van Europese initiatieven die het milieutoezicht moeten versterken en 
professionaliseren. Er zijn verschillende van die initiatieven, zoals vrijwillige samenwerking in internatio-
nale netwerken, regelgeving die dwingende eisen aan het toezicht stelt en de instelling van Europese 
toezichthouders. De tendens om steeds meer gedetailleerde, onderwerpspecifieke toezichtverplichtingen 
vast te stellen en een gebrek aan één samenhangende visie op de rol van de nationale toezichthouders 
belemmeren een consistente aanpak en beperken de ruimte voor eigen oplossingen in de lidstaten. Dat 
kan consequenties hebben voor de beoogde intensivering en kwaliteitsverbetering van het milieutoe-
zicht, waardoor regelgeving haar doel mogelijk minder goed bereikt en het speelveld voor internationaal 
opererende bedrijven mogelijk minder gelijk wordt.
Terwijl op nationaal niveau steeds meer gebruik wordt gemaakt van toezichtvormen als horizontaal 
toezicht en systeemtoezicht om de wet- en regelgeving te handhaven, is de tendens in internationale 
wetgeving nog steeds sterk volumegestuurd en objectgericht. Dat zorgt voor een zekere spanning tussen 
nationale toezichtmethoden en internationale verplichtingen, zowel bij de ondertoezichtstaanden als bij 
de inspectie. Dit aspect brengt Nederland in bij de Europese Commissie.
technologische ontwikkelingen, innovatie en digitalisering
De informatisering en de digitalisering van de samenleving blijven toenemen. Door de verdergaande 
samenwerking met andere inspecties en de steeds bredere toepassing van adequate managementsy-
stemen in ondernemingen en organisaties, neemt de eigen waarneming van de inspectie een kleiner 
aandeel in de informatieverwerking in. Maar die eigen waarneming blijft van essentieel belang. Wat 
betreft het toezicht ligt de uitdaging in een selectieve omgang met beschikbare externe informatie en 
incorporatie van die informatie in het toezicht.
demografie en arbeidsmarkt
Op nationaal niveau zijn er, ondanks de economische crisis, spanningen op de arbeidsmarkt, vooral in de 
technologische sectoren. Door de vergrijzing en de terugloop van het aantal technisch opgeleiden is 
sprake van een (dreigend) tekort aan gekwalificeerd personeel op het spoor, in de zeevaart, de binnen-
vaart, de luchtvaart en bij risicovolle bedrijven. De inzet van meer buitenlandse werknemers met een 
andere taal en cultuur (vooral in het goederenvervoer op de weg en op het water) vergroot de kans op 
miscommunicatie. De inspectie zelf heeft gekwalificeerd personeel nodig om haar werk goed te kunnen 
uitvoeren.
 Meerjarenplan 2015-2019 | 11
