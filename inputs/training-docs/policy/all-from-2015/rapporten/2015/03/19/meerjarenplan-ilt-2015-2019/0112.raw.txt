De inspecteur-generaal beheert in de bestuursraad van het ministerie van I&M de portefeuille Caribisch 
Nederland.
De komende jaren wordt ge√Ønvesteerd in de basisvoorzieningen drinkwater, afvalwaterzuivering en 
afvalverwerking. Het gaat om investeringen en het ondersteunen van de organisatie van de exploitatie 
van de afvalwaterzuivering. Samen met het ministerie van Economische Zaken (energievoorzieningen) 
wordt een duurzame oplossing ontwikkeld om de drinkwatertarieven draagbaar te maken voor de lokale 
huishoudens. 
De beleidslijn voor de afvalverwerking in Caribisch Nederland is het minimaliseren van de stort en het 
stimuleren van de alternatieven voor het verwerken van afval zoals verbranden, hergebruiken en andere 
toepassingen. 
Een tweede investeringsinspanning wordt geleverd op het terrein van veiligheid. De inzet is er op gericht 
om de luchthavens te laten voldoen aan de minimale internationale regelgeving voor de vliegveiligheid 
van ICAO. De start- en landingsbaan op de luchthaven van Bonaire is al gereed. De voorbereidingen voor 
de renovatie van de luchthaven van Saba, Sint Eustatius en het tweede gedeelte van Bonaire zijn in volle 
gang. 
Daarnaast wordt er aan gewerkt om de havenontvangstinstalllaties te laten voldoen aan de inter-
nationale regelgeving van de IMO.
Rijkswaterstaat is verantwoordelijk voor de afhandeling van incidenten op zee. Hiertoe wordt een 
maritieme incidentenorganisatie verder ingericht om op de wateren rondom Caribisch Nederland in staat 
te zijn om eventuele bergingen en olielozingen te ruimen. Verder worden er ook op de eilanden 
trainingen/opleidingen georganiseerd voor hoe op te treden bij olieverv uilingen.
Ook de implementatie van nieuwe regelgeving krijgt aandacht, met name op het milieugebied: deze 
wordt gefaseerd, passend bij de eilandsituatie ingevoerd.
110 | Inspectie Leefomgeving en Transport
