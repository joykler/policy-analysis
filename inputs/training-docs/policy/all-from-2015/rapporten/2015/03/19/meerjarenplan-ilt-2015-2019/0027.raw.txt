Sinds 1 juli 2014 is het Bevb ook van kracht voor exploitanten die andere stoffen dan gas en olie door 
buisleidingen transporteren. De inspectie ziet erop toe dat ook deze exploitanten de verplichtingen van 
het Bevb naleven. Belangrijke aandachtspunten hierbij zijn de aanwezigheid van een veiligheidsbeheers-
systeem en de sanering van externe veiligheidsknelpunten rondom de buisleidingen. Deze sanering moet 
uiterlijk medio 2017 zijn voltooid.
Voor vergunninghouders van genetisch gemodificeerde organismen geldt een wettelijke plicht tot het 
uitvoeren van interne controles door de biologischeveiligheidsfunctionaris. De inspectie wil samen met 
het platform van biologischeveiligheidsfunctionarissen die controles verder versterken. Het sluiten van 
convenanten behoort dan tot de mogelijkheden.
Bij het toezicht op de markttoelating gaat het vooral om handhaving van voorwaarden die gelden voor 
het toelaten van producten en voor het weren van niet-toegelaten producten. Het streven is om de 
verantwoordelijkheid hiervoor nog explicieter bij de ondertoezichtstaanden neer te leggen door het 
afsluiten van convenanten met importeurs van zaaizaden. 
Voor het toezicht op ingeperkt gebruik en klinische toepassingen handhaaft de inspectie het bereikte 
nalevingsniveau en verbetert zij dat waar mogelijk. Het Besluit genetisch gemodificeerde organismen 
milieubeheer 2013 en de daarbij behorende Regeling is vanaf 1 maart 2015 van kracht. Voor een deel van 
de ondertoezichtstaanden die werken met ggo’s op het laagste risiconiveau is in het nieuwe besluit de 
vergunningplicht vervangen door een kennisgeving en verslaglegging achteraf. De vergunninghouder 
moet nu voor alle wijzigingen en uitbreidingen zelf een risicorapportage gaan bijhouden. De inspectie 
ziet steekproefsgewijs toe op de juistheid hiervan. De inspectie besteedt door het uitvoeren van extra 
objectinspecties aandacht aan het bevorderen van de naleving bij die vergunninghouders waarvoor het 
nieuwe besluit de grootste consequenties heeft. 
incidentonderzoek
incidentonderzoek veiligheid mens en 2014 2015 2016 2017 2018 2019
omgeving
aantal onderzoeken Defensie en bijzondere 6 4 4 4 4 3
inrichtingen 
aantal onderzoeken buisleidingen 5 3 2 2 2 2
aantal onderzoeken ggo 2 2 2 2 2
Bij Defensie, buisleidingexploitanten en ggo-vergunninghouders kan het voorkomen dat naar aanleiding 
van een ongewoon voorval of incident onderzoek noodzakelijk is. De verantwoordelijkheid voor de 
uitvoering hiervan ligt primair bij de ondertoezichtstaande. De inspectie is, afhankelijk van de ernst van 
het incident, betrokken bij de afwikkeling van deze incidenten. 
samenwerking
Bij het toezicht op Defensie voor het onderwerp gevaarlijke stoffen werkt de inspectie bij het toezicht op 
de opslag van munitie nauw samen met het Korps Militaire Controleurs Gevaarlijke Stoffen (KMCGS) van 
het ministerie van Defensie. Deze samenwerking wordt de komende jaren geïntensiveerd.
De inspectie werkt bij het toezicht op buisleidingexploitanten die niet alleen onder het Bevb vallen maar 
ook onder de Gaswet en Mijnbouwwet samen met het Staatstoezicht op de Mijnen (SodM). Voor het 
toezicht op beide laatstgenoemde wetten is het SodM bevoegd.
 Meerjarenplan 2015-2019 | 25
