tatie-indicator (Company Performance). Het minimaal aantal te inspecteren schepen wordt opgedragen 
door de European Maritime Safety Agency.
Met de ingebruikname van de Nieuwe Maasvlakte is te verwachten dat het aantal bezoekende buiten-
landse zeeschepen zal toenemen. 
Voor de vlaggenstaatinspecties (inspecties op Nederlandse zeeschepen) heeft de inspectie een soortge-
lijke inspectieprogrammering ontwikkeld als voor de PSC-inspecties. Zij maakt daarvoor gebruik van een 
rederij-rankingsysteem. 
Voor de havenstaatinspecties is een verplicht aantal inspecties door Europa opgelegd. Dat zet het aantal 
vlaggenstaatinspecties onder druk. 
De inspectie houdt toezicht op klassenbureaus, erkende instellingen en particuliere instellingen. Een 
aantal van deze organisaties voert ook voor de binnenvaart vergunningverlenende taken uit. Om de 
toezichtlast op deze organisaties te verminderen wil de inspectie gaan werken met één geharmoniseerd 
toezichtmodel voor zowel de zeevaart als de binnenvaart. Dit model wordt in de eerste helft van 2015 
operationeel.
Vanwege de slechte naleving op vissersschepen voert de inspectie sinds het begin van 2010 en met 
behulp van andere toezichthouders bemanningsinspecties op zee uit. De afgelopen jaren is gebleken dat 
met deze bemanningsinspecties en de aanscherping van het handhavingsinstrumentarium de naleving 
slechts langzaam toeneemt. Daarom start de inspectie - naast de in 2013 gestarte inspecties in de havens 
en de extra voorlichting over de relevante wet- en regelgeving - een andere mix van inspectiemethoden 
en interventies om de naleving in de visserijsector verder te verbeteren.
incidentafhandeling en onderzoek
ongevallenonderzoek zeevaart 2014 2015 2016 2017 2018 2019
aantal meldingen en administratieve 221 250 250 250 250 250
onderzoeken; waaronder:
- aangedragen bij tuchtcollege 2 10 10 10 10 10
- onderzoeken vlaggenstaat/havenstaat 47 10 10 10 10 10
- eigen onderzoeken ter handhaving 1 pm pm pm pm pm
- eigen onderzoeken ter lering pm pm pm pm pm
ondersteund onderzoek door KLPD 7 7 7 7 7 7
Het onderzoek van (ernstige) ongevallen behoort met name tot het werkterrein van de Onderzoeksraad 
voor Veiligheid (OvV), waarbij de inspectie op verzoek assistentie verleent.
Daarnaast voert de inspectie eigen onderzoeken uit ter handhaving en ter lering.
Bij ongevallen is het de verantwoordelijkheid van de inspectie om te beoordelen of de technische staat 
van het schip voldoende is om verder te kunnen varen of dat het schip naar een werf moet voor repa-
ratie. Als er gevaarlijke stoffen aan boord zijn bepaalt de inspectie wat daarmee moet gebeuren met het 
oog op de veiligheid.
samenwerking
Voor het toezicht op de zeevaart werkt de inspectie - onder de vlag van het Overleg Veilig Vervoer over 
Water -samen met het Havenbedrijf Rotterdam, de Haven Amsterdam, de Nationale politie, de Konink -
lijke Marechaussee (KMar), Rijkswaterstaat, de Douane, de Nederlandse Voedsel en warenautoriteit 
(NVWA) en de Inspectie Sociale zaken en werkgelegenheid (I-SZW).
 Meerjarenplan 2015-2019 | 95
