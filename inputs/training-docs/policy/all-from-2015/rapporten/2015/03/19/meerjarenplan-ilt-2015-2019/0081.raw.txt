In 2015 wordt een aanvullend vervolgonderzoek gestart in opdracht van de minister om een beter beeld te 
krijgen van de in Nederland uitgevoerde cabotage. Omdat naast de resultaten van de inspectie van object- en 
administratiecontroles op cabotage ook informatie van I-SZW, Belastingdienst en de NIWO wordt meege-
nomen verwacht de inspectie dat daarna meer inzicht ontstaat over aard en omvang van de cabotage in 
Nederland. De uitkomsten van het onderzoek kunnen leiden tot bijstelling van de prioriteiten van de inspectie. 
De komende twee jaar wordt extra prioriteit gegeven aan de handhaving op illegaal cabotagevervoer. 
arbeidsmarktfraude
Binnen het goederenvervoer neemt de inspectie deel aan onderzoeken naar arbeidsmarktfraude onder 
regie van de I-SZW. Dit betreft jaarlijks ongeveer 20 onderzoeken. 
schijnconstructies
De inspectie treedt op tegen schijnconstructies in het goederenvervoer over de weg. Daartoe wisselt zij 
informatie uit met andere toezichthouders zowel in binnen- als buitenland en treedt zij zo nodig 
handhavend op.
opsporing
De inspectie levert expertise binnen de modaliteit wegvervoer aan onderzoeken bij bedrijven onder regie 
van het OM in samenwerking met andere diensten, zoals de Nationale Politie, de Douane en de FIOD.
samenwerking 
internationaal
Het toezicht op het goederenvervoer in de EU-landen vertoont grote verschillen. Het internationale 
karakter van het goederenvervoer vereist normalisatie en standaardisatie van wet- en regelgeving en 
toezicht. Daarbij is een belangrijke rol weggelegd voor de samenwerking binnen Euro Contrôle Route 
(ECR), een samenwerkingsverband van 15 Europese inspectiediensten voor het goederenvervoer. De ECR 
wordt de komende jaren getransformeerd in een zelfstandige publieke entiteit, een Europese Groepering 
voor Territoriale Samenwerking (EGTS). Het voorzitterschap van ECR is van 1 juli 2014 tot 1 juli 2015 in 
handen van Nederland (inspectie). Tijdens deze periode zal het Nederlandse voorzitterschap prioriteit 
geven aan de verzelfstandiging, de verdere uitbreiding van de ECR en innovatieve toezichtstrategieën. 
In Beneluxverband zal intensiever worden samengewerkt tussen de inspectiediensten van de betrokken 
landen. Daarbij gaat het in eerste instantie om operationele samenwerking en het uitnodigen van 
controlepersoneel uit de Benelux bij nationale trainingen. Een daartoe strekkend Beneluxverdrag is in 
6
2014 door de Beneluxlanden aanvaard . Dit verdrag maakt het de inspectie ook mogelijk grensover-
schrijdend op te treden. 
Naast ECR is de inspectie ook binnen de CORTE (Confederation Of Road Transport Enforcement) actief. 
Doelstelling van deze organisatie, waarin naast handhavingorganisaties ook andere stakeholders 
participeren, is het ontwikkelen en harmoniseren van interpretaties op het gebied van transport-  
wetgevingen en handhaving. Daarnaast ontwikk elt CORTE ‘best practices’ op het gebied van onder 
andere rij- en rusttijden en informeert de Europese Commissie op haar verzoek over probleemstellingen 
in de wegtransportsector. 
6 Het Beneluxverdrag inzake grensoverschrijdende en interterritoriale samenwerking verkeert in de ratificeringsfase.
 Meerjarenplan 2015-2019 | 79
