De aanpak van zwaar illegaal vuurwerk heeft hoge prioriteit. Trekkerschap voor de aanpak hiervan ligt bij 
het Functioneel Parket. De ILT/IOD en de ILT/Vliegende Brigade Vuurwerk (VbV) dragen actief bij aan het 
plan van aanpak illegaal vuurwerk dat onder regie van de Milieukamer wordt opgesteld en uitgevoerd.  
In het kader van de aanpak van illegaal vuurwerk voert de inspectie eveneens toezichtacties uit op de 
(internet) handel van illegaal vuurwerk via postpakketten. Tevens wordt intensiever in EU verband 
samengewerkt met de landen van waaruit deze illegale handel afkomstig is. 
Om grip te krijgen op de vuurwerkketen is een landelijke informatiepositie van belang. De inspectie zet in 
om in 2015 een nieuw gebruiksvriendelijk informatiesysteem in gebruik te nemen, dat de functionaliteit 
van het verouderde FLITS-systeem overneemt. Daarnaast worden met de toezichtpartners afspraken 
gemaakt over het uniform vastleggen van toezichtresultaten, zodat deze met InspectieView kunnen 
worden geanalyseerd tot landelijke naleefbeelden per importeur/toepasser.
De in de tabel hierboven vermelde afname van het aantal objectinspecties voor civiele explosieven na 
2015 is gebaseerd op de verwachting dat verschillende doelgroepen de regels beter gaan naleven en dat 
met de relevante brancheverenigingen convenanten kunnen worden afgesloten. 
In het Uitvoeringsprogramma Toezicht Gevaarlijke Stoffen worden de door het vuurwerkteam en de 
transportdomeinen uitgevoerde toezichtactiviteiten in de ketens van explosieve stoffen (vuurwerk en 
Wecg), uitgewerkt tot één samenhangende inspectiebrede toezichtaanpak explosiegevaarlijke stoffen, 
die eenduidig met de partners kan worden afgestemd. 
samenwerking
Op het gebied van vuurwerk werkt de inspectie intensief samen met de politie en de Douane om het 
toezicht te versterken en de invoer van illegaal vuurwerk tegen te gaan. Daarnaast werkt de inspectie 
samen met gemeentes, de provincie, de Belastingdienst, de KMar en internationale partners in de EU en 
China. De samenwerking met China is primair gericht op beperking van de invoer van foutief geclassifi-
ceerd vuurwerk en afwijkend consumentenvuurwerk.
In toenemende mate wordt samengewerkt met andere EU-lidstaten inzake de opslag van vuurwerk van 
Nederlandse importeurs in buitenlandse (veelal Duitse) opslagen en vuurwerkstromen die naar Neder-
land lopen via havens zoals Hamburg, Gdansk, Antwerpen en Le Havre.
In het kader van de ketenregie vuurwerk neemt de inspectie het initiatief om de informatiepositie te 
versterken.
Bij het toezicht op explosieven voor civiel gebruik werkt de inspectie samen met de I-SZW, de Douane, de 
politie, gemeenten en het Staatstoezicht op de Mijnen.
Vanwege het internationale karakter van de keten, heeft de inspectie vanuit haar rol als ketenregisseur 
contact met internationale handhavingspartners en werkt zij aan het tot stand brengen van een samen-
werkingsverband op het gebied van handhaving met partners in de EU. 
de Inlichtingen- en Opsporingsdienst (IOD)
De onderzoeken van de IOD zijn gericht op personen en bedrijven die de regelgeving op het gebied van 
milieu en wonen stelselmatig en op een ernstige manier overtreden. De IOD richt zich daarbij op 
georganiseerde criminaliteit met een ondermijnend karakter en vaak met internationale (financiële) 
constructies en handelsstromen.
De IOD investeert in het acquireren en het onderhouden van netwerken om inlichtingen te verkrijgen en 
te veredelen ten behoeve van het verrichten van onderzoeken. 
 Meerjarenplan 2015-2019 | 39
