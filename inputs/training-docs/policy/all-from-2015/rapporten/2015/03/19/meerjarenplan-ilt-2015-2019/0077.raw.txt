toezicht
toezicht busvervoer 2014 2015 2016 2017 2018 2019
aantal convenanten* 24 22 25 28 30 30
objectinspecties 978 1.000 1.000 1.000 1.000 1.000
administratiecontroles 118 100 100 100 100 100
aantal geïnspecteerde bedrijven/OTS 118 100
*  totaal aantal vigerende convenanten aan het einde van het jaar. De voor het sluiten van convenanten benodigde 
werkzaamheden (audits) zijn hier niet meer separaat weergegeven.
Een specifiek kenmerk van de handhaving binnen het busvervoer zijn de tijd- en locatiegebonden 
inspecties naar pendelvervoer, vervoer rond evenementen en het vervoer van schoolkinderen tijdens 
schoolreisjes.
Het toezicht door de inspectie verschilt per deelsector binnen het busvervoer:
internationaal busvervoer: Hier worden lange afstanden afgelegd en werken de chauffeurs dikwijls onder 
tijdsdruk, wat risico’s oplevert voor de naleving van de regels voor rij- en rusttijden, de technische staat 
van de bussen en de werking van de snelheidsbegrenzer. Ook meerdaagse reizen vormen een extra 
aandachtspunt. De inspectie concentreert haar inspanningen langs de weg op het internationale 
busvervoer en stemt deze af met haar Europese partners via organisaties zoals ECR en TISPOL.
nationaal besloten busvervoer: Binnen deze relatief veilige sector legt de inspectie de nadruk op het sluiten 
van convenanten met goed presterende bedrijven. Deze werkwijze wordt gecontinueerd in de komende 
jaren.
openbaar busvervoer: Hier houdt de inspectie voornamelijk toezicht op de naleving van de arbeids-, rij- en 
rusttijdenregelgeving en de regels voor de technische staat van het voertuigpark. De controles op de 
technische staat vinden plaats in samenwerking met de RDW en de politie. Ook is het doel om het 
toezicht te verschuiven van administratiecontroles naar het afsluiten van convenanten. In dit verband is 
van belang dat ook de decentrale overheden, in hun hoedanigheid van concessieverlener, de kwaliteit en 
de veiligheid van het openbaar vervoer bewaken.
opsporing
De inspectie levert expertise binnen de modaliteit wegvervoer aan onderzoeken bij bedrijven onder regie 
van het Openbaar Ministerie in samenwerking met andere diensten, zoals de Nationale Politie, de 
Douane en de FIOD.
incidentafhandeling en onderzoek
Ongevallenonderzoek in het busvervoer is geen taak van de inspectie. Wel wordt ondersteuning en 
expertise geleverd aan de politie als daarom wordt gevraagd. 
 Meerjarenplan 2015-2019 | 75
