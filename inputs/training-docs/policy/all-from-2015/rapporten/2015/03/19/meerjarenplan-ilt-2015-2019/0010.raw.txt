de politie, het Staatstoezicht op de Mijnen (SodM), de (lucht)havenmeesters, Rijkswaterstaat (RWS), de 
regionale uitvoeringsdiensten (RUD’s), de waterschappen, de Rijksdienst voor Wegverkeer (RDW) en de 
Autoriteit Consument & Markt (ACM).
Naast inhoudelijke samenwerking, geven de (rijks)inspecties ook steeds meer vorm aan vernieuwing 
door uniformering van hun werkprocessen. We willen de ondertoezichtstaanden immers benaderen ‘als 
ware we één rijksinspectie’. 
kennisdeling 
In haar dagelijkse praktijk komt de inspectie situaties tegen waarbij de uitvoerbaarheid en handhaafbaar -
heid van de wet- en regelgeving verbeterd kan worden. Deze signalen komen van de inspecteurs, maar 
worden ook gevormd door jurisprudentie. Een aantal keren per jaar informeert de inspectie haar 
bewindslieden en beleidsdirecties door middel van toezichtsignalen over deze situaties. Ook opmerke-
lijke cases en ongevallen worden op die manier doorgegeven.
Bij de beleidsdirectie kan specifieke kennis of expertise van de inspectie nodig zijn. Op verzoek wordt 
deze kennis en expertise geleverd aan de beleidsdirecties. Deze reflectieve functie staat los van de 
uitvoerbaarheids- en handhaafbaarheidstoets die de inspectie uitvoert op nieuwe wet- en regelgeving.
8 | Inspectie Leefomgeving en Transport
