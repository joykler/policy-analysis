de (veiligheids)normen
regelgeving zeevaart verplichting (kernbepaling/doel) huidig % naleving
koopvaardij algemeen 80-95
sjorren containers 50
ARBO-eisen Nederlandse vlagschepen 65
visserij bemanning 50
verlies aan H(C)FK’s 50
naleving koopvaardij
Het veiligheidsbewustzijn in de koopvaardij ligt op een behoorlijk niveau. De naleving is op de meeste 
onderdelen goed te noemen. Toch zijn er ook onderdelen - met name het sjorren van containers en de 
naleving van de ARBO-eisen op Nederlandse vlagschepen - waar de naleving verbeterd moet worden.  
Na twee jaar (2011 en 2012) in de top-10 van de whitelist van Paris MoU ten hebben gestaan is de 
Nederlandse vlag in 2013 op deze lijst gedaald van de 4e naar de 15e plaats en in 2014 op de 19e plaats. 
Dit is voor de inspectie aanleiding geweest om vanaf 2013 aanvullende acties uit te voeren om de sector 
te wijzen op haar eigen verantwoordelijkheden. Deze acties worden in 2015 voortgezet. Daarnaast 
worden ook in 2014 thema-inspecties uitgevoerd op rusttijden en bemanningssterkte en worden de 
inspectieresultaten uit 2014 meegenomen in het risicoprofiel voor de inspectieprogrammering in 2015.
visserij
De visserij staat bekend als een risicovolle sector. Met name de naleving van de bemanningsvoorschriften 
is onder de maat. Die is in de afgelopen jaren fors gedaald. Het aantal doden in de zeevisserij is hoog: 6,7 
per 10.000 bemanningsleden tegenover de algemene norm van 0,5 doden per 10.000 medewerkers in de 
zeevaart.
Uitkomsten van eigen inspecties, thema-acties en controles door handhavingspartners en andere 
autoriteiten leiden voor de zeevaart tot de volgende belangrijke risicogebieden.
overbelading/stuwagefouten
Overbelading en stuwagefouten verminderen de stabiliteit van een schip en kunnen tot slagzij en 
kapseizen leiden met als risico dat schip, bemanning en/of passagiers vergaan. Vooral het werken op 
basis van de containergewichten zoals die op papier staan leveren de nodige risico’s op, omdat deze nog 
al eens afwijken van het werkelijke gewicht.
arbeidsgerelateerde ongevallen
Ruim 90% van de ongevallen in de zeevaart is het gevolg van werken met hijsmiddelen, trossen, 
staaldraden en ankers tijdens het laden, lossen en stuwen van lading en tijdens het transport van 
containers. Verder blijkt werken met elektriciteit (zoals elektrisch lassen) risicovol. Veelal ontstaan deze 
arbeidsgerelateerde ongevallen door onvoldoende veiligheidsmaatregelen tijdens het werken. 
brand
Brand is in 4% van de gevallen de oorzaak van ongevallen en ontstaat meestal in de machinekamer door 
lekkage van olie of door kortsluiting in schakelkasten en kabelbundels. De achterliggende oorzaak is vaak 
gebrekkig onderhoud. Bij brandbestrijding blijkt regelmatig dat het personeel onvoldoende is geoefend.
bedieningsfouten
Het gaat hier om inschattingsfouten bij het manoeuvreren en navigeren, geen goede uitkijk/zicht en 
uitval van de besturing. De achterliggende oorzaken zijn vermoeidheid, alcoholgebruik en 
onoplettendheid.
 Meerjarenplan 2015-2019 | 91
