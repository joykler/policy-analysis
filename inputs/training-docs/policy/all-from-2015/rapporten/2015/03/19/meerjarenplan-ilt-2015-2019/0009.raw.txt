Ook stelt de inspectie voor specifieke doelgroepen de (verzamelde) resultaten van inspecties beschikbaar, 
bijvoorbeeld tijdens voorlichtingsbijeenkomsten. Doel daarvan is het bewustzijn van de stand van de 
naleving binnen zo’n doelgroep te vergroten.
toezicht
De inspectie houdt toezicht vanuit het beginsel ‘vertrouwen tenzij’. Basis daarvoor vormt een nalevings- 
en risicoselectiesysteem dat de inspectie de komende jaren verder ontwikkelt. Objectinspecties, admini-
stratiecontroles, digitale inspecties en audits vormen het instrumentarium. Daar waar ‘permanente 
verbetering’ een vereiste is, houdt de inspectie ook toezicht op dat aspect.
In de keuze van haar interventies hanteert de inspectie de interventieladder. De treden zijn interventies 
met toenemende impact op de ondertoezichtstaande. De inspecteur kiest de interventie waarvan hij het 
meeste effect verwacht, binnen de wettelijke bevoegdheden en algemene beginselen van behoorlijk 
bestuur.
Bij correcte naleving krijgt de ondertoezichtstaande minder toezicht en kunnen handhavingsconvenanten 
worden gesloten. Daarmee wordt tevens invulling gegeven aan de politieke wens om meer invulling te 
geven aan horizontaal toezicht. Bij goede naleving door bedrijven met adequate managementsystemen, 
kan de inspectie daarnaast volstaan met:
• systeemtoezicht (het uitvoeren van audits);
• reality-checks (object- en administratiecontroles, audits).
opsporing
Opsporing is gericht op het systematisch onderzoeken van strafbare feiten onder aansturing van het 
Openbaar Ministerie (OM). De opsporing heeft als doel bewijs te leveren over strafbare feiten, dat nodig 
is voor het stoppen van die strafbare activiteiten, eventuele vervolging door het OM en ontneming/
terugvordering van het economisch gewin door die activiteiten. Opsporing wordt bij de inspectie 
uitgevoerd door algemene opsporingsambtenaren, werkzaam bij de Inlichtingen- en Opsporingsdienst 
en door buitengewone opsporingsambtenaren (BOA’s), werkzaam in de domeinen.
onderzoek
De inspectie kent twee vormen van onderzoek, het bij wet opgedragen onderzoek en onderzoek op 
verzoek. Het bij wet opgedragen onderzoek bestaat uit het ongevalsonderzoek en in specifieke wetten 
genoemd onderzoek. Ongevalsonderzoek is voor het grootste gedeelte opgedragen aan de Onderzoeks-
raad voor Veiligheid; de inspectie heeft in bepaalde gevallen een wettelijke taak, zoals op het spoor en bij 
het transport van gevaarlijke stoffen. 
In een aantal wetten en (Europese) richtlijnen en verordeningen heeft de inspectie een verantwoordelijk -
heid gekregen voor het opstellen van rapportages waaraan een onderzoek ten grondslag ligt. Het gaat 
hier bijvoorbeeld om de handhavingrapportage Schiphol en de havenontvangstvoorzieningen.
Onderzoek kan ook plaatsvinden op verzoek van de bewindspersonen of op verzoek van een beleidsdi-
rectie. Bij deze vorm van onderzoek treedt de inspectie niet op als toezichthouder, maar voert zij het 
onderzoek uit omdat zij over de expertise en de kennis van het domein beschikt. 
samenwerking
Binnen de verschillende domeinen zijn meer toezichthouders en handhavingsorganisaties bevoegd. Hun 
bevoegdheden verschillen vaak, evenals hun toezichtgebied. Samenwerking is daarom noodzakelijk, 
zowel om ondertoezichtstaanden die hun verplichtingen nakomen niet onnodig lastig te vallen als om 
ondertoezichtstaanden die het niet zo nauw nemen met hun verplichtingen tot naleving te stimuleren. 
De inspectie werkt, vaak in meerdere domeinen, samen met de Inspectie-SZW, de Nederlandse Voedsel- 
en Warenautoriteit (NVWA), de Inspectie Veiligheid en Justitie (I-VenJ), de Douane, de Belastingdienst,  
de Koninklijke Marechaussee (KMar) en het Korps Militaire Controleurs Gevaarlijke Stoffen (KMCGS),  
 Meerjarenplan 2015-2019 | 7
