Ter vermindering van onder andere de hoeveelheid plastic afval in zee werd in september 2014 de zoge-
noemde ‘Green deal scheepsafvalketen’ gesloten. De inspectie en de havenmeesters van Rotterdam en 
Amsterdam onderzoeken hoe ze het toezicht kunnen richten op schepen die de grootste risico’s vormen. 
Vanaf 2014 heeft de inspectie het toezicht op de afgifte en inzameling van scheepsafvalstoffen geïntensi-
veerd. Het toezicht op de verwerking van deze afvalstoffen behoort tot de verantwoordelijkheden van de 
lokale bevoegde instanties. Met de ketenpartners is een nieuw inspectieregime ontwikkeld.
samenwerking
Het toezicht op de EVOA vindt plaats in samenwerking met de Douane en politie. Met de Douane is een 
aanpak ‘huisarts-specialist’ afgesproken. De politie legt het accent op de strafrechtelijke interventies.
Met buitenlandse autoriteiten is, zowel vanuit vergunningverlening als inzake het toezicht veelvuldig 
contact; bijvoorbeeld over de werkwijze in bepaalde situaties (level playingfield) en over concrete zaken 
waarbij interpretatie wat afval is of niet een rol speelt. 
De inspectie werkt samen met Rijkswaterstaat op afvalgebied. De aldaar aanwezige kennis van nationale 
afvaltransporten (LMA), monitoring van afvalstromen (B&M), invoerplafonds en stortplaats- en avi-
restcapaciteit vormen belangrijke gegevens, die input leveren voor handhaving. 
gezamenlijk inspectieprogramma EVOA met handhavingspartners 2014 objectinspecties
Douane/Belastingdienst 3.500
politie 600
totaal 4.700
risicovolle stoffen
Het toezicht op de naleving van regelgeving voor stoffen en producten is verdeeld over rijk, provincie, 
waterschappen en gemeenten en richt zich op de gehele keten: productie, transport, opslag, gebruik, 
handel en verwijdering.
Tot nu toe heeft het toezicht zich sterk gericht op traditionele vormen waarbij een bedrijf of object werd 
bezocht. De komende jaren zal waar dat mogelijk is sterker worden ingezet op handhavingscommunicatie.
Steeds meer handel vindt plaats via internet en niet meer via de traditionele kanalen waarbij sprake is 
van fysieke voorraden. Het aantal inspecties gericht op internet wordt daarom geïntensiveerd. 
Er bestaat geen informatie-brengplicht voor de ondertoezichtstaanden. Om zo efficiënt mogelijk 
inspecteurs in te kunnen zetten zullen vraaggestuurde inspecties ontwikkeld worden. Daarmee worden 
bedrijven uitgenodigd informatie ten behoeve van de handhaving te verstrekken. Verzakers kunnen 
rekenen op extra aandacht. 
 Meerjarenplan 2015-2019 | 33
