de naleving: eigen verantwoordelijkheid en handhaving
De door de wetgever beoogde veiligheid, duurzaamheid en kwaliteit legt de ondertoezichtstaanden 
verplichtingen op, waarbij de wetgever veronderstelt dat zij bereid zijn om die verplichtingen na te leven. 
De wetgever rekent op de eigen verantwoordelijkheid van de ondertoezichtstaanden. De inspectie heeft 
de opdracht de naleving van die verplichtingen te onderhouden en te stimuleren. Zij doet dat door 
vergunningen te verlenen, door middel van handhaving (dienstverlening, toezicht en opsporing) en door 
onderzoek te doen.
De Inspectie Leefomgeving en Transport onderhoudt en stimuleert de bereidheid van 
ondertoezichtstaanden om hun verplichtingen na te leven. Zij doet dat door middel van 
vergunningverlening, handhaving (dienstverlening, toezicht en opsporing) en onderzoek. Zij streeft 
daarbij naar samenwerking met andere overheidspartners. Zij deelt de kennis van haar domeinen 
met de beleidsvormers.
 - het doel -
vergunningverlening
Wie tot een markt toetreedt moet soms aan wettelijke eisen voldoen. Wordt daar aan voldaan, dan 
verleent de inspectie in een aantal domeinen vergunning(en) of certificaten. De wetgever verbindt op die 
manier specifieke eisen aan marktordeningsprincipes: zonder vergunning mag een bedrijf niet handelen.
Op het terrein van de scheepvaart heeft de minister in veel gevallen (certificerende) particuliere instellingen 
en erkende marktpartijen een mandaat gegeven om vergunningen te verlenen. Datzelfde geldt voor 
vergunningen/certificaten op het terrein van luchtvaart en wegvervoer. Vanaf 2010 verricht Kiwa NV (Kiwa) 
een aantal taken onder mandaat. In de scheepvaart is een aantal vergunningtaken aan de klassenbureaus  
gemandateerd. De inspectie houdt wel toezicht op de gemandateerden. De inspectie blijft, als onderdeel 
van haar handhavende taak, rechtstreeks bevoegd om vergunningen en certificaten in te trekken.
In het domein water mogen ondertoezichtstaanden bepaalde handelingen verrichten zoals lozingen, 
ontgrondingen of het aanleggen/wijzigen van een systeem als zij die melden of als zij over een vergun-
ning beschikken. Door de veranderde wetgevingstechniek waarmee meer met algemene regels en 
meldingen wordt gewerkt vindt er een verschuiving naar handhavingsactiviteiten plaats. 
In het domein bodem kan de inspectie de aanvragen toetsen van erkenningen voor bedrijven die als 
intermediair optreden tussen overheid en vergunningplichtige bedrijven (bodemintermediairs). 
handhaving
De inspectie handhaaft op drie manieren de naleving van wet- en regelgeving ;
dienstverlening
Dienstverlening aan de ondertoezichtstaanden houdt in dat de inspectie voorlichting en informatie geeft 
over wet- en regelgeving. Ook maakt zij het de ondertoezichtstaanden gemakkelijker om hun verplich-
tingen na te komen door onder andere aanvraag- en informatieverplichtingen te digitaliseren, formu-
lieren te vereenvoudigen en te zorgen voor een goede klachtenregeling. Daarnaast behoort de afhande-
ling van meldingen over bijvoorbeeld vuurwerk, transporten van gevaarlijke stoffen, bodem, drinkwater 
en legionella tot de diensten die de inspectie verleent.
6 | Inspectie Leefomgeving en Transport
