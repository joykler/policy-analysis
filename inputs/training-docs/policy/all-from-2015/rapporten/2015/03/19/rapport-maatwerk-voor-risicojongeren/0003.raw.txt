Voorwoord en inleiding > voorwoord
3
Introductie Leeswijzer
Voorwoord
In de periode van 2009 tot en met 2012 hebben 35 gemeenten met het 
Rijk samengewerkt om de oververtegenwoordiging van Antilliaans- en 
Marokkaans-Nederlandse jongeren bij voortijdig schoolverlaten, werkloosheid, 
uitkeringsafhankelijkheid en criminaliteit terug te dringen.
In deze gemeenten zijn — met subsidie van het Rijk — projecten uitgevoerd die 
niet alleen effect hebben gehad voor de jongeren, maar die ook een schat aan 
ervaring hebben opgeleverd. De subsidie voor deze projecten was tijdelijk en is 
met ingang van 2013 beëindigd. Dat wil niet zeggen dat alle knelpunten nu zijn 
opgelost. Het is daarom belangrijk dat gemeenten op eigen kracht door gaan 
om met regulier beleid de positie van Antilliaans- en Marokkaans-Nederlandse 
jongeren te verbeteren. Gemeenten hebben daar ook zelf belang bij.
Daarbij kunnen zij voortbouwen op de ervaring die met de projecten is 
opgedaan en die in deze handleiding bij elkaar is gebracht. Er staan voorbeelden 
in van aanpakken die goed werken. Verder zijn de effecten van een aantal 
maatregelen onderzocht. De handleiding gaat ook in op wat we van de 
afgelopen jaren kunnen leren. Kortom: deze handleiding is een handzaam 
digitaal hulpmiddel voor gemeenten die een aanpak willen ontwikkelen voor 
risicojeugd of die hun bestaande aanpak willen versterken. 
Deze digitale handleiding kan daarbij een bron van kennis en inspiratie zijn. 
Gemeenten kunnen er hun voordeel mee doen. 
Lodewijk Asscher
minister van Sociale Zaken en Werkgelegenheid
>Inleiding
