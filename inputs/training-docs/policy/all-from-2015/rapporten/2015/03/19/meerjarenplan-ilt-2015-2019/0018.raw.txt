een samenhangend en onafhankelijk advies gegeven over te nemen maatregelen en te verwachten 
gevolgen voor mens en milieu.
De inspectie onderhoudt en faciliteert het kennisnetwerk zodat in tijden van een incident een gebundeld 
en tijdig advies tot stand komt.
 
De overige crisistaken van het ministerie van Infrastructuur en Milieu zijn ondergebracht bij het Departe-
mentale Crisis Centrum (DCC) van IenM.
vernieuwingen in toezicht 
nalevingsniveaus
Om te kunnen bepalen welke toezichtvorm adequaat is, moet de inspectie voldoende inzicht hebben in 
de nalevingsniveaus van de sector en het nalevingsgedrag van de ondertoezichtstaande. Ondertoezicht-
staanden hebben geen permanente brengplicht van informatie. De inspectie analyseert daartoe haar 
eigen informatie en die van externe bronnen, maar vooral bij de grotere sectoren bestaat nog onvol-
doende overzicht. De ontwikkeling van Inspectieview en bigdatatechnieken kan daarbij behulpzaam zijn.
convenanten
De inspectie sluit convenanten met (grote) bedrijven die de wet- en regelgeving goed naleven (horizon-
taal toezicht). In een convenant staan afspraken over de kwaliteit van veiligheidsmanagementsystemen, 
over meldingsplicht in geval van zelf geconstateerde overtredingen, over de omgang met die meldings-
plicht door de inspectie(s), maar ook over bijvoorbeeld de tijd die gemoeid is met het afgeven van 
vergunningen door de inspectie(s) en het aantal reality-checks.
Horizontaal toezicht is tot nu toe vooral een Nederlandse ontwikkeling en de inspectie(s) kunnen die ook 
alleen op de Nederlandse bedrijfsvoering toepassen. De inspectie hoopt dat internationale bedrijven met 
een handhavingsconvenant op termijn druk gaan uitoefenen op buitenlandse autoriteiten.
De inspectie streeft ernaar om een convenant zo veel mogelijk samen met toezichtpartners te sluiten: 
daarmee wordt de toezichtlast voor een bedrijf in één keer maximaal gereduceerd.
handhavingscommunicatie
Deze vorm van toezicht houdt in dat bij een aantal bedrijven intensief wordt geïnspecteerd, waarna de 
rest van de doelgroep schriftelijk wordt gevraagd om de geconstateerde bevindingen in het eigen bedrijf 
te toetsen en daarover verslag uit te brengen. Bij niet- of ongeloofwaardig reageren volgt alsnog een 
inspectie. Op deze wijze worden grote groepen ondertoezichtstaanden efficiënt en effectief 
geïnspecteerd.
systeemtoezicht
Bij bedrijven die beschikken over een systeem om de naleving te borgen past de inspectie ook systeem-
toezicht toe.
 
digitaal toezicht
Op basis van digitaal aangeleverde gegevens kan de inspectie meer digitaal gaan inspecteren. Ontwik-
kelingen als de boordcomputer voor taxi’s, detectielussen in de weg (het Weigh-In-Motion-systeem) om 
overbelading van vrachtwagens te controleren en het systeem van het Analysebureau 
Luchtvaartvoorvallen(ABL) bieden daartoe kansen.
16 | Inspectie Leefomgeving en Transport
