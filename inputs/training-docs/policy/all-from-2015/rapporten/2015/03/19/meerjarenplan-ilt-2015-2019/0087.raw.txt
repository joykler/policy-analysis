De inspectie zet voor de handhaving van de Binnenvaartwet meerdere inspectiemethoden in. Zo sluit de 
inspectie convenanten met partijen die de wet goed naleven, communiceert zij actief over het normen-
kader en de eigen verantwoordelijkheid van de sector en voert zij thema-gerichte objectinspecties uit. 
Het inspectieprogramma wordt in toenemende mate gebaseerd op risico-analyses, waarbij - volgens 
dezelfde methodiek als bij het toezicht op vlaggenstaat - risicoprofielen van bedrijven de grondslag 
vormen.
In toenemende mate wordt ook gebruik gemaakt - onder andere via convenanten - van informatie die 
ondertoezichtstaanden zelf (digitaal) aanleveren. Daardoor kan de inspectie het inspectieproces 
effectiever inrichten. Daarnaast blijven objectinspecties aan boord van schepen uitgevoerd worden. 
Bij de passagiersvaart is de naleving bij enkele essentiële onderdelen (geldige certificaten, veiligheids-
middelen aan boord) in sommige deelsegmenten laag. In totaal gaat het om zo’n 1000 schepen (veer-
ponten, veerboten, bruine zeilers, open rondvaartboten, rondvaartdagboten en hotelschepen). De extra 
inzet op het verbeteren van de naleving door passagiersschepen wordt daarom ook in 2015 nog 
gecontinueerd.
Binnen de hierboven aangegeven programmering van het toezicht schenkt de inspectie extra aandacht 
aan de eerder genoemde veiligheidsrisico’s in de binnenvaart. Zij doet dat door middel van specifieke 
aandacht tijdens reguliere inspecties, themagerichte objectinspecties, de bepalingen in handhavings-
convenanten, overleg met de sector en met opleidingsinstellingen en door communicatie en voorlichting.
De inspectie zet de aandacht voor inspecties op varend ontgassen van 2014 voort in 2015, inclusief 
monstername op het schip. De in 2015 uit te voeren acties worden voorbereid in het gezamenlijk overleg 
van handhavers in de binnenvaart.
Rivierinformatiediensten hebben de laatste jaren een grote vlucht genomen en leveren een essentiële 
bijdrage aan de veiligheid en de vlotte afhandeling van de Rijnvaart. De CCR heeft daarom een serie 
besluiten genomen over de invoering van een uitrustings- en gebruiksverplichting voor Inland AIS-
apparatuur en Inland ECDIS-apparatuur. Deze verplichting is vanaf 1 december 2014 op de Rijn van kracht. 
De inspectie is de bevoegde instantie voor zowel het erkennen van de AIS-apparatuur als voor het 
erkennen van installateurs van AIS-apparatuur.
In 2015 wordt tijdens de reguliere inspecties op vrachtschepen, tankers en passagiersschepen een eerste 
steekproef uitgevoerd op de aanwezigheid en werking van AIS-apparatuur.
In verband met de mandatering van klassenbureaus, erkende instellingen en particuliere instellingen om 
namens de minister vergunningverlenende taken uit te voeren, houdt de inspectie toezicht op deze 
organisaties. Een aantal van deze organisaties voert ook voor de zeevaart vergunningverlenende taken 
uit. Om de toezichtlast op deze organisaties te verminderen streeft de inspectie ernaar om te komen tot 
één toezichtmodel voor alle gemandateerde instellingen dat zowel voor de binnenvaart als voor de 
zeevaart toepasbaar is. Het toezicht op deze organisaties wordt ingevuld met audits. De vorig jaar apart 
benoemde toezichtacties (systeemaudits, productaudits etc.), zijn geïntegreerd in de uit te voeren audits. 
Het in de bovenstaande tabel opgenomen aantal audits heeft tevens betrekking op de koopvaardij.
incidentmeldingen 
incidentmeldingen binnenvaart 2014 2015 2016 2017 2018 2019
aantal piketmeldingen 242 325 350 350 350 350
 Meerjarenplan 2015-2019 | 85
