Het toezicht op de corporaties bestaat voor een deel uit het jaarlijks individueel oordeelstraject (admini-
stratiecontrole) en daaruit voortvloeiende inspecties. In 2015 wordt gestart met actief toezicht waarbij 
audits worden uitgevoerd bij 50 corporaties, op basis van een risicoanalyse. De inrichting van het toezicht 
in latere jaren zal  gebaseerd worden op de resultaten uit 2015 en de verdere ontwikkeling van de (onder 
voorbehoud goedkeuring Eerste Kamer) op te richten Autoriteit Woningcorporaties.
toezicht ruimte
Het toezicht op de provincies vindt plaats in het kader van de borging van de nationale belangen in het 
provinciale ruimtelijke ordeningsbeleid. Het heeft betrekking op de correcte toepassing door de provincie 
van de eigen verordening en op de handelwijze van de provincie in geval van eigen bindende besluiten, 
zoals de structuurvisie en provinciale inpassingsplannen. 
De onderwerpen waarop getoetst wordt komen uit het Besluit Algemene Regels Ruimtelijke Ordening. 
Het gaat onder meer om de volgende onderwerpen: Ecologische hoofdstructuur, elektriciteitsvoorzie-
ning, toekomstige uitbreiding hoofd(spoor)wegennet, veiligheid rond rijksvaarwegen, verstedelijking in 
het IJsselmeer, bescherming van primaire waterkeringen buiten het kustfundament en toekomstige 
rivierverruiming van de Maastakken. 
In 2015 wordt toezicht uitgevoerd op de rijksbelangen buisleidingen, van nationaal belang voor het 
vervoer van gevaarlijke stoffen (Barro 2.9), rijksvaarwegen (Barro 2.1), kustfundament (Barro 2.3) en de 
AMvB Externe Veiligheid Buisleidingen.
vergunningverlening
verklaring geen bezwaar 2014 2015 2016 2017 2018 2019
Luchthavenindelingbesluit
verklaring geen bezwaar 42 50 50 50 50 50
%< behandelnorm 100 100 100 100 100 100
De inspectie beoordeelt aanvragen van gemeenten om een verklaring van geen bezwaar op grond van 
artikel 8.9 van de Wet luchtvaart. Het gaat om bouwplannen waarop een bestemmingsplan van kracht is 
dat nog niet in overeenstemming is met het Luchthavenindelingbesluit. 
60 | Inspectie Leefomgeving en Transport
