Wat betreft de SAFA inspecties is het aantal quota-punten verhoogd van 425 naar 455. Dit is door EASA in 
het kader van samenwerking met andere lidstaten bepaald. 
In 2010 is de inspectie gestart met het afsluiten van convenanten met goed presterende bedrijven en 
brancheorganisaties. De inspectie wil meer integrale convenanten gaan afsluiten (een integraal 
con venant is één convenant voor bedrijven die naast onderhoud aan vliegtuigen ook operationele 
vluchten uitvoeren). De inspectie streeft naar uitbreiding van het aantal convenanten met 2 in 2015.
kwaliteitsrisico bedrijven 2014 2015 2016 2017 2018 2019
% technische bedrijven < 40 95 92 92 92 92 92
% technische bedrijven < 50 98 98 98 98 98 98
% operationele bedrijven < 40 89 90 92 92 92 92
% operationele bedrijven < 50 96 97 98 98 98 98
% luchthavens < 40 100 100 100 100 100 100
% luchthavens <50 100 100 100 100 100
Het toezicht is risicogestuurd waarbij aan de hand van risicoprofielen van bedrijven en van bedrijven-
sectoren meer of minder toezicht plaatsvindt. De inspectie zet de beoordeling van een bedrijf om in een 
risicogetal op een risicoschaal van één tot honderd, waarbij één de beste score is. Dit risicogetal is 
opgebouwd uit zowel kwaliteits- als organisatierisico’s. Het risicogetal is feitelijk een weergave van de 
naleving van Wet- en regelgeving. 
Organisatierisico’s geven een beeld van de cultuur, de werkwijze en de stabiliteit van een organisatie. 
Kwaliteitsrisico’s geven aan in welke mate een organisatie wet- en regelgeving naleeft. Het kwaliteits-
risico is de indicator voor het nalevingsgedrag: bij een positionering boven de 40 zijn er problemen met 
de naleving die moeten worden opgevangen. De inspectie heeft als doel om in 2015 92% van de 
bedrijven onder het niveau van 40 te brengen. In vergelijking met het gestelde doel in 2015 (90%) is er 
een naleeftekort bij operationele bedrijven. Deze naleeftekorten doen zich met name voor bij AOC 
houders (luchtvaartmaatschappijen) en vliegscholen. Deze groep is relatief gering ten opzichte van het 
totaal aantal luchtvaartbedrijven. De inspectie voert bestuurlijke gesprekken met ondertoezichtstaanden 
waar hoge naleeftekorten zijn geconstateerd. Bij luchthavens is voor het eerst de norm niet gehaald 
omdat sinds vorig jaar ook één luchthaven door de inspectie wordt geïnspecteerd, die relatief slecht 
scoort. 
Verder stelt de inspectie zich ten doel om de gemiddelde score van alle bedrijven jaarlijks te verbeteren. 
De gemiddelde risicoscore bestaat uit het kwaliteits- en het organisatierisico. Deze doelstelling richt zich 
op de score van een deelsector als geheel:
gemiddelde risicoscore bedrijven 2014 2015 2016 2017 2018 2019
technische bedrijven 26 26 26 26 25 25
operationele bedrijven 36 31 29 28 27 27
luchthavens 22 21 20 20 20 20
Vanaf 2014 werkt de inspectie mee aan de invoering van een maturity model als indicator voor de 
voortgang van de werking van het safetymanagementsysteem (SMS) van de overheid zelf. Onderdeel 
hiervan is het ontwikkelen van concrete en meetbare veiligheidsindicatoren per onderdeel van het 
luchtvaartsysteem. Ook worden doel en streefwaarden vastgesteld, afgestemd met de sector. Dit SMS 
van de overheid zal bestaan uit meer dan alleen maar de hierboven vermelde scores. Voorbeelden zijn 
het aantal airspace infringements en het aantal runway incursions dat de overheid naar beneden willen 
brengen. 
 Meerjarenplan 2015-2019 | 101
