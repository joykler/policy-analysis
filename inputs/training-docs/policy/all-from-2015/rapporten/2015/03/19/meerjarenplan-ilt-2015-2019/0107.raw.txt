arbo
De inspectie volgt de rijks- en IenM-brede kaders op het gebied van het arbobeleid en de uitvoering 
daarvan. De inspectie kent een groot aantal taken waarbij specifieke risico´s aan de orde zijn met een 
grote variëteit. In de afgelopen twee jaar zijn alle taken en de veiligheidsrisico´s opnieuw in kaart gebracht 
door het inspectiebreed uitvoeren van risico-inventarisaties en evaluaties (RIE’s). Mede op basis van deze 
RIE’s werkt de inspectie aan het verhogen van de veiligheid en het versterken van de veiligheidscultuur. 
klachten
Klachten van burgers over het optreden van de inspectie of haar medewerkers worden behandeld en 
beoordeeld op basis van een speciaal daarop toegesneden procedure. De inspectie heeft dit proces 
buiten het reguliere proces gepositioneerd om een goede beoordeling te waarborgen.
informatie 
processen en ICT
Een goed functionerende informatiehuishouding is onmisbaar om de taken van de inspectie efficiënt en 
effectief te kunnen uitvoeren. Het uitgangspunt dat de inspectie daarbij hanteert is dat zij dezelfde 
dingen op dezelfde manier doet. Dit uit zich in de eerste plaats in een eenduidige inrichting en uitvoering 
van de bedrijfsprocessen (uniformering van de processen). Deze processen zullen meer en meer worden 
ondersteund door een beperkt aantal generieke informatiesystemen. Als principe geldt: voor elke functie 
één ICT-systeem. Daarvoor worden generieke ICT-bouwstenen ingericht, waarmee voor de inspectie een 
nieuwe ICT-omgeving ontstaat.
Ook werkt de inspectie er aan om de data die in de bedrijfsprocessen omgaan, eenduidig en betrouwbaar 
te krijgen en te houden. De gegevens moeten voldoen aan de wettelijke verplichtingen (bijvoorbeeld 
voor IenM-registers en koppelingen met basisregistraties als GBA, NHR, BAG en basisregistratie voer-
tuigen) en moeten uniform worden vormgegeven om ontsluiting en uitwisseling (o.a. Inspectieviews) 
goed mogelijk te maken. De inspectie zal het gegevensbeheer versterken om de gewenste koppelingen 
naar de buitenwereld te realiseren.
Voor de ondersteuning van de samenwerking tussen de rijksinspecties is het stelsel van Inspectieviews 
ontwikkeld. Dit digitale uitwisselingssysteem biedt toezichthouders en vergunningverleners binnen de 
overheid de mogelijkheid om gegevens van andere inspectiediensten in te zien ten behoeve van hun 
eigen bedrijfsprocessen. Dit versterkt risicogericht toezicht en gezamenlijk optreden door de overheid. 
Inspectieview Bedrijven (enkelvoudig) en Inspectieview Milieu (enkelvoudig) zijn inmiddels operationeel. 
In 2015 worden de Inspectieviews Bedrijven (bulk), Milieu (bulk), Binnenvaart (enkelvoudig) en een aantal 
specifieke koppelingen in beheer genomen. De inspecteur-generaal van de ILT is binnen de Inspectieraad 
portefeuillehouder van het stelsel van Inspectieviews.
De inspectie heeft ervoor gekozen om in elk domein de bedrijfsprocessen, de informatiesystemen en de 
data geïntegreerd aan te pakken. Deze aanpak krijgt vorm in ‘wasstraten’. In een wasstraat wordt het 
bestaande proces aangepast aan een vastgesteld geüniformeerd procesmodel, worden de bestaande 
ICT-systemen waar mogelijk vervangen door de generieke ICT-bouwstenen en worden de gegevensver-
zamelingen eenduidig ingericht. In vrijwel alle domeinen lopen inmiddels wasstraatprojecten, zoals 
bodemtoezicht, toezicht koopvaardij (vlaggenstaatcontrole), defensietoezicht, toezicht vuurwerk en het 
luchtvaartuigenregister. In 2015 zullen nieuwe wasstraten starten.
 Meerjarenplan 2015-2019 | 105
