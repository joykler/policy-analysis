communicatie en kwaliteit bemanning
Nederlandse schepen monsteren steeds vaker buitenlandse bemanning aan. Daardoor treden vaker 
communicatieproblemen op.
bemanning
De naleving van de bemanningsvoorschriften binnen de visserijsector is laag. Op ruim 30% van de 
gecontroleerde schepen constateert de inspectie ernstige overtredingen. 
vergunningverlening
vergunningen zeevaart 2014 2015 2016 2017 2018 2019
koopvaardij 3.547 5.500 5.500 5.500 5.500 5.500
visserij 886 500 500 500 500 500
%< behandelnorm 97 95 95 95 95 96
Klassenbureaus voeren het overgrote deel van de certificering voor koopvaardijschepen uit. De inspectie 
heeft ook de nieuwe vergunningverplichtingen die het gevolg zijn van het Sloop- en ballastwaterverdrag 
en de Maritime Labour Convention aan de klassenbureaus overgedragen. Met audits houdt de inspectie 
8
toezicht op de certificerende werkzaamheden die de klassenbureaus uitvoeren .
Kiwa geeft onder mandaat persoonsgebonden documenten af.
De inspectie geeft zelf nog certificaten af voor de volledige visserijvloot, voor SI-klasseschepen groter 
dan 24 meter, voor de beroepschartervaart (de bruine vloot) en voor de off-shore. Ook geeft zij enkele 
specifieke certificaten uit voor de koopvaardij als geheel.
Inmiddels is het herontwerp voor het certificeringproces voor de visserij afgerond en geïmplementeerd.
Nieuwe (internationale) regelgeving leidt de komende jaren tot een toename van de certificerings- en 
toezichtwerkzaamheden. Het gaat daarbij om het Verdrag van Nairobi (verzekerde wrakopruiming), de 
Polar Code, aanpassing van de Wet zeevarenden, aanpassing van de regelgeving voor brandstoffen en 
asbest, regelgeving voor vissersvaartuigen kleiner dan 24 meter en de klachtenprocedure voor buiten-
landse vissersschepen (ILO Fishery).
Met name de handhaving van de nieuwe zwavelnorm die per 1 januari 2015 van kracht is voor het 
Noord- en Oostzeegebied vergroot zowel de benodigde personele capaciteit als de kosten voor het 
analyseren van brandstofmonsters. De inspectie brengt deze in kaart en streeft ernaar de benodigde 
financiële dekking voor deze uitbreiding van haar taken te vinden. 
Het beleidsmatig streven is om het voor rederijen aantrekkelijker te maken om onder Nederlandse vlag 
te varen. De bijdrage van de inspectie daaraan is dat zij zich zal inspannen om te komen tot het verder 
verkorten van de doorlooptijden bij de registerfunctie en de vergunningverlening. 
8 het toezicht (audits) op de klassenbureaus en erkende instellingen is voor de binnenvaart en de zeevaart 
samengevoegd en is opgenomen in de toezichttabel binnenvaart
92 | Inspectie Leefomgeving en Transport
