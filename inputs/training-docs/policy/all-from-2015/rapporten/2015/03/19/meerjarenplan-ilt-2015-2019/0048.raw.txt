Belangrijke speerpunten voor het Uitvoeringsprogramma Toezicht Gevaarlijke Stoffen 2015 zijn:
wederzijdse signalering en (meer) gezamenlijke controles
Gevaarlijke stoffen bevinden zich in een keten van productie, vervoer, gebruik, inzameling, recycling en 
verwerking. Hierdoor kan het toezicht van de leefomgevingdomeinen en de transportdomeinen een 
belangrijke signaalfunctie voor elkaar hebben. Gezamenlijke controles worden uitgevoerd en bij de 
afzonderlijke controles is er zoveel mogelijk sprake van een oog en oor functie. Deze samenwerking en 
wederzijdse signaalfunctie komt tot uiting bij de volgende onderwerpen: 
risicogericht toezicht op algemene veiligheid van ladingen en specifieke vervoersbewegingen
De transportcontroles worden zoveel mogelijk uitgevoerd in de hotspots. 
Inhoudelijke speerpunten voor ladingcontroles zijn: (massa-explosief) vuurwerk, boord-boord overslag, 
ontgassingen. Controles van bulktransport in tankwagen en tankschepen worden zoveel mogelijk gericht 
op brandstoftransporten.
Belangrijk aandachtspunt in 2015 is om met de Douane het controleproces in de Rijksterminal in de 
Rotterdamse haven en de Smartgate op Schiphol goed te organiseren. Doel is om alle stukgoed lading-
controles in deze Douane-terminals uit te voeren, waardoor de efficiency en de effectiviteit van deze 
ladingcontroles worden vergroot. 
probleemgericht toezicht op specifieke ketens van gevaarlijke (afval)stoffen
Een belangrijk deel van het bulktransport van gevaarlijke stoffen betreft het transport van oplosmiddelen 
en brandstoffen. De oplosmiddellenketen is in 2014 onderzocht.
Vanuit verschillende domeinen van de inspectie wordt toezicht gehouden op de brandstofketen. Om zo 
goed mogelijk zicht en grip te krijgen op de brandstofketen worden deze activiteiten met elkaar in 
verband gebracht in een twee of meerjarig ketentoezichtprogramma; met daarin o.a.:
• integrale inspecties bij afvalverwerkers,brandstofblenders en tankopslagbedrijven op naleving van 
REACH, gebruik van afval- en chemische reststoffen als brandstofcomponent en de veiligheidseisen bij 
het laden en lossen van tankauto’s en tankschepen;
• controle van de kwaliteit van brandstoffen voor het wegverkeer en scheepsbrandstof door gerichte 
monsterneming en analyse op zwavel- en organohalogeengehalte en olievreemde componenten in 
brandstoffen; daarbij wordt speciaal aandacht besteed aan scheepsbrandstoffen die worden 
gedebunkerd;
• gericht toezicht op bunkerboten en binnenvaarttankers die zowel brandstoffen als oliehoudende 
reststromen transporteren;
• controle op veiligheid bij laad- en losprocessen van tankauto’s en spoorvervoer;
• bij de reguliere transportcontroles wordt bij de objectselectie speciaal aandacht gegeven aan 
tankauto’s en tankschepen met brandstoffen om een breed zicht te krijgen op de transportveiligheid, 
actoren en stromen in de brandstofketen.
In 2014 is gebleken dat de naleving bij het transport van ingezameld gevaarlijk bedrijfsafval slecht is. 
Daarom krijgt dit onderwerp een inspectiebrede prioriteit. Daarbij worden afvalinzamelaars geïnspec-
teerd op naleving van zowel transportveiligheid als de inzamelvergunning voor KCA/KGA. Omdat 
afvalinzamelaars grote landelijk opererende concerns betreffen wordt hierbij bij twee inzamelaars de 
mogelijkheid van een landelijke concernbenadering onderzocht.
Scheepsafvalstoffen hebben maatschappelijke aandacht en hoge beleidsprioriteit. De inspectie geeft in 
2015-2016 prioriteit aan dit onderwerp. Speerpunt voor 2015 is om het toezicht op de afgifte van 
scheepsafvalstoffen en het toezicht op de inzamelvergunning voor scheepsafvalstoffen te verbinden tot 
een samenhangende en sluitende toezichtstrategie. 
46 | Inspectie Leefomgeving en Transport
