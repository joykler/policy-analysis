middelen en vervoer
De inspectie volgt de rijksbrede aanbestedingen in het kader van het categoriemanagement. De inspectie 
is al aangesloten bij het raamcontract hotel- en vergaderaccommodaties en voor een gedeelte bij de 
vertaaldiensten. In de komende periode vindt het aanbestedingstraject tolkendiensten plaats, gevolgd 
door het aanbestedingstraject dienstkleding. De inspectie onderzoekt of kan worden aangesloten bij 
lopende contracten van het ministerie van Defensie voor het grootste gedeelte van het inspectie-
materieel (persoonlijke beschermingsmiddelen, gasdetectie en persluchtmaterieel). 
In 2015 zal in het kader van de vergroening van het IenM-beleid een proef met auto’s met zonnepanelen 
plaatsvinden. In 2015 zet de inspectie een eerste stap in de voorgenomen samenwerking tussen de 
inspectie en Rijkswaterstaat op het gebied van wagenparkbeheer. In eerste instantie vindt afstemming 
plaats tussen het vervoer- en wagenparkbeleid van beide partijen. 
planning en control 
de planning- en controlcyclus 
De inspectie maakt in haar sturing een omslag van product- naar processturing. Deze omslag loopt 
parallel aan de verdere uniformering van de (toezicht)processen. De bedrijfsvoeringsprocessen en de 
methodiek van interne controle worden hierop aangepast. 
Vooruitlopend op de ontwikkeling van een organisatiebreed kwaliteitsmanagementsysteem legt de 
inspectie het komende jaar de laatste hand aan het vastlegging van haar primaire processen op basis van 
de geüniformeerde proceskaders. Het domein luchtvaart heeft al een ISO-gecertificeerd kwaliteits-
managementsysteem. Het domein Scheepvaart voor een deel van haar processen ook en breidt dat 
begin 2015 uit tot het hele domein. De domeinen Rail- en Wegvervoer; Wonen, Water en Producten; 
Afval, Industrie en Bedrijven beschikken inmiddels voor een deel van hun processen over geactualiseerde 
procesbeschrijvingen of over een kwaliteitsmanagementsysteem in aanbouw. Dit wordt stapsgewijs naar 
de resterende processen uitgebreid. De ontwikkeling hangt ook samen met de eisen die worden gesteld 
aan de inspectie door internationale toezichthouders. Ieder domein beoordeelt in hoeverre certificering 
van het eigen kwaliteitsmanagementsysteem wenselijk is.
Om resultaatgericht werken te bevorderen, wordt de planning- en controlfunctie verder ontwikkeld. 
Belangrijke onderdelen daarin zijn het (her)invoeren van tijdschrijven in 2014 en het afsluiten van steeds 
specifiekere managementcontracten tussen de inspecteur-generaal en de directeuren. De planning- en 
controlfunctie is ook een belangrijk sturingsmiddel voor de directies in hun kwaliteitsmanagement-
systeem. Met een Balanced Score Card wordt maandelijks over de bereikte resultaten gerapporteerd.  
Deze rapportage schenkt naast financiën ook aandacht aan niet-financiële indicatoren. Indicatoren over 
toezicht en naleving zijn daarin dominant maar zijn ook nog in ontwikkeling. 
toezicht op Kiwa
De inspectie houdt toezicht op de uitvoering van de aan Kiwa toebedeelde taken. Op basis van de 
bepalingen van de overeenkomst tussen inspectie en Kiwa en aanvullende addenda, maar ook de 
resultaten van andere toezichthoudende organen en de verantwoordingsrapportages vanuit Kiwa stelt 
de inspectie jaarlijks een toezichtplan op. Het toezichtplan bevat een mix van verschillende toezicht-
objecten. Belangrijke en terugkerende toezichtobjecten zijn PKI-overheid, ontwikkelingen rond de 
Boordcomputer-taxi (BCT), doelmatige bedrijfsvoering Kiwa NV inclusief de bouw van het nieuwe 
ICT-systeem, implementatie en werking van de kwaliteitmanagementsystemen en de beheersing van 
implementatie van nieuwe wet- en regelgeving. In het kader van dit toezicht is er zowel op operationeel 
als strategisch niveau periodiek overleg tussen de inspectie en Kiwa. Daarnaast voert de inspectie 
productgerichte audits bij Kiwa uit. De inspectie volgt nauwlettend de gevolgmaatregelen naar 
aanleiding van de bevindingen bij Kiwa. De uitvoering van het toezicht plan vindt plaats door een 
multidisciplinair toezichtteam. 
 Meerjarenplan 2015-2019 | 107
