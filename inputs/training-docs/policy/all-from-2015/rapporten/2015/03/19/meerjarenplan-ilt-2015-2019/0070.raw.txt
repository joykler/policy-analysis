samenwerking
De inspectie werkt intensief samen met andere diensten, zoals de I-SZW, de Nationale Politie en de 
I-V&J. Er vindt regelmatig contact plaats met de branchevereniging KNV Spoorgoederenvervoer.
Vanuit haar taak als Nederlandse autoriteit voor spoorveiligheid NSA speelt de inspectie een actieve rol 
binnen de ERA. Jaarlijks rapporteert de inspectie in het Jaarverslag van de Nederlandse Autoriteit voor 
Spoorveiligheid over de ontwikkelingen in het afgelopen jaar van de Europese (en nationale) veiligheids-
indicatoren aan de ERA en de minister. De samenwerking met andere Europese ‘national safety authori-
ties’ in ERA kader neemt toe, evenals de uitwisseling van gegevens. Dit komt door het steeds inter-
nationalere karakter van het vervoer per trein, de internationaal opererende onderhoudsbedrijven en 
onder andere ook door de ‘Common safety method on supervision’. 
68 | Inspectie Leefomgeving en Transport
