Al jaren blijkt dat het transport van gevaarlijk afval vanuit de UK en Ierland onder slechte omstandig-
heden plaatsvindt. Interventie vanuit het transporttoezicht blijkt onvoldoende corrigerend. Daarom 
wordt er op ingezet om ook met gericht EVOA-toezicht en kritische EVOA-vergunningverlening als 
aanvullende interventiemiddel de naleving van transporteurs van deze afvalstroom te verbeteren.
integraal toezicht op risicovolle bedrijven
De inspectie houdt toezicht op transport en overslag van gevaarlijke stoffen bij BRZO bedrijven. Jaarlijks 
worden 100 BRZO-bedrijven gecontroleerd. Een aantal BRZO-bedrijven is ook ondertoezichtstaande van 
de inspectie vanuit milieuregelgeving. 
Daarnaast houdt de inspectie toezicht op Defensie-opslagen van gevaarlijke stoffen en munitie.
In 2015 wordt de eerste stap gezet om te komen tot een meerjarentoezichtprogramma, waarin deze 
risicovolle bedrijven (BRZO-bedrijven en grote defensieopslagen van gevaarlijke stoffen en munitie) door 
een breed samengesteld inspectieteam integraal en diepgaand worden geïnspecteerd op:
• opslag, transport en overslag van gevaarlijke stoffen en munitie (defensie);
• REACH;
• asbestverwijdering uit objecten en industriële procesinstallaties;
• veiligheid van buisleidingen;
In 2015 worden op deze wijze acht risicovolle bedrijven integraal geïnspecteerd. De overige bedrijven 
waar deze integrale aanpak relevant is, worden na evaluatie in 2016 geïnspecteerd.
toezicht op erkende instanties 
De erkenning en het toezicht op instanties die als bevoegde autoriteit in de regelgeving vervoer gevaar-
lijke stoffen over de weg, spoor en binnenvaart een aantal handelingen uitvoeren, zoals het keuren van 
verpakkingen, tanks en het classificeren van stoffen, zijn expliciete taken van de inspectie. 
Bij Scheepvaart worden bepaalde taken, zoals de afgifte van een certificaat van goedkeuring voor 
binnenvaartschepen, gedaan door erkende instellingen, zoals klassenbureaus. 
Daarnaast zijn in de luchtvaart bedrijven in de keten van het transport erkend. Dit zijn afzenders, 
luchtvrachtagenten, grondafhandelaars, luchtvaartmaatschappijen (AOC) alsmede drie specialistische 
bedrijven (E-erkenning).
In 2015 wordt voor al deze instanties een toezichtkader ontworpen met als doel om eenduidig toezicht te 
houden op deze instanties. 
handhavingscommunicatie
De inspectie zal in 2015 een actie in het kader van handhavingscommunicatie houden, gericht op private 
instellingen. Die worden daarbij aangeschreven en gewezen op het belang van het veilig verpakt 
aanbieden van ziekenhuisafval. In de mailing zal de inspectie specifieker ingaan op de veiligheidseisen 
per type afval.
incidentafhandeling, onderzoek en analyse
afhandeling meldingen en incidenten transport 2015 2016 2017 2018 2019
gevaarlijke stoffen
incidenten luchtvaart 10 10 10 10 10
incidenten scheepvaart 85 85 85 85 85
incidenten railvervoer 35 35 35 35 35
incidenten wegvervoer 70 70 70 70 70
incidenten risicovolle bedrijven 2 2 2 2 2
onderzoeken 25 25 25 25 25
meldingen luchtvaart 1.200 1.200 1.200 1.200 1.200
 Meerjarenplan 2015-2019 | 47
