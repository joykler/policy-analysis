Ook richten onderzoeken zich op de verwevenheid onderwereld-bovenwereld: bouwbedrijven, 
auto(verhuur)bedrijven, transport, sportclubs, horeca, recreatieparken, zowel als facilitator van 
georganiseerde criminaliteit als object van witwassen. 
Verder zijn er oriënterende onderzoeken gericht op ondermijnende criminaliteit die wordt 
gepleegd onder de dekmantel van nodale punten in de samenleving, zoals logistieke 
knooppunten of een veiling. 
 
Integrale aanpak 
De integrale aanpak komt steeds beter van de grond en leidt ook tot effectievere resultaten, al is 
het proces soms moeizaam en tijdrovend. Er zijn regionale integrale stuurploegen ingericht, 
waarin naast politie en OM ook het RIEC, bestuur en Belastingdienst zijn vertegenwoordigd. Door 
meerdere regio’s wordt gewezen op de ontwikkeling van een integraal informatieplein, waarin de 
betrokken partners signalen rond ondermijning delen en opwerken naar een integraal 
preweegdocument. De uitkomst kan zijn dat zaken niet vanuit het strafrecht worden benaderd, 
maar dat de Belastingdienst of het bestuur een casus oppakt. Dit vanuit het oogpunt van 
effectiviteit (meest geëigende interventie, afweging tijd/capaciteit etc.). 
In een aantal regio’s leunen de ketenpartners nog wel veel op OM en politie. Dat betekent 
bijvoorbeeld dat gemeenten meeliften op de strafrechtelijke aanpak en nog te weinig op eigen 
initiatief acteren. Verder wordt met de Belastingdienst steeds meer afstemming gezocht, maar 
ook hier kan nog meer winst worden behaald.  
 
 
_________________________________________________________________________________________ 
Verantwoording aanpak georganiseerde criminaliteit 2014 p. 18/38
