15
criminaliteit bedroeg in 2014 ruim € 52 miljoen . Dat is een stijging ten opzichte van 2013 (bijna 
€ 35 miljoen).  
 
Op de prioritaire thema’s zijn in 2014 door de rechter in 58 zaken geldboetes opgelegd, voor een 
totaalbedrag van € 1.351.450.  
 
 
2.7 Gesignaleerde ontwikkelingen in georganiseerde criminaliteit en aanpak 
In de in 2014 lopende of afgeronde opsporingsonderzoeken zijn de volgende ontwikkelingen in 
de georganiseerde criminaliteit en de aanpak ervan gesignaleerd.  
 
Samenstelling criminele samenwerkingsverbanden 
Csv’s lijken qua samenstelling steeds minder op vaste groeperingen met een vaste structuur. De 
samenstelling wisselt en men zoekt steeds vaker andere samenwerkingsverbanden. In de 
onderzoeken blijkt dat in diverse csv's dezelfde mensen actief zijn en dat veel criminele 
netwerken elkaar raken, versterken en opzoeken. 
 
De csv’s die het lastigst zijn aan te pakken zijn de zogenaamde familiebedrijven. Dat zijn zeer 
gesloten groepen. Het gaat daarbij meestal om Turkse of Marokkaanse groeperingen. Deze 
netwerken zijn in bepaalde regio’s dominant. In het zuiden valt de betrokkenheid van bewoners 
van woonwagencentra op. 
 
Leden van outlaw motorcycle gangs (OMG’s) spelen in meerdere regio’s een prominente rol in de 
ondermijnende criminaliteit. Daarbij gaat het onder meer om openlijke geweldpleging, 
moord/doodslag, bedreiging, afpersing, diefstal met geweld en/of onder bedreiging, productie 
en/of handel in verdovende middelen, handel in en het bezit van vuurwapens, munitie en 
explosieven en witwassen. 
Bij OMG’s wordt niet zozeer een piramide-achtige organisatie gezien, met aan de top de echte 
baas van de organisatie. De OMG’s zijn eerder een vehikel voor het plegen van criminaliteit. 
(Bestuurs)leden noemen hun club als middel (dreiging) om hun criminele doelstellingen te 
bereiken. De club is ook een soort statussymbool. Binnen het “ledenbestand”, met name binnen 
de bestuursfuncties, is actieve betrokkenheid bij csv’s te constateren.  
De strafrechtelijke aanpak van de outlaw motorcycle gangs (OMG’s) heeft zich ontwikkeld van 
relatief eenvoudige strafprocedures tegen individuele leden van OMG’s voor strafbare feiten en 
gedragingen, naar het bestrijden van csv’s die bestaan uit (onder andere) leden van OMG’s en het 
vervolgen van (chapters van) OMG’s voor strafbare feiten en gedragingen. De mogelijkheden van 
vervolging van twee rechtspersonen is onderzocht maar heeft nog niet geleid tot een vervolgbare 
zaak. Naast ondermijningsonderzoeken wordt ook geregeld incidentgericht geacteerd naar 
aanleiding van geweldsdelicten. 
 
Fenomenen 
Drugs 
De aanpak van de georganiseerde hennepteelt is nog immer strikte noodzaak. Voor criminelen 
blijkt de hennepteelt hun levensader. Met uit hennepteelt verkregen vermogen worden andere, 
nog lucratievere vormen van criminaliteit gefinancierd. Het daadwerkelijk op grote schaal 
blootleggen van achterliggende csv’s kost echter veel opsporingscapaciteit. 
 
Met het oog op de problematiek rondom de productie van hennep werd in september 2014 
gestart met de intensivering van de aanpak van ondermijnende criminaliteit in Zuid-Nederland. 
De drie politie-eenheden leveren hiertoe ieder 25 medewerkers en de Landelijke Eenheid 50 
                                                            
 
15
 In 2014 is in totaal (dus breder dan de genoemde delicten die vallen onder de prioritaire aandachtsgebieden) 
136 miljoen euro geïncasseerd uit geëxecuteerde ontnemingsmaatregelen (doorgaans één of meerdere jaren 
voorafgaand aan de incasso opgelegd), ontnemingsschikkingen en verbeurdverklaringen.  
_________________________________________________________________________________________ 
Verantwoording aanpak georganiseerde criminaliteit 2014 p. 14/38
