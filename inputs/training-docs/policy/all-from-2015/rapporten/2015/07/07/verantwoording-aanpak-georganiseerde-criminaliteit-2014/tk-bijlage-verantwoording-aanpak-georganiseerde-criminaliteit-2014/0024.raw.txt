‘Klik hier eens op, echt iets voor jou’. Het is dus niet gek dat hij een kilometerhoge stapel 
afbeeldingen van talloze meiden wist te bemachtigen.” 
 
De verdachte kwam tijdens het onderzoek ook naar voren als ‘de klokkenluider’ van de bekende 
examenfraude op de Ibn Ghaldounschool. Bonnes vertelt dat hij toevallig via RAT zag dat een van 
zijn slachtoffers een USB-stick in haar laptop deed, met daarop een examen waarvan hij wist dat 
het nog niet geweest was. “Onze verdachte wilde zelf niet de klokkenluider zijn. Hij infecteerde 
daarom met de RAT-tool de computer van een onschuldige man om de fraude aan de kaak te 
stellen. Hij deed dat door het uitgelekte examen Frans vanaf dat IP-adres op diverse websites te 
uploaden. De man werd daarom korte tijd als verdachte gezien en zelfs opgepakt. Het feit dat de 
jongen een onschuldig persoon ernstig in moeilijkheden bracht, rekenen we hem zwaar aan.” 
 
2000 computers 
De terechtzitting vond plaats op 21 augustus 2014. In de rechtszaal was een deskundige aanwezig 
om de technische kant van de cybercriminaliteit en de mogelijkheden van RAT toe te lichten. De 
officier zette onder meer het hacken van 2000 computers en het gewoonte maken van het bezit 
en de verspreiding van kinderporno op de tenlastelegging. Het laatste verwijt gaat over het 
verspreiden van de video van het minderjarige meisje op social media. De jongen werd voor alle 
feiten veroordeeld. Gedeeltelijk onder het minderjarigen en deels onder het meerderjarigen 
strafrecht. Hij kreeg 107 dagen jeugddetentie en als meerderjarige 30 dagen celstraf. Die tijd had 
hij echter al in voorarrest gezeten en hoefde hij daarom niet meer uit te zitten. Daarnaast kreeg 
hij een jaar voorwaardelijke gevangenisstraf van een jaar. 
 
Wat officier Bonnes vooral zorgen baart is de grote dreiging die deze zaak blootlegt. Deze vorm 
van criminaliteit, nu gericht op individuele burgers, kan ook zeer maatschappij-ontwrichtend 
zijn. Bijvoorbeeld als hackers het inzetten tegen grote computersystemen. “Vroeger had men veel 
meer technische kennis nodig. Tegenwoordig hoef je helemaal geen ‘nerd’ meer te zijn. Het 
gebruik neemt daarom ook toe. Het voorhanden hebben van dit programma is voor individuen 
strafbaar. Zij kunnen er immers alleen maar kwade bedoelingen mee hebben.”  
 
Computerfix 
Bonnes vindt dat het bij dit soort tools hard nodig is om na te denken over nieuwe vormen van 
bestrijding. Ook denkt ze dat de analysecapaciteit van de politie moet verbeteren. Bij deze 
cybercrimezaak ging het toevallig om drie aangiftes in Rotterdam, maar de officier denkt dat ze 
de link niet zo snel hadden gelegd als de aangiftes verspreid over het land waren gedaan. Bonnes 
pleit daarom voor een centrale database waar relevante informatie landelijk samen komt. Voor 
sommige vormen van computercriminaliteit is dat er al, maar voor het fenomeen RAT nog niet.  
 
Onder burgers en bedrijven moet ook meer awareness komen, denkt Bonnes. “Mensen moeten 
alerter zijn op de beveiliging van hun computer. Om hen een handje te helpen, vroegen we het 
Nationaal Cyber Security Centre of ze een speciale ‘computerfix’ wilden ontwikkelen. Een soort 
opschoonprogramma voor computers die geïnfecteerd waren of voor mensen die daar voor 
vreesden. Bij het naar buiten brengen van ‘De Rotterdam RAT-case’ werd deze ‘fix’ daarom gratis 
aangeboden aan iedereen die dat wilde.” Bonnes benadrukt dat vooral midden-en kleinbedrijven 
de huidige dreiging van RAT serieus moeten nemen. “Je moet er als bedrijf toch niet aan denken 
dat individuen of groeperingen in een handomdraai bij vertrouwelijke documenten kunnen 
komen of klanten ongepast kunnen aanspreken? RAT biedt simpelweg legio mogelijkheden voor 
personen met een criminele geest.”  
 
In de Rotterdamse zaak zijn zowel het OM als de verdachte in hoger beroep gegaan. 
 
_________________________________________________________________________________________ 
Verantwoording aanpak georganiseerde criminaliteit 2014 p. 24/38
