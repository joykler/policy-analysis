Gerapporteerde onderzoeken 
Omdat de doelstelling voor 2014 uitging van grote, projectmatig opgezette 
opsporingsonderzoeken op de prioritaire aandachtsgebieden, ligt daar in deze rapportage het 
accent op. Daarbij moet nadrukkelijk aangetekend worden dat deze rapportage geen volledig 
beeld geeft van de aanpak op deze aandachtsgebieden. Het gaat in deze rapportage immers om 
een deelverzameling, namelijk grote projectmatige lopende of afgeronde onderzoeken op 
georganiseerde criminele verbanden.  
 
De cijferpresentaties in de rapportage zien enkel op de prioritaire aandachtsgebieden. In de 
toelichtende tekst en de verhalen over individuele zaken wordt echter ook ingegaan op de 
bestrijding van georganiseerde criminaliteit op andere thema’s zoals corruptie, cybercrime en de 
aanpak van motorbendes. Voorts wordt aandacht besteed aan een breder scala van soorten 
onderzoeken. Immers niet alleen projectmatige onderzoeken, maar met name ook onderzoeken 
door Teams Grootschalige Opsporing (TGO’s), bijvoorbeeld naar liquidaties in het criminele 
circuit, leveren een bijdrage aan de aanpak van georganiseerde criminaliteit. Al deze 
inspanningen worden verricht met inzet van dezelfde, beperkte, opsporingscapaciteit. 
 
Methode 
Zoals in voorgaande jaren gaat deze rapportage over de aanpak van georganiseerde misdaad door  
arrondissementsparketten en regionale eenheden, alsmede door het Landelijk Parket (LP) en de 
Landelijke Eenheid (LE), en het Functioneel Parket (FP) en de Bijzondere 
Opsporingsdiensten(BOD-en). 
 
Bij het genereren van het cijfermateriaal over aantallen onderzoeken en opgelegde 
vrijheidsstraffen is gebruik gemaakt van het registratiesysteem Landelijk Zicht op Zaken/Landelijk 
3
Overzicht Georganiseerde Criminaliteit (LZOZ/LOGC) . De cijfers over 2014 zijn vergelijkbaar met 
de cijfers uit voorgaande jaren. Ter vergelijking worden die meestal ook vermeld. Cijfers over 
opgelegde ontnemingsmaatregelen zijn, net als in eerdere jaren, afkomstig van het Functioneel 
Parket. Voor het eerst zijn in de rapportage tevens cijfers over opgelegde taakstraffen en 
geldboetes opgenomen. Dit is op verzoek van de Tweede Kamer toegezegd door de minister van 
Veiligheid en Justitie. 
  
Over de resultaten van de integrale aanpak in 2014 wordt de minister van Veiligheid en Justitie 
middels het Jaarverslag RIEC-LIEC rechtstreeks geïnformeerd. Naar dat verslag wordt in deze 
rapportage verwezen.  
 
Van een achttal strafrechtelijke onderzoeken en projecten is in hoofdstuk 3 het verhaal 
opgetekend door een binnen het OM werkzame journaliste. Zij heeft daarvoor interviews 
gehouden met betrokken officieren van justitie en onderzoeksleiders van de politie. De verhalen 
laten zien welke gezichten de georganiseerde ondermijnende criminaliteit heeft, welke middelen 
OM en politie inzetten bij het onderzoeken daarvan, tegen welke obstakels ze daarbij aanlopen 
en welke andere wegen dan strafrechtelijke ze daarbij bewandelen. 
 
Indeling  
De rapportage bestaat uit vier hoofdstukken. In hoofdstuk 1 wordt ingegaan op de doelstelling 
voor 2014 en het behaalde resultaat. Hoofdstuk 2 bevat zowel een nader cijfermatig beeld van de 
strafrechtelijke aanpak van georganiseerde misdaad door de parketten en eenheden, als een 
aantal in opsporingsonderzoeken gesignaleerde ontwikkelingen in de georganiseerde criminaliteit 
en de aanpak ervan. Hoofdstuk 3 draagt de titel ‘Ondermijning in beeld’ en brengt de  
georganiseerde ondermijnende criminaliteit en de aanpak daarvan in beeld aan de hand van 
storytelling over een aantal, thematisch gevarieerde, onderzoeken. Het rapport besluit in 
hoofdstuk 4 met een conclusie en vooruitblik. 
                                                            
 
3
 Voor wat betreft de opgelegde straffen is een koppeling gemaakt met het zaaksregistratiesysteem Compas/GPS. 
_________________________________________________________________________________________ 
Verantwoording aanpak georganiseerde criminaliteit 2014 p. 4/38
