3.7 “Het kan je buurmeisje zijn, dat druist in tegen het beeld van mensenhandel” 
 
“Ik wil heel graag met je samenwonen, een kindje…maar daar is geld voor nodig”, met die 
woorden wist Nadeem D. het minderjarige slachtoffer Valerie om zijn vinger te winden. Dat geld 
moest het meisje verdienen door seks te hebben met vreemde mannen. Valerie wilde niet met de 
‘oude, onverzorgde mannen’ naar bed. Ze huilde. Tevergeefs, want de klanten hadden al betaald. 
Voor het OM Midden-Nederland is dit de eerste zaak waarbij ze niet alleen de mensenhandelaar, 
maar ook de klanten van het slechts 17-jarige meisje naar zitting brachten. 
 
Diep in de nacht van 18 januari 2014 kwam Valerie thuis, verdrietig en van streek. Haar vriend 
Nadeem D. wilde haar die avond naar een klant brengen, maar het meisje protesteerde. ‘Moet ik 
soms doorrijden?!’, dreigde Nadeem D. toen ze voor een spoorweg stonden. Hij mishandelde 
Valerie die avond in het bos en bracht haar ’s nachts terug naar haar moeder. Zaaksofficier 
Corinne van Kleef vertelt dat het meisje die nacht brak. “Ze vertelde in tranen dat ze diep in de 
problemen zat, maar ze wilde geen aangifte doen. Ze hield te veel van Nadeem. Daarop is haar 
bezorgde moeder naar de wijkagent gegaan. Ze gaf hem de telefoon van haar dochter voor nader 
politieonderzoek.”  
 
In de ban 
De zaak kwam bij het team migratiecriminaliteit en mensenhandel van de politie terecht. Carlijn 
Plancken, teamleider van die afdeling: “We hadden een directe verdenking van mensenhandel. 
Toen wij aan ons onderzoek begonnen, werd Valerie in een gesloten jeugdinstelling geplaatst. Dat 
vond het meisje vreselijk, maar de risico’s waren te groot. Ze was nog te erg in de ban van 
Nadeem.” Valerie was zeventien ten tijde van de feiten, bovendien is ze zwakbegaafd. Nadeem 
gaf haar aandacht, zei van haar te houden. Hij had de nieuwste telefoons, dure bontjasjes en 
hippe gympen. Dat trok Valerie aan. “Jij  kunt ook geld bij me verdienen. Dan kunnen we 
samenwonen, een kindje...” 
 
Na twee weken verkering brak de fase aan die de officieren als de korte ‘inwerkperiode’ 
omschrijven. “Nadeem dwong haar om seks met zijn familieleden te hebben. Ze vond dat raar, 
maar nee zeggen was geen optie. Nadeem werd steeds agressiever. Na de ‘inwerkperiode’ 
ronselde hij klanten via een seksadvertentie van Valerie op kinky.nl, later gekwalificeerd als 
kinderporno. Nadeem bracht Valerie zelf naar de klanten toe. Tegen een klant, Martin S., vertelde 
het meisje huilend dat ze niet wilde, dat ze gedwongen werd. Die avond hadden ze geen seks, 
maar een tweede keer wel. De klant wilde toch waar voor zijn geld. S. zelf ontkent dat hij seks 
met Valerie had. Maar het meisje verklaarde zeer gedetailleerd over de seks, die plaatsvond in een 
jacuzzi van een hotel.” 
 
Betrouwbaar 
Een deskundige beoordeelde de verklaringen van Valerie als betrouwbaar. Belangrijk voor de 
zaak, want de verdenking van mensenhandel steunt grotendeels op haar verklaringen. “Valerie 
verklaarde na Nadeem al vrij snel over nog een andere verdachte: Erhan Y. Hij  had vermoedelijk 
één klant,  Chang H., voor haar geregeld met wie ze seks had. Nadeem D. en Erhan Y. kenden 
elkaar wel van school, maar ze werkten niet samen. In tegenstelling tot Nadeem, gaf Erhan zijn 
slachtoffer wel een deel van de opbrengst. Mogelijk probeerde hij haar zo los te weken van de 
andere mensenhandelaar”, zegt de zaaksofficier.  
 
Voor politie en OM in Midden-Nederland was Valerie een van de eerste minderjarige, 
Nederlandse slachtoffers van mensenhandel. Plancken: “We hebben vaak te maken met 
meerderjarige Oost-Europese prostituees. Dit had je buurmeisje kunnen zijn, dat druiste in tegen 
het geijkte beeld van mensenhandel. Omdat we met een minderjarige te maken hadden, kwamen 
ook de klanten als verdachten in beeld. Zij zijn vanwege de leeftijd van Valerie per definitie 
strafbaar. Ze wisten dat zij zeventien was. Maar al wisten ze dat niet, waren ze alsnog strafbaar. 
Klanten moeten naar een legitimatie vragen.” Voor het onderzoek maakte dat veel uit. Plancken 
_________________________________________________________________________________________ 
Verantwoording aanpak georganiseerde criminaliteit 2014 p. 32/38
