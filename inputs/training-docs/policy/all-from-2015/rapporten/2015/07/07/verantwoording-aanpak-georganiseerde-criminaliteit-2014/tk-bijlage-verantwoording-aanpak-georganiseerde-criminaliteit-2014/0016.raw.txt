Het primaire doel is dan ook om dit geweld in de publieke ruimte te voorkomen. De aanpak is 
zowel gericht op het opsporen en vervolgen van de daders en opdrachtgevers van de liquidaties, 
als op het bestrijden van de onderliggende criminele problematiek, de handel in drugs en dan 
voornamelijk cocaïne. Daarnaast hebben OM, politie en lokaal bestuur (in het bijzonder de 
gemeente Amsterdam) een integrale aanpak opgezet die zich richt op het verstoren en 
tegenhouden van criminele activiteiten van verdachten en hun netwerken. Voorts wordt op basis 
van de onderzoeken vooral ingezet op een persoonsgerichte aanpak van daders, opdrachtgevers 
en personen in hun netwerk, zoals faciliteerders. Deze worden samen met de mogelijke criminele 
slachtoffers zo veel als mogelijk uit de anonimiteit gehaald. 
Er is ook speciale aandacht voor het tegengaan van het verkrijgen en het bezit van automatische 
vuurwapens. Hierbij worden ook zogeheten sleutelplaatsen, ontmoetingsplekken van criminelen, 
aan controles onderworpen. 
Mensenhandel 
Mensenhandel blijft een voortdurende zorg. De wijze van intimidatie van de prostituees blijkt 
soms minder fysiek te worden en meer psychisch (ook onder druk zetten van familie etc.). 
 
In Limburg zijn grootschalige saunaclubs ontstaan waar wel tot honderd Oost-Europese 
prostituees werken. Het vermoeden bestaat dat hier sprake is van grootschalige mensenhandel en 
-smokkel. Over de grens in Duitsland is het zelfde concept waarneembaar. Leden van OMG’s 
tonen steeds meer interesse en zijn zelfs actief als beveiliger en coördinator. 
 
Naast het misbruik van buitenlandse vrouwen vindt seksuele uitbuiting van jonge uit Nederland 
afkomstige vrouwen plaats door middel van de ‘lover boy’-methodiek. In Midden-Nederland valt, 
na de sluiting van de prostitutielocatie Zandpad in Utrecht, deze problematiek vooral op. 
 
Cybercrime 
Met de toenemende digitalisering van de samenleving groeit cybercrime. Ook de georganiseerde 
criminaliteit bedient zich van cyberinstrumenten. Bijvoorbeeld waar beroepscriminelen handelen 
via online handelsplaatsen. Zowel binnen als buiten het OM is de afgelopen jaren geïnvesteerd 
in de aanpak van cybercrime. Het Team High Tech Crime (HTC) van de politie en het Landelijk 
Parket richten zich op cyberaanvallen tegen de vitale nationale infrastructuur, waarbij veiligheid 
in het geding is en op omvangrijke en complexe hacks. Daarnaast werken er binnen het OM in 
iedere regio specialisten die zich bezig houden met andere vormen van cybercrime. Bij 
cybercrime gaat het er in eerste instantie om de dreiging of de aanval zo snel mogelijk te stoppen 
en het achterliggende criminele netwerk te ontmantelen. Vervolgens is de vraag of de verdachte 
kan worden gevonden en ter verantwoording kan worden geroepen voor de strafrechter. Daders 
opereren veelal internationaal en goede en langdurige internationale samenwerking is nodig om 
tot een goed resultaat te komen. Een voorbeeld hiervan is het bestrijdingsproject Illegal Trading 
on Online Marketplaces (ITOM) waarin de Europese lidstaten op zoek zijn naar de beste 
manieren om illegale handel op online marktplaatsen te bestrijden. In hoofdstuk 3 gaat één van 
de verhalen over de rol van het Landelijk Parket hierin. 
 
HIC 
Tot slot wordt geconstateerd dat ook High Impact Crimes, bijvoorbeeld woninginbraken, steeds 
vaker gepleegd worden door groeperingen die als een csv zijn te bestempelen. 
 
Afpakken 
Afpakken wordt steeds meer structureel onderdeel van de aanpak van csv’s. Vanuit deze insteek 
wordt meer gefocust op de aanpak van criminele geldknooppunten, waarvan underground 
banking een belangrijk symptoom is. Hierop wordt verder geïnvesteerd wegens de grote 
ontnemingsmogelijkheden. 
Criminelen blijken echter alert(er) op afpakken en proberen hun vermogen dan ook onder te 
brengen buiten de lange arm van politie en justitie, onder meer door aankoop van onroerend 
_________________________________________________________________________________________ 
Verantwoording aanpak georganiseerde criminaliteit 2014 p. 16/38
