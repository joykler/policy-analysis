en gemeenten samenwerken. Burgemeesters sluiten clubhuizen, verbieden evenementen van 
OMG’s en ondernemen actie tegen horecagelegenheden die leden van OMG’s door middel van 
intimidatie hebben overgenomen. Koninklijke Horeca Nederland is zich bewust van de risico’s, 
doet actief aan preventie en meldt signalen van afpersing bij de politie of bij Meld Misdaad 
Anoniem. De Belastingdienst beoordeelt of de leden van de OMG’s fiscale wet- en regelgeving 
naleven. De strafrechtelijke aanpak richt zich op zowel strafbare feiten gepleegd door individuele 
leden van OMG’s, als strafbare feiten gepleegd door leden van OMG’s in georganiseerd verband 
en op strafbare feiten die aan de OMG zelf kunnen worden toegeschreven. De in het najaar van 
2014 gestarte geïntensiveerde aanpak van ondermijning in Zuid-Nederland is een ander 
voorbeeld hiervan, evenals het project Integere Haven in Rotterdam. Op enkele van deze 
samenwerkingsvormen wordt in deze rapportage nader ingegaan. 
_________________________________________________________________________________________ 
Verantwoording aanpak georganiseerde criminaliteit 2014 p. 6/38
