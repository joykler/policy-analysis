P a p ia m e n t u in h e t o n d e rw i j s o p B o n a i re, E en c o n cep t - q u i ck s ca n E x p e r tg r o ep P a p ia m e n tu , j u l i 2 0 1 5 
2 Interpretatie en perceptie van de voorstellen in Nederlands op zijn BESt  
Tijdens de eerste bijeenkomst van de twee expertgroepen vond er een video conference-ses-
sie plaats tussen enerzijds de leden van de expertgroepen Papiamentu en Nederlands op Bo-
naire en anderzijds de hoofdauteur van het NTU-advies in Nederland samen met een lid van 
de expertgroep Nederlands. Deze bijeenkomst bood de mogelijkheid om twijfels over de in-
terpretatie van de standpunten en voorstellen weg te halen. In de daarop volgende bijeen-
komsten nam de interpretatie van de voorstellen in de gedachtewisseling tussen de leden van 
beide expertgroepen veel tijd in beslag dan voorgenomen was. Het was ook van belang een 
inschatting te maken over de eventuele perceptie van de Bonairiaanse gemeenschap zoals 
verwoord in het NTU-advies Nederlands op zijn BESt.  
 
In het onderstaande worden een aantal vragen en vraagtekens bij enkele uitgangspunten van 
het advies aan de orde gesteld. De reflectie van de expertgroep hierop resulteert in een voor-
stel voor een model van verdeling van de voorgestelde onderwijstijd in het Nederlands en het 
Papiamentu over de leerplichtige schooltijd. 
 
1. Het functieonderscheid tussen het Nederlands en het Papiaments 
Het advies stelt: 
Echter, de functie van de talen verschilt: het Nederlands vervult voornamelijk de functie van 
toegangspoort naar (kennis)ontwikkeling.  
Het Papiaments daarentegen is van groot belang voor ontwikkeling van de eigen identiteit in 
sociaal-cultureel en maatschappelijk opzicht. Er wordt dan ook een duidelijk onderscheid ge-
maakt tussen de rollen van het Papiaments en het Nederlands. 
 
Naar ons oordeel lopen hier twee sociolinguïstische categorieën door elkaar: a) de soorten 
gebruikssituaties of levensdomeinen waarin elk der talen ingezet wordt en b) de gevolgen van 
het plan voor de ontwikkeling van het (sociale) zelfbeeld. Niet alleen het Nederlands wordt 
ingezet voor cognitief-referentiële taalfuncties, ook in het Papiamentu komen situaties voor 
waarin dit gebeurt. De apothekersassistente die een recept toelicht in het Papiamentu maakt 
gebruikt van haar kennisontwikkeling plus van haar kennis van de pragmatiek van het Papia-
mentu. In het nieuwe systeem zal ze de inhoudelijke kennis trouwens voor een groot deel 
binnen de Nederlandse onderwijsstroom geleerd hebben. De apothekersassistente is een 
meertalig persoon. 
Omgekeerd: het feit dat het onderwijs in het Nederlands plaatsvindt en de Nederlandse taal-
vaardigheid toeneemt, gaat deel uitmaken van de zelfdefiniëring van de Bonairiaan die niet 
toevallig ook meertalig is.  
Het onduidelijke rol-onderscheid heeft tot gevolg dat de betekenis van het Papiamentu in de 
notitie niet nader wordt geanalyseerd. In welke taalgebruikssituaties wordt het Papiamentu 
gebruikt? Wat hebben leerlingen nodig om dit te kunnen realiseren? Bij welke niveau-aandui-
dingen komen we dan uit? Deze vragen winnen aan belang als we bedenken dat ca. 80% van 
elk Bonairiaanse onderwijscohort niet in Nederland gaat studeren. (p. 21)
