Inventarisatie inzake optimaliseren taalonderwijs Bonaire  
overwogen. Behalve op het aspect van taalontwikkeling dienen methodes ook te worden 
geanalyseerd voor wat betreft aansluiting van de context. 
 
Bij de beoordeling van aan te schaffen materialen en ontwikkeling van nieuwe materialen 
dienen expliciet te worden meegenomen: 
 het taalniveau van de teksten en opdrachten; 
 het taalontwikkelend karakter; 
 de integratie van taal- en zaakvakdoelen. 
 
Om de inhoud van schriftelijke leermaterialen voor de verschillende vakken toegankelijk te 
maken voor de leerling, moeten in het lesmateriaal de vakdoelen en taaldoelen 
geëxpliciteerd, verwerkt en getoetst worden in betekenisvolle taken en in verschillende 
oefenvormen, met een opbouw van receptief naar productief en van contextrijk naar 
contextarm. Bij vaktaaldoelen gaat het dan niet alleen om begrippen, maar ook om talige 
routines en communicatievormen die binnen het vak een rol spelen. Ook moeten 
oefenvormen worden opgenomen voor individueel en groepsgebruik, waarin de opbouw 
van productieve vaardigheden (spreken en schrijven) bij het verwoorden van de centrale 
leerstof zorgvuldig wordt gestructureerd (van receptief naar productief). Dat betekent dat 
het materiaal opdrachten moet bevatten die de leerlingen stimuleren tot het oefenen in het 
taalgebruik van het vak en opdrachten die specifiek gericht zijn op het oefenen van 
productieve vaardigheden: Bespreek de opdracht met elkaar/Maak zinnen met de volgende 
woorden. Dit taalgerichte lesmateriaal moet uiteraard ook afsluitende opdrachten en 
toetsvormen bevatten die leerkracht en leerling (meer) zicht geven op vorderingen in vak- 
en taalontwikkeling. 
 
Recentelijk is voor het onderwijs Wereldoriëntatie op Bonaire de methode Wereldwijzer 
ontwikkeld. Jammer genoeg is daarin het aspect ‘taal’ niet/onvoldoende meegenomen. Er 
zijn plannen om deze methode verder uit te breiden en het is zaak bij die uitbreiding het 
taalontwikkelingsaspect mee te nemen.  
 
Toetsen 
Zoals aangegeven dient Bonaire een nieuw curriculum te ontwikkelen. Op dit moment is het 
nog niet geheel duidelijk hoe en in welke onderwijsinhouden het verschil in taalaanbod in 
beide talen vorm gaat krijgen. Nadere uitwerking van doelstellingen geeft ook nadere 
informatie over eventueel benodigde toetsmaterialen. De expertgroep adviseert dan ook 
om op een later tijdstip nader te inventariseren welke lesmaterialen en toetsmaterialen nog 
ontbreken en daarbij tevens te overwegen of ontbrekende materialen nieuw ontwikkeld 
dienen te worden dan wel aangepast aan de lokale situatie.  
 
Het is daarbij eveneens belangrijk de geschiktheid voor de (taal)context van Bonaire te 
bepalen van de toetsen Nederlands die momenteel worden afgenomen, waarvoor de
