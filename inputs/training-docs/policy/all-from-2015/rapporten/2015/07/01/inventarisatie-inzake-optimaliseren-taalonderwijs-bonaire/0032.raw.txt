Inventarisatie inzake optimaliseren taalonderwijs Bonaire  
op de beoogde resultaten op langere termijn. Dit kost dus in beide gevallen extra 
onderwijstijd. 
 Succesvolle alfabetisering heeft niet alleen te maken met de keuze voor de taal. 
Leerkrachtvaardigheden, effectieve methodes, voldoende taalvaardigheid en kennis van 
de wereld, het hebben van een leescultuur e.d. zijn eveneens belangrijke voorspellers 
voor succes. Sommige onderzoekers geven aan dat deze zaken wellicht belangrijker zijn 
dan de volgorde  van talen voor alfabetisering (Slavin & Cheung, 2005).  
 
Van groep 5 naar VO 
Aansluiting bij Nederlandse bronnen in het VO vereist een grote woordenschat. Het kunnen 
begrijpen van teksten in de onderbouw van het VO vereist een grote uitbreiding van het 
vocabulair in de bovenbouw van het PO waarbij het vooral gaat om de praktische toepassing 
hiervan bij luisteren, spreken, lezen en schrijven. Ook bij het vermeerderen van het 
Nederlandstalige taalaanbod in de onderbouw is het onvermijdelijk dat kinderen op Bonaire 
nog steeds een achterstand hebben in vergelijking met hun Nederlandstalige 
leeftijdsgenootjes. De verschuiving in balans van het taalaanbod kan er echter wel voor 
zorgen dat deze achterstand tot beheersbare proporties wordt terug gedrongen en geen 
onoverkomelijke hindernis meer vormt voor de noodzakelijke ontwikkeling van 
taalvaardigheid om te profiteren van Nederlandstalig onderwijs.  
 
Voortzetting van veelvuldig Nederlandstalig en leeftijdsadequaat taalcontact blijft ook in de 
bovenbouw essentieel voor een optimale aansluiting met het VO. Het is van belang in de 
hogere groepen van het PO in te zetten op aansluiting bij schriftelijke bronnen aangezien 
veel en gevarieerd lezen een belangrijke impuls is voor taalontwikkeling.  
 
Gedurende de schooljaren vindt er een opbouw plaats bij het hanteren van het Nederlands. 
In de lagere groepen wordt het Nederlands onder andere gehanteerd als voertaal en 
doeltaal om dagelijkse taalvaardigheid aan te leren. In de hogere groepen wordt het 
Nederlands meer en meer gehanteerd als instructietaal in de vakken. In alle 
onderwijsinhouden wordt het taalgebruik complexer en de te hanteren begrippen 
abstracter. Dit stelt eisen aan de lesgevers en de didactische aanpak die daarbij gebruikt 
wordt. In paragraaf 4.2 wordt hier nader op ingegaan.  
 
4.1.4 Creëren van aansluiting: balans in taalaanbod 
In de vorige paragraaf is ingegaan op enkele oorzaken van de onvoldoende aansluiting in het 
PO en de gevolgen hiervan voor de onderwijsresultaten in de gehele onderwijsketen. De 
mate van taalcontact is in hoge mate bepalend voor een goede beheersing van een nieuw te 
leren taal. Kinderen leren taal door de taal voortdurend te gebruiken in situaties waarin ze 
de taal nodig hebben. Om die reden is het van groot belang ervoor te zorgen dat er in de 
verschillende fasen van het PO voldoende Nederlands taalaanbod is in de beschikbare 
onderwijstijd (Nederlands als voertaal, doeltaal en instructietaal tezamen). Wat de verdeling 
32
