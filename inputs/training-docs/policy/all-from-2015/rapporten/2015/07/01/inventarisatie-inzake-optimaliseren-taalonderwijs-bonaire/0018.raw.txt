Inventarisatie inzake optimaliseren taalonderwijs Bonaire  
bijdrage voor kinderopvang die aan de minimale basiskwaliteit voldoet, ongeveer $355 per 
kind per maand (Hellings & Leito 2014). De voertaal in de meeste opvangvoorzieningen is 
Papiaments. Bij Krèsh Bon Kwido, die ook door Nederlandstalige kinderen wordt bezocht, 
wordt Papiaments  en Nederlands gesproken. 
 
In Kind op Bonaire (2013) wordt, op basis van een afstudeeronderzoek naar de 
pedagogische kwaliteit van de kinderopvang (Meerdink & Schonenburg 2010), aangegeven 
dat deze kwaliteit weliswaar is verbeterd in vergelijking met een onderzoek uit 2007, maar 
nog onvoldoende is. Volgens de onderzoekers had dit onder andere te maken met de ruimte 
en inrichting,  het gebrek aan materiaal, het soort aangeboden activiteiten, de grootte van 
de groepen, de interactie tussen de pedagogisch medewerkers en de kinderen en het 
gebrek aan structurele inspectie. Daarbij werd tevens geconcludeerd dat het in 2007 
gestarte educatieve programma High/Scope (zie verder) een positieve impact heeft, maar 
14
niet goed wordt uitgevoerd.  De kwaliteitsmeting van Hellings & Leito in juni-oktober 2013 
leverde op dat veel voorzieningen voldoende of goed scoren (vijf van de zestien matig), 
hoewel geen enkele opvangvoorziening op het moment van onderzoek aan álle 
minimumkwaliteitseisen voldeed. De onderlinge verschillen waren echter groot. De grootste 
tekorten bij de opvangvoorzieningen op Bonaire zaten in de beroepskwalificatie van het 
15
personeel en de leidster-kindratio. 
 
Vrijwel alle kinderopvangcentra werken met Kaleidoscoop (een vertaling en bewerking van 
het Amerikaanse High/Scope). Dit is vertaald in het Papiaments. Vanaf 2010 zijn door 
Sebiki/CJG) ten behoeve van de implementatie diverse trainingen (o.a. interactief voorlezen) 
16
aan de directrices en de leidsters gegeven. In 2013, na afloop van het SEI-project 
kinderopvang (2010-2012), heeft een (beperkte) evaluatie van de implementatie ván en 
17
ervaringen mét Kaleidoscoop plaatsgevonden.  
 
Kaleidoscoop is een educatieve aanpak voor jonge kinderen van twee jaar tot zes jaar (groep 
2 van het PO), gericht op alle ontwikkelingsgebieden: creatieve representatie, taal, sociale 
relaties, dans en beweging, muziek, classificatie, seriatie, hoeveelheid, ruimte en tijd. Het is 
een ontwikkelings- en ervaringsgericht programma, dat uitgaat van actief en interactief 
leren in een sociale context. De aanpak biedt richtlijnen voor inrichting en aankleding van 
het lokaal, suggesties voor bruikbare materialen, observatiematerialen en de plan-do-
                                                           
14
 Kloosterboer, K.  (2013). Kind op Bonaire. Kinderrechten in Caribisch Nederland. Unicef;  Meerdink, M.A. & 
Schonenburg, L. (2010). Pedagogical quality of daycare centers on the Netherlands Antilles. Current quality and 
comparison with quality measures of 2007. Universiteit van Utrecht. 
15
 Hellings & Leito (2014, p. 15-16, 18, 22). De meting werd verricht  met gebruikmaking van het door hen 
ontwikkelde concept-kwaliteitsmeetinstrument waarmee gemeten kan worden in welke mate de 
opvangvoorzieningen voldoen aan het wettelijk kader, vastgelegd in de Eilandsverordening Kinderopvang 
Bonaire 2010. 
16
 Overal waar leidster(s) staat, kan tevens leider(s) worden gelezen. 
17
 Het verdient aanbeveling dit evaluatierapport nader te bestuderen; de expertgroep beschikt er niet over.  
18
