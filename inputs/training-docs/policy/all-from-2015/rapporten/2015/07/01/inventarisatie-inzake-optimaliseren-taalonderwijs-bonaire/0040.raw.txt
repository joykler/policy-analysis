Inventarisatie inzake optimaliseren taalonderwijs Bonaire  
waarmee vernieuwing ingevoerd kan worden. Voor professionalisering op het gebied van 
taalontwikkelende didactiek en de begeleiding van de directies hierbij is dan ook maatwerk 
vereist.  
 
Naast de andere didactische aanpak geldt voor een deel van de leerkrachten dat eveneens 
gewerkt dient te worden aan de eigen taalvaardigheid in het Nederlands. Voor een kleiner 
deel van de leerkrachten geldt dat voor de eigen taalvaardigheid in het Papiaments. Net als 
voor de leerlingen geldt ook voor de meeste leerkrachten op Bonaire dat het Nederlands 
voor hen een vreemde taal is die zij in hun dagelijkse leven niet gebruiken. Eveneens geldt 
voor leerkrachten dat de mate van taalcontact bepalend is voor verbetering. Voor vergroten 
van eigen taalvaardigheid van leerkrachten verdient het dan ook aanbeveling niet slechts in 
te zetten op correct taalgebruik (grammaticale correctheid, spellingsvaardigheden e.d.) 
maar ook op praktische oefenmomenten in de te verbeteren taal (Nederlands of 
Papiaments). In paragraaf 4.4 worden hiertoe een aantal voorstellen gedaan. Ook voor wat 
betreft de eigen taalvaardigheid zal inzicht in taalverwervingsprocessen de leerkracht 
handvatten geven om het eigen taalleerproces te sturen. 
 
Hoewel een aantal scholen reeds de eerste stappen heeft gezet om de koers die de Taalunie 
aangeeft nadere invulling te geven, geldt voor alle scholen dat zij op dit moment in een 
overgangsperiode zitten. De expertgroep is van mening dat het belangrijk is in de uitvoering 
op schoolniveau zowel individuele leerkrachten als schoolteams voldoende ruimte te bieden 
om te groeien in het proces en stapsgewijs de uitgestippelde balans te bereiken. Alle 
leerkrachten moeten ruim de kans krijgen zich de benodigde competenties eigen te maken. 
Voor de in paragraaf 4.1 aangegeven streefpercentages zal voor meerdere leerkrachten 
(met name in de onderbouw) gelden dat een (langere) aanloopperiode nodig is om deze te 
bereiken. De situatie per school en per individuele leerkracht is in deze zeer verschillend. In 
de schoolbeleidsplannen dient per school uitgewerkt te worden op welke termijn en op 
welke manier de school naar de gewenste situatie toewerkt. Tevens is van belang met 
betreffende onderwijspartners hierover afspraken te maken en afspraken hieromtrent 
eveneens onderdeel te laten uitmaken van de jaarlijkse functioneringsgesprekken. 
Voldoende ondersteuning en begeleiding van de leerkrachten voor het bereiken van de 
gewenste percentages is essentieel. 
 
4.2.4 Initiële opleiding 
Op de opleidingen worden toekomstige leerkrachten voorbereid op de algemene 
onderwijscompetenties voor leerkrachten PO. Voor het onderwijs op Bonaire is van belang 
dat aankomende leerkrachten eveneens worden voorbereid op de nieuw ingeslagen weg. 
De doelstelling voor de initiële opleidingen die leerkrachten afleveren voor het onderwijs op 
Bonaire, dient dan ook te worden uitgebreid met de eerdergenoemde competenties met 
betrekking tot meertaligheid. 
 
40
