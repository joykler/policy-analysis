Inventarisatie inzake optimaliseren taalonderwijs Bonaire  
o Alfabetisering in beide talen afwisselend zou neerkomen op een 50/50 verdeling van de 
onderwijstijd gericht op Nederlands en Papiaments (primair doeltaal, maar ook 
instructietaal en voertaal voor beide talen) 
 
Van groep 5 naar VO 
In groep 5-8 zal voor het vak Nederlands (doeltaal) 25% van de totale onderwijstijd moeten 
worden uitgetrokken. Onderwijs met Nederlands als instructie- en voertaal zal 50% van de 
onderwijstijd beslaan. Papiamentstalig taalaanbod zal 25% van de onderwijstijd innemen 
met een brede invulling: zowel als vak (doeltaal) als via andere onderwijsinhouden (voertaal 
en instructietaal).  
 
Met inachtneming van bovenstaande indicatie voor balans in taalaanbod zal het Primair 
Onderwijs binnen de verschillende onderwijsinhouden en bijbehorende activiteiten een 
weloverwogen keuze dienen te maken welke activiteiten in hetzij het Papiaments, hetzij het 
Nederlands zullen worden uitgevoerd. Met name voor de onderbouw speelt een aantal 
criteria hierbij een rol: 
 Voor welke activiteiten is de Nederlandse taalontwikkeling op dat moment nog 
onvoldoende ontwikkeld. Het niveau van taalbeheersing is eveneens afhankelijk van de 
periode in het schooljaar waarin de desbetreffende activiteit plaatsvindt.  
 Welke activiteiten zijn bij uitstek kansen om de Nederlandse taalontwikkeling van de 
kinderen te stimuleren 
Dit vraagt van leerkrachten in de onderbouw een continue afweging bij het vormgeven van 
hun onderwijs. Bij implementatie zal dit proces in aanloop veel extra tijd en energie kosten. 
 
4.1.5 Betere onderwijsresultaten: naar nieuwe doelstellingen 
Voor een betere aansluiting naar het VO is in ieder geval een aandachtspunt dat het niveau 
van Nederlandse taalvaardigheid voldoende moet zijn om met Nederland vergelijkbare 
scores te behalen. De concrete uitwerking van een nieuw curriculum zal naar verwachting 
enige tijd in beslag nemen. De vertaling van de nieuwe koers naar doelstellingen 
(tussendoelen, kerndoelen e.d.) past niet binnen het tijdsbestek van deze quick scan. De 
expertgroep adviseert op dit punt in een later stadium een nadere inventarisatie uit te 
voeren naar de bestaande doelstellingen en daarbij te analyseren in hoeverre deze passend 
zijn dan wel aangepast dienen te worden.  
 
De expertgroep acht het noodzakelijk om het referentieniveau 1F voor het eind van het 
Primair Onderwijs, zoals dat in Nederland geldt, vooralsnog ook geldig te verklaren voor de 
Nederlandse taalbeheersing van leerlingen in Bonaire. Gezien de besproken functies die de 
Nederlandse taal voor deze leerlingen in het onderwijs moet  vervullen (zowel voertaal, als 
doeltaal en instructietaal) is een verlaging van het 1F niveau niet aanvaardbaar. Daarmee 
zou de doelstelling om Bonaireaanse leerlingen gelijke kansen te geven in het onderwijs als 
hun leeftijdsgenoten in Nederland ondermijnd worden. Tegelijkertijd erkent de expertgroep 
34
