P a p ia m e n t u in h e t o n d e rw i j s o p B o n a i re, E en c o n cep t - q u i ck s ca n E x p e r tg r o ep P a p ia m e n tu , j u l i 2 0 1 5 
NVTiC en Papiamentu, een nieuw concept 
Binnen de meertalige modellen heeft het Nederlands een andere functie dan voorheen. Het 
'taalonderwijs' zoals we dat kennen verhuist naar de Papiamentutalige component en het 
Nederlands krijgt een taalverwervend doel. NVTiC is dus geenszins op te vatten als een ver-
dicht programma voor taalonderwijs. Het heeft een eigen concept, met vooral in de eerste 
fase andere methoden en werkvormen. Het vreemde taalonderwijs is afgeleid van de 'natuur-
lijke' ontwikkelingsprocessen die zich voordoen bij mensen die een tweede taal verwerven 
25
nadat de basis van hun eerste taal al gelegd is. NVTiC zal ook veel elementen van een moe-
dertaaldidactiek niet meer hoeven aan te leren. Iedere moedertaaldidactiek bevat veel talige 
vaardigheden en noties die in feite taaloverstijgend zijn. Als het verschil tussen een medede-
lende en een vraagzin uitgelegd is in de moedertaalmethode, hoeft dat niet meer geïnstru-
eerd te worden in het NVT. NVTiC biedt ook kansen die in een eentalig onderwijsmodel niet 
aanwezig zijn. Door een intelligente afstemming van inhouden, aanpakken en werkwijze tus-
sen de twee (of meer) talen kan het NVTiC sneller verlopen dan wanneer het Nederlands als 
enige taal ingezet wordt. Het duidelijkst zichtbaar wordt dit bij de woordenschatverwerving. 
De verwerving van een Nederlands lexicon verloopt beter naarmate de leerlingen meer con-
cepten in hun moedertaal kennen. Bij het strategieonderwijs is een directe overdracht naar 
het Nederlands mogelijk van vuistregels en aanpakken die in het Papiamentu zijn aangeleerd. 
Vanaf de middenbouw basisschool, als de metalinguïstische mogelijkheden van de leerlingen 
toenemen, kan taalvergelijking een verdieping geven van allerlei taalvaardigheden.  
Door een vergelijkbare onderwijscontext op de drie Benedenwindse eilanden, heeft het ont-
wikkelen van een methode voor NVTiC de voorkeur. Hoewel de taalonderwijssituatie gelij-
kend is, loopt de onderwijsinrichting op de drie eilanden enigszins uiteen. Op Aruba is het 
onderwijs niet veranderd. Het Nederlands is de instructietaal. In het PO is het Papiamentu 
geen vak. In het VO wel. Het Modelo Multilingual op Aruba is een pilotproject, waarbij het 
Papiamentu de instructietaal is. Daarnaast is er een aanbod van vier talen. De Bovenwinden 
hebben een eigen diversificatie, met het Engels als de algemene voertaal in de gemeen-
26
schap.  
In de verdere bespreking gaan we ervan uit dat in de nabije toekomst de situatie op Bonaire 
ongewijzigd blijft. De eerste cyclus van het PO bestaat uit een Papiamentutalig onderwijspro-
gramma, aangevuld met een vak Nederlands als vreemde taal. 
 
Woordenschat 
Het mentale lexicon is in de hersenen opgeslagen en bevat kennis van de betekenis, klank en 
vorm van woorden. Dit lexicon wordt vanaf de geboorte opgebouwd en wordt in het onder-
wijs aangevuld. Het mentale lexicon fungeert als opslagplaats en bevat informatie over de 
                                                           
25
 Hier kan verwezen worden naar recente ervaring op Aruba, waar een werkgroep bezig is om de methode 
Taalleesland geschikter te maken als vreemde-taalmethode, terwijl er nog maar de helft van de tijd voor be-
schikbaar is. Bij het screenen van TLL bleek dat bijna alle code-overstijgende elementen naar de Papiamentuta-
lige methoden voor de bovenbouw van het PO Fiesta en Festival overgeheveld konden worden.  
26
 ToR Nederland als vreemde taal in Caribisch gebied.
