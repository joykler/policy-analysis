Inventarisatie inzake optimaliseren taalonderwijs Bonaire  
automatische woordherkenning vlotter kan verlopen. Door betere taalbeheersing kunnen 
kinderen beter begrijpen wat ze lezen. Leesbegrip is onontbeerlijk voor positieve ervaringen 
en leidt tot meer leesplezier. Dit zijn redenen waarom de afgelopen decennia voor 
alfabetisering in het Papiaments is gepleit. Het is echter essentieel het vraagstuk van 
alfabetisering niet als los onderdeel te beschouwen, maar als cruciale bouwsteen van de 
gehele onderwijsconstructie. Indien men naar de totaliteit van de onderwijsconstructie kijkt 
moet men constateren dat erbij alfabetisering in het Papiaments minder tijd overblijft in 
groep 3 voor de hoeveelheid Nederlands taalaanbod die noodzakelijk is om aansluiting naar 
hogere groepen mogelijk te maken. Daarnaast zullen kinderen zodoende pas op een later 
tijdstip toekomen aan lezen in het Nederlands. Eerder is reeds gewezen op de financiële en 
praktische belemmeringen die een beperkte afzetmarkt met zich meebrengen. Voor 
alfabetisering in het Papiaments zijn op dit moment onvoldoende materialen beschikbaar: 
met name voor vrij lezen en materialen voor moeilijke lezers. Dit gebrek aan materiaal 
manifesteert zich bij het aanleren van de techniek: er is te weinig oefen- en extra 
(remediërend) leesmateriaal om de techniek behoorlijk onder de knie te krijgen. Als het kind 
eenmaal heeft leren lezen is er weinig en weinig gevarieerd leesmateriaal voor vrij lezen. De 
positieve effecten van beter tekstbegrip op het leesplezier worden hierdoor gedeeltelijk 
teniet gedaan. Als gevolg hiervan wordt in de praktijk veelal (te) snel overgegaan op lezen in 
het Nederlands (vaak al na amper 5-6 maanden leesonderwijs). Ook bij alfabetisering in het 
Papiaments dient in de kleutergroepen intensief ingezet te worden op Nederlandstalig 
taalaanbod om de aansluiting naar de hogere groepen te waarborgen. 
 
2. Alfabetisering in het Nederlands 
Alfabetisering in het Nederlands kan problematisch verlopen, indien er in de kleutergroepen 
onvoldoende Nederlandstalig aanbod is geweest. Decennialange ontoereikende 
voorbereiding in de onderbouw is dan ook een belangrijke oorzaak van onvoldoende 
resultaten op de ABC-eilanden; niet alleen in groep 3, maar eveneens doorwerkend naar de 
hogere groepen. In de jaren ’80 werd het kleuteronderwijs officieel Papiamentstalig; er zijn 
daarbij geen specifieke maatregelen genomen met betrekking tot de aansluiting naar 
Nederlandstalig onderwijs in groep 3. In de praktijk werd ook voor die tijd al veelvuldig 
36
gebruik gemaakt van het Papiaments. Onderzoek van Narain geeft aan dat kleuters weinig 
taalcontact hebben in het Nederlands; bijna de helft heeft nooit taalcontact in het 
Nederlands. Daarnaast blijkt dat leerkrachten in het kleuteronderwijs overwegend 
Papiaments als voertaal en instructietaal gebruiken. In de tot voor kort veelgebruikte 
leesmethode werden kinderen in zes weken klaargestoomd om in het Nederlands te leren 
37
lezen . 
 
                                                           
36
Taaltalent in Ontwikkeling. Een studie naar het Papiamentu en het Nederlands in de kleuterperiode op 
Curaçao en in Nederland. Narain, C. (1995). 
37
 Dit gebeurde met de leesmethode ‘De derde stap’. Deze leesmethode was niet specifiek gericht op het 
aanleren van de Nederlandse taal.
