Inventarisatie inzake optimaliseren taalonderwijs Bonaire  
blijken op hun zelfvertrouwen hierbij. Elders in de wereld is veel ervaring opgedaan met 
uiteenlopende vrijwilligersprojecten gericht op met name het vergroten van 
spreekvaardigheid in de te oefenen taal. Spontane gesprekken dragen bij aan het impliciete 
leren en verder oefenen van de taal. Bij vrijwilligersprojecten wordt doorgaans een 
combinatie gemaakt van leerrijke, maar vooral ook gezellige ontmoetingen waarbij 
bijvoorbeeld gesprekken worden gevoerd over diverse onderwerpen (dagelijkse 
onderwerpen of specifieke interessegebieden) of gezamenlijke activiteiten worden 
ondernomen (een uitstapje maken, samen koken, sporten, een hobby beoefenen e.d.). Een 
plezierige ervaring van dergelijke projecten is dat kennisoverdracht voor zowel de 
taalleerder als voor de vrijwilliger een wisselwerking inhoudt en zodoende voor beide 
partijen een positieve uitwerking heeft. 
 
Het is wellicht de moeite waard nader te onderzoeken of en op welke manier 
vrijwilligersprojecten elders in de wereld die het taalcontact kunnen vermeerderen van 
zowel kinderen als leerkrachten, op Bonaire toepasbaar kunnen zijn. Werken met 
vrijwilligers kan uitmonden in vrijblijvendheid en er zal dan ook onderzocht moeten worden 
hoe dergelijke initiatieven een meer structurele basis kunnen krijgen.  
 
4.4.5 Overige onderwijsondersteunende interventies 
Uitbreiding van leertijd 
In Nederland is de afgelopen decennia veel ervaring opgebouwd met het werken met 
achterstandsleerlingen in het algemeen en anderstaligen in het bijzonder. Er zijn dan ook 
vooral in de grote steden diverse initiatieven ontwikkeld die in feite de ‘leer’ tijd van 
kinderen op diverse manieren vermeerderen en verbreden. Te denken valt aan initiatieven 
48 49 50
als Weekendschool , Zomerschool PO , Zomerschool VO e.d. Geen van deze, in 
Nederland inmiddels ingeburgerde, initiatieven heeft tot nog toe plaatsgevonden op 
Bonaire.  
 
                                                           
48
De weekendschool vormt een aanvulling op het onderwijs in de bovenbouw van het PO met als doel het 
verbeteren van de toekomstperspectieven van de leerlingen. Het programma varieert per Weekendschool van 
volledig gericht op wegwerken van achterstanden in schoolse vakken tot kennismaking met interessante 
vakgebieden uit de wereld van cultuur, wetenschap en maatschappij (Recht, Filosofie, Geneeskunde, 
Journalistiek, Wiskunde, Ondernemen, Sterrenkunde, Beeldende Kunst) middels medewerking op vrijwillige 
basis van professionals uit het veld (advocaten, architecten, doktoren, journalisten, kunstenaars enz.).  
49
Het doel van de Zomerschool PO is leerlingen tijdens de zomervakantie extra onderwijs te bieden waardoor 
zij een betere start in het nieuwe schooljaar kunnen maken. Het programma varieert per Zomerschool van 
volledig gericht op schoolse vakken tot eveneens aandacht voor sociale vaardigheden en activiteiten op het 
gebied van sport, kunst en cultuur. 
50
 De Zomerschool VO heeft als doel door persoonlijke en vakinhoudelijke begeleiding in de zomervakantie  
te voorkomen dat leerlingen blijven zitten.  
52
