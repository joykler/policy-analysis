Inventarisatie inzake optimaliseren taalonderwijs Bonaire  
deze groep immigranten de weg naar deze doelen moeilijker zijn, aangezien ze beide 
talen als vreemde (of tweede) taal moeten leren. Het zal extra tijd en aandacht vergen 
om aan de taalleerbehoeften van deze leerlingen te voldoen, zodat ze voldoende in 
staat geacht kunnen worden van het onderwijs te profiteren. Gezien de diversiteit van 
de instroom van deze groep zal dit veelal maatwerk vereisen. 
 
 
4.2 Bekwaamheid en bevoegdheid van leerkrachten 
4.2.1  Naar een andere didactische aanpak 
Taalvaardigheid is nodig om actief in het onderwijs te participeren; niet alleen in de taalles, 
maar de gehele schooldag. Andersom hoeft taalvaardigheid niet alleen ontwikkeld te 
worden in de taalles. Alle onderwijsinhouden en dagelijkse activiteiten kunnen een bijdrage 
leveren aan de taalontwikkeling; zowel in het Papiaments als in het Nederlands. Voor 
Bonaire is het evenwel noodzakelijk vanuit deze visie het onderwijs vorm te gaan geven en 
ervoor te zorgen dat in de beschikbare onderwijstijd ook werkelijk alle kansen worden benut 
om bij te dragen aan de (Nederlandse) taalontwikkeling van de kinderen. 
 
Daarvoor is een andere didactische aanpak nodig dan tot nog toe gebruikelijk: het 
taalontwikkelend onderwijzen. De leerkracht staat bij deze aanpak centraal en heeft een 
nadrukkelijke rol in de taalontwikkeling van de leerlingen; zowel in het eigen taalgebruik als 
bij de keuze van onderwijsmaterialen. Bij het taalontwikkelend lesgeven is de leerkracht zich 
ervan bewust dat de betekenis van Nederlandse woorden en zinnen in teksten en gesproken 
taal vaak onbekend is bij de leerlingen. De leerkracht gebruikt echter het Nederlands als 
voertaal, doeltaal en instructietaal op zodanige manier dat dit taalgebruik struikelblokken 
wegneemt en bijdraagt aan de taalontwikkeling van de leerlingen. Het taalaanbod 
Nederlands van de leerkrachten is gericht op het begrijpelijk maken van het Nederlands en 
is daarom telkens gekenmerkt door veel herhaling van woorden en zinnen en door veel 
uitleg van de betekenissen (met behulp van gebaren, demonstraties, plaatjes e.d.). In 
bepaalde gevallen kan de leerkracht eveneens het Papiaments inzetten als hulpmiddel om 
de ontwikkeling van het Nederlands te ondersteunen. Dit dient selectief te gebeuren en is 
dan ook niet hetzelfde als ‘gewoon vertalen’. Onderdeel van het taalontwikkelend 
onderwijzen is daarnaast dat de leerkracht zich niet alleen richt op taalbegrip, maar tevens 
doelbewust de leerlingen stimuleert tot taaluitingen en daarbij gerichte feedback geeft om 
de leerlingen een stap verder te helpen in hun taalontwikkeling.  
 
In de verschillende leeftijdsgroepen gaat het om verschillende benodigde taalvaardigheden. 
De te ontwikkelen taalvaardigheid in de onderbouw is vooral gericht op begrip van 
alledaagse taal, eenvoudige zinsconstructies en ontwikkeling van een basiswoordenschat. In 
de middenbouw en bovenbouw wordt het taalgebruik steeds meer gericht op het aanleren 
van vakinhouden met alle complexe woordkennis die daarbij hoort. Het benodigde 
taalgebruik op school, woordgebruik en zinsconstructies, varieert per gebruikssituatie (bv. 
36
