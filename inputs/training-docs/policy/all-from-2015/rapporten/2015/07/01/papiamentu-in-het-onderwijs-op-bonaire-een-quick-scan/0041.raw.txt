P a p ia m e n t u in h e t o n d e rw i j s o p B o n a i re, E en c o n cep t - q u i ck s ca n E x p e r tg r o ep P a p ia m e n tu , j u l i 2 0 1 5 
6 Voorwaarden 
Om het hier geadviseerde te kunnen uitvoeren teneinde het onderwijs en in het bijzonder het 
taalonderwijs te kunnen optimaliseren, dient voldaan te worden aan cruciale voorwaarden. 
Deze zijn samen te brengen onder de kop Taalplanning van het Papiamentu. Wetgeving en 
financiën die doorgaans onderdeel vormen van een taalbeleidsplan, worden hier afzonderlijk 
aan de orde gesteld, aangezien die apart worden genoemd in de opdracht van de expertgroe-
pen. 
 
6.1 Taalplanning van het Papiamentu 
Als in een gemeenschap bewust gewerkt wordt aan de regulering van de taalsituatie, spreekt 
men over taalplanning. Door interventie van de politiek kan de voorbereidende planning om-
gezet worden in beleid. Er is dan sprake van taalpolitiek en taalbeleid. Om alle aandachtsge-
bieden te dekken bij de taalplanning wordt onderscheid gemaakt tussen de drie taaldomei-
nen: status- en corpus- en distributieplanning. Bij het domein status, gaat het om de maat-
schappelijke positie en prestige van de talen. Daar vallen bijvoorbeeld wetgeving en onder-
zoek onder. Werken aan het taalcorpus is werken aan de taal, aan de structuur van de taal 
zelf. Met distributieplanning wordt de verspreiding van de relevante talen in de gemeenschap 
bedoeld. Het belangrijkste kanaal is het onderwijs. Naast de drie taalplandomeinen kunnen 
tevens de planningsniveaus onderscheiden worden: macro- (nationaal), mezo- (school-) en 
microniveau (klasniveau). Zo zijn activiteiten als: (a) verdere standaardisering van het Papia-
mentu, (b) het maken van bijbehorende woordenlijsten, (c) woordenboeken, (d) gramma-
tica’s enz. activiteiten die onderdeel zijn van corpusplanning. Het vervaardigen van elk van 
deze benodigdheden werkt telkens statusverhogend voor een jonge taal als het Papiamentu. 
Anderzijds vormen deze producten de basis voor het produceren schoolboeken. Het school-
materiaal in het Papiamentu is weer een van vereiste om een degelijke invoering in het on-
derwijs en versterking van wettelijke status en maatschappelijke positie te verbeteren. Het 
opleven van de Bonairiaanse gemeenschapstaal zorgt ervoor dat leerders en burgers in de 
Papiamentutalige maatschappij kunnen functioneren en trots kunnen zijn op hun taal en cul-
tuur (identiteit). De emancipatorische werking die daar vanuit gaat, is versterkend op macro-
niveau. Wat er moet gebeuren met de taal die maatschappelijk, sociaal, cultureel gezien de 
prominente rol heeft is dus de taalplanning bevorderen. Door middel van taalplanning kan 
deze belangrijke rol maatschappelijk worden vormgegeven en in het onderwijs functioneel 
worden ingezet. Tevens kan bij taalplanning bewust worden gestimuleerd dat de taal de zo 
lang bevochten status en waardigheid blijft behouden. De identiteit en zelfwaardering, in en 
buiten het onderwijs zullen gaandeweg nog meer versterkt worden. 
 
6.2 Wetgeving 
Nieuwe ontwikkelingen in de maatschappij vormen aanleiding voor het ontwerpen van 
nieuwe wetsvoorstellen. Zo zullen de wijzigingen en aanpassingen voortvloeiend uit de ver-
anderingen inzake het taalonderwijs vertaald dienen te worden naar geschikte voorstellen. 
Het kunnen rijkswetten of lokale verordeningen zijn van het OLB.
