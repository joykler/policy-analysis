Inventarisatie inzake optimaliseren taalonderwijs Bonaire  
4.4.3 Aanpassing onderwijstijd 
Eerder is al genoemd dat de kansen van Bonaireaanse leerlingen op een passend 
vervolgtraject in het VO gelijk dienen te zijn aan die van Nederlandse leerlingen. Aangezien 
het Nederlands een vreemde taal is, zal het verwerven van een adequate taalvaardigheid in 
het Nederlands, zodanig dat er met Nederland vergelijkbaar onderwijs in gevolgd kan 
worden, veel meer tijd en inzet kosten. Daarnaast zijn er op Bonaire ook doelen voor 
Papiaments te behalen. Het totale onderwijspakket is dan ook zwaarder te noemen in 
vergelijking met Nederland. De expertgroep is van mening dat de huidige onderwijstijd 
onvoldoende is om de doelstellingen voor het totale onderwijspakket in het PO te kunnen 
behalen en acht daarom aanpassing van de onderwijstijd noodzakelijk.  
 
Uitbreiding van onderwijstijd zou gerealiseerd kunnen worden door structurele verlenging 
van het aantal schooljaren in het PO. Dit brengt echter allerlei organisatorische en logistieke 
problemen met zich mee, zoals doorbreking van het huidige leerstofjaarklassensysteem met 
bijbehorende materialen, benodigde klaslokalen met bijbehorende inrichting e.d. De 
consequenties hiervan zullen veelomvattend zijn en de expertgroep kiest dan ook niet voor 
deze oplossing. Wellicht is het op termijn wel zinvol de mogelijkheden van het formeren van 
een extra leerjaar voor individuele leerlingen te onderzoeken (te vergelijken met initiatieven 
45
in Nederland als schakelklas VVE, kopklas, voetklas e.d. ).  
 
Op dit moment adviseert de expertgroep de noodzakelijke uitbreiding van onderwijstijd te 
realiseren door verlenging van de schooldag (niet te verwarren met het in Nederland 
46
bekende concept Verlengde Schooldag ). De totale onderwijstijd van het PO op Bonaire is 
momenteel 5 uur per dag (inclusief pauzes e.d.). De expertgroep stelt voor om die tijd per 
dag met 1 uur extra onderwijstijd te verlengen. De expertgroep is er zich van bewust dat 
deze maatregel ingrijpend zal zijn voor zowel schoolteams, leerlingen en ouders. Te denken 
valt hierbij aan randvoorwaarden zoals schoolgebouwen met gekoelde klaslokalen, 
mogelijkheden met betrekking tot het nuttigen van maaltijden e.d. Daarnaast heeft de 
maatregel maatschappelijke invloed vanwege het op het eiland noodzakelijke vervoer van 
de kinderen e.d. Toch meent de expertgroep dat deze maatregel noodzakelijk is om op een 
realistische basis daadwerkelijk de beoogde doelstellingen te kunnen behalen. Het is dan 
ook van belang dat alle onderwijspartners de noodzaak ervan inzien en gezamenlijke keuzes 
maken om voor kinderen op Bonaire betere onderwijskansen te creÃ«ren.  
 
                                                           
45
 Dergelijke klassen voorzien in een extra leerjaar voor een specifieke doelgroep. De schakelklas VVE is een 
extra jaar voor kleuters met achterstand. De kopklas en voetklas (resp. eind PO of begin VO) voorzien in het 
klaarstomen voor een bepaald type voortgezet onderwijs voor die specifieke groep leerlingen van wie dat op 
grond van hun intelligentie haalbaar wordt geacht. 
46
De verlengde schooldag is in Nederland onderdeel van de brede school. Na schooltijd worden voor leerlingen 
extracurriculaire activiteiten georganiseerd gericht op  cultuur, sport en spel, techniek, natuur, of sociale en 
creatieve vaardigheden. 
50
