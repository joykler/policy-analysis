P a p ia m e n t u in h e t o n d e rw i j s o p B o n a i re, E en c o n cep t - q u i ck s ca n E x p e r tg r o ep P a p ia m e n tu , j u l i 2 0 1 5 
meertalige competenties verwerven. Er zijn cognitieve voordelen verbonden aan het ontwik-
kelen van twee- of meertalige competenties. Het leren op jonge leeftijd vormt geen garantie 
voor verdere ontwikkeling of levenslange retentie. Talen kunnen behouden worden, er kan 
taalverlies optreden in de zin dat taalbeheersing kan verzwakken en verdwijnen. Of kinderen 
meer dan één taal kunnen leren en of ze academische vaardigheden (lezen om te leren) ont-
wikkelen in een taal, is mede afhankelijk van de mate waarin leermogelijkheden in die taal 
geavanceerd zijn. Een late transitie naar de instructietaal in het primair onderwijs is beter dan 
een snelle overgang. Ontwikkeling van cognitieve academische taalvaardigheid (CALP: Cogni-
tive Academic Language Proficiency) neemt ongeveer 6 jaar van het formele onderwijs in be-
slag. (BICS: Basic Interpersonal Communicative Skills) verwijst naar dagelijks taal die in infor-
mele situaties gebruikt wordt. Onderzoek geeft aan dat het bij taalleerders meestal 1-3 jaar 
duurt om de BICS te ontwikkelen als zij voldoende blootgesteld worden aan de tweede taal 
(Cummins, 2008; Ball, 2008b) 
 
Effecten van MTB-MLE 
Ook naar de effecten van schoolsituaties, die een ruime plaats toekennen aan het gebruik van 
de moedertaal, van leerlingen als instructietaal in sociolinguïstische contexten, waarin dat 
niet gebruikelijk was, zijn veel studies verricht. Veel van dit onderzoek stamt uit Noord-Ame-
rika en Europa, waar de dominante taal als tweede taal aanwezig is, maar recent zijn ook 
resultaten gepubliceerd uit gebieden waarin tot nu toe uitsluitend de taal van het ex-moe-
derland als onderwijstaal functioneerde (UNESCO, 2008, Benson, 2001, Walters, 2010). In 
deze gebieden speelt de officiële onderwijstaal in de directe omgeving van jonge kinderen 
meestal een geringe rol en kan daarom beschouwd worden als een vreemde taal. Benson 
rapporteert over een tweetalig onderwijsproject in Mozambique. Het UNESCO-rapport be-
schrijft opzet en analyseert evaluatieresultaten van vijf casussen: Mali, Papua Nieuw Guinea, 
Peru en de Thomas-Collier studie uit de VS. Walters resumeert de resultaten van meertalige 
programma's uit Eritrea, Kameroen, de Filipijnen, Guatemala en de V.S. Al die modellen en 
sociolinguïstische contexten zijn moeilijk vergelijkbaar, maar er komen wel consistente trends 
naar voren. Hieronder wordt daar puntsgewijs naar verwezen. 
 
• Onderwijs dat een ruime plaats toekent aan de eerste taal van de leerlingen leidt vrijwel 
steeds tot betere onderwijsresultaten op woordenschat en leesvaardigheid in de eerste taal. 
Moedertaalonderwijs leidt ook tot vergelijkbare of hogere scores in onderwijs in de tweede 
of vreemde taal. In landen waar de officiële onderwijstaal een vreemde taal is, zijn de resul-
The 
taten beter dan in landen waarin de dominante taal een tweede taal is. Walters (2010): "
research data is uniform in supporting the claim that mother tongue education programs are 
capable of producing capable readers in 2-3 years rather than the 5 reported for many second 
language medium programs." Bij modellen die slecht presteren is er meestal sprake van een 
geringe implementatiegraad (leraren gebruiken vooral de tweede/vreemde taal in de moe-
dertaallessen) of van ernstige talige tekorten bij de leraren in de tweede/vreemde taal. 
11
