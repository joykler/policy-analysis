Inventarisatie inzake optimaliseren taalonderwijs Bonaire  
Hoe zien scholen dit en hoe denken ze verbetering van schoolbibliotheek te organiseren? 
Wellicht tijdelijk extra formatieplaatsen nodig om de inhaalslag te kunnen maken? 
 
 
4.4 Onderwijsondersteunende interventies  
4.4.1 Een bijzondere situatie 
Binnen in het Koninkrijk hebben kinderen recht op dezelfde kansen binnen het onderwijs. 
Gezien de zeer verschillende omstandigheden zullen echter op Bonaire andere interventies 
gepleegd moeten worden om een met Nederland vergelijkbaar niveau te behalen. In feite is 
de opgave zo breed dat het onderwijs dat niet alleen kan. In dit verband heeft een eerdere 
onderzoekscommissie voor Caribisch Nederland reeds gewezen op de van oorsprong 
44
Afrikaanse spreuk: ‘It takes an island to raise a child’ . Het is van belang te onderkennen 
dat de huidige magere onderwijsresultaten een veel bredere achtergrond hebben dan 
slechts de taalproblematiek. Ook sociaal-maatschappelijke omstandigheden zijn hier debet 
aan.  
 
De inrichting van het onderwijs op Bonaire is grotendeels gebaseerd op het Nederlandse 
onderwijsbestel. Het lijkt onwaarschijnlijk dat in deze omgeving onder dezelfde 
voorwaarden ook dezelfde resultaten zullen worden bereikt. Aan de andere kant is in 
Nederland, maar ook elders in de wereld, de afgelopen decennia veel ervaring opgedaan 
met tweetaligheid. Hoewel de situatie verschilt kunnen deze ervaringen wel dienen als 
inspiratiebron voor Bonaire om het onderwijs in te richten. In Nederland zijn er ook vele 
scholen waar, vanwege de achtergrond van de leerlingpopulatie, extra ondersteuning wordt 
geboden om het taalverwervingsproces en het algehele onderwijsproces te ondersteunen. 
Te denken valt aan projecten waardoor kinderen (vooral in achterstandssituaties) betere 
onderwijskansen krijgen: voor- en vroegschoolse educatie (VVE), leesbevorderingsprojecten 
van diverse instanties, zoals bibliotheken en Stichting Lezen, ouderprojecten gericht op 
opvoedondersteuning, op ouderbetrokkenheid, op lezen, toegang tot leerrijke 
kinderprogramma’s via diverse media e.d. Deze onderwijsondersteunende initiatieven zijn 
op Bonaire nog geen gemeengoed. Echter juist daar is extra hulp nodig! In de moeilijke 
context van Bonaire zouden, naast deze in Nederland als normaal beschouwde 
ondersteuningsmogelijkheden, extra interventies op zijn plaats zijn.  
 
In een dergelijke omgeving is het eveneens passend na te denken over wat de omgeving c.q. 
maatschappij hierin kan betekenen. De verantwoordelijkheid voor betere 
onderwijsresultaten kan niet alleen op het conto van het onderwijs geschreven worden: 
Bonaire zal moeten onderzoeken hoe de gehele maatschappij kan bijdragen aan betere 
onderwijsresultaten voor haar kinderen. Om op Bonaire betere onderwijsresultaten te 
                                                           
44
Haalbaarheidsonderzoek instructietaal Sint Eustatius (2014)
