Inventarisatie inzake optimaliseren taalonderwijs Bonaire  
en een uitgebreide  woordenschat in de onderwijstaal Nederlands zijn basisvoorwaarden 
om te kunnen profiteren van het onderwijs. 
 
Voor onderwijs waarbij men een brede ontwikkeling nastreeft is een grote hoeveelheid aan 
schriftelijke bronnen nodig. Het gaat daarbij voor alle leeftijdsgroepen om boeken (met een 
grote variatie in tekstsoorten en genres), lesmethodes, leermaterialen, internetbronnen en 
digitale materialen, ondersteunende en remediërende materialen en toetsmaterialen. Er is 
een grote hoeveelheid informatie  beschikbaar. Er zijn tevens vele (digitale) middelen om 
toegang te verkrijgen tot al deze informatie. Daarom is het van belang dat het onderwijs 
kinderen de mogelijkheden aanreikt zelf toegang te verkrijgen tot die enorme hoeveelheid 
beschikbare kennis en informatie. Op die manier zal de leerling, zowel in de schoolperiode 
als in de toekomst als volwassene, zelfstandig en onafhankelijk, op basis van eigen 
interesses zijn eigen kennis verder kunnen ontwikkelen.  
De in het advies van de Taalunie aangegeven koers is  gebaseerd op de vaststelling dat de 
afzetmarkt op de ABC- eilanden ernstige beperkingen oplegt aan de aanwezigheid van 
schriftelijke informatiebronnen in het Papiaments. Immers met deze beperkte afzetmarkt 
zal geschreven informatie in het Papiaments onvoldoende beschikbaar zijn. Deze beperking 
kan naar verwachting ook in de toekomst niet fundamenteel opgelost worden. Het is dan 
ook van belang dat leerlingen in het onderwijs niet alleen het Papiaments maar ook een 
tweede taal leren beheersen op hoog niveau, zodat zij de mogelijkheid krijgen hun eigen 
kennisbehoeften te bevredigen. Het Nederlands lijkt daarvoor een goede kandidaat, omdat 
er voldoende schriftelijke informatiebronnen in het Nederlands aanwezig zijn.  
De keuze voor het Nederlands als onderwijstaal in plaats van het Engels lijkt de expertgroep 
een juiste. Invoering van het Engels als onderwijstaal betekent een grotere omslag met 
mogelijk onvoorziene gevolgen: verandering van onderwijs- en examensysteem, aanschaf 
van benodigde materialen voor de gehele onderwijsketen en leerkrachtcompetenties om in 
het Engels te kunnen onderwijzen. Met name het laatste is een langdurig proces en neemt 
vele jaren in beslag.  
 
 
2.2 Oriëntatie op een nieuw curriculum 
Bovengenoemde beschrijving geeft het kader aan met betrekking tot de nieuwe 
onderwijsinvulling. De constatering dat er naast het Papiaments een andere onderwijstaal 
noodzakelijk is, maakt dat deze taal, in het geval van Bonaire het Nederlands, voor alle 
kinderen belangrijk is. Voor alle kinderen is een goede beheersing van het Nederlands van 
belang als toegangspoort naar (onbeperkte!) informatievergaring en kennisontwikkeling. 
Ook voor leerlingen die in lagere vormen van onderwijs terecht komen en eveneens voor 
leerlingen die op Bonaire hun opleiding vervolgen, geldt dat hun wereld en hun 
mogelijkheden, als leerling en als volwassene, zeer beperkt zullen zijn, indien zij geen of 
10
