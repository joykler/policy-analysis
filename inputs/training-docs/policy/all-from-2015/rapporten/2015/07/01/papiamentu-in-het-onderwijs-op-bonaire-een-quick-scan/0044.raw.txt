P a p ia m e n t u in h e t o n d e rw i j s o p B o n a i re, E en c o n cep t - q u i ck s ca n E x p e r tg r o ep P a p ia m e n tu , j u l i 2 0 1 5 
het plan van aanpak opgenomen. (6) Om de onder 5 genoemde route te vertalen naar een 
realistisch tijdspad was te prematuur gezien het advies van de Expertgroep Papiamentu.  
Er is in de rapportage steeds onderscheid gemaakt tussen de schoolniveaus: voorschoolse 
educatie, PO, VO en MBO. Aan de genoemde doelstellingen in de opdracht is de groep niet 
toegekomen. Antwoord op de vraag of de kwantiteit en de kwaliteit van het taalcontact vol-
doende zijn om deze doelstellingen te behalen, kan de expertgroep niet geven. Dit antwoord 
kan verkregen worden door middel van empirisch onderzoek dat binnen deze quick scan niet 
past. 
Ten behoeve van de (7) bekwaamheid en bevoegdheid van docenten is voor zittende leer-
krachten cursusaanbod besproken. Belangrijk bij nieuwe scholingstrajecten is een oriëntatie 
waarbij de leerling en zijn ontwikkeling centraal staat. Dit vraagt om meer differentiatie. Be-
denk wel, dat differentiatie en vaststaande eindtermen niet altijd samen gaan. Bij meer per-
soonlijke aandacht en differentiatie zal de leerkracht vraagstukken moeten omzetten in rele-
vante organisatorische en didactische maatregelen in de klas. Om die reden wordt gepleit 
voor academisering van initiële tweede- en derdegraads opleidingen. (8) Het les- en 
(toets)materiaal dat nog ontbreekt, zit voor het Papiamentu vooral in de ondersteunende 
sfeer. De totaalmethoden zijn reeds vervaardigd voor de groep leerders van 4 tot 18 jaar. Aan 
een beschrijving van eisen waaraan materialen dienen te voldoen, zodat ze bijdragen aan 
taalontwikkeling en passen in de lokale context is hier uitgebleven. Welk bestaand materiaal 
op Bonaire of elders bruikbaar is en/of bruikbaar te maken is, is geïnventariseerd. Het bepalen 
van een termijn waarbinnen al het materiaal gemaakt kan worden kan pas in een later sta-
dium. Op de vragen 9 tot en met 14 wordt beperkt ingegaan in het verslag.  
Uitgaande van het Bonairiaanse kind en zijn ontwikkeling, zal naar ons oordeel in een ‘ideale 
situatie’, het onderwijs worden aangeboden in de taal waarin het kind zich het meest com-
fortabel voelt, de primaire socialisatie en de thuistaal: voor de meeste leerlingen het Papia-
mentu. Bij de aanvang van het formele onderwijs is dit imperatief om de mismatch tussen de 
thuistaal en de uiteindelijke schooltaal te minimaliseren. De introductie van schoolse vaardig-
heden, waaronder taal- en rekenonderwijs, wordt door introductie van een nog niet te be-
grijpen tweede taal minder drastisch. Ook het proces van aanvankelijk lezen dient in het Pa-
piamentu plaats te vinden. De koppeling van decodeervaardigheden en begrip is dan opti-
maal. De kans op functionele geletterdheid is dan groter. 
Aangezien de hele materialenlijn voor het leren van het Papiamentu in hoofdlijnen reeds be-
schikbaar is, is de continuering en verdergaande invoering praktisch haalbaar. Nog sterker, de 
materialen worden nu al gebruikt in het Bonairiaanse onderwijs. De recent (tussen 2002 en 
2014) ontwikkelde leergangen voor het Papiamentu met totaalmethoden zijn voornamelijk 
synthetische methoden, ofwel totaalmethoden waarin alle doelen en leerlijnen in één me-
thodedeel uitgewerkt zijn. Desondanks is ondersteunend deelmateriaal nodig. Te denken valt 
aan ondersteunend materiaal op de verschillende schoolniveaus zoals: werkboeken, woor-
denboeken, schoolgrammatica’s, spelling- en stijlboekjes, oefenboeken voor goed taalge-
bruik, kinder- en jeugdliteratuur. Om het officiële schoolvak Papiamentu naar behoren te kun-
