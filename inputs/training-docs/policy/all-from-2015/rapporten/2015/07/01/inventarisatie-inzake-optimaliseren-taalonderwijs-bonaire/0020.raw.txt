Inventarisatie inzake optimaliseren taalonderwijs Bonaire  
 gunstige leidster-kindratio:  één op zes peuters, zodat werken in kleine groepen en 
individueel  werken mogelijk is; 
 coördinatie en intern overleg (doelen, werkwijze) t.b.v. een doorgaande lijn tussen 
peuter- en kleutergroepen; 
 deelname van minimaal drie, bij voorkeur  vier dagdelen per week; 
20
 ouderbetrokkenheid.  
 
3.3 Taal en voorschoolse educatie  
Onderzoek heeft aangetoond dat  het taalaanbod dat het kind thuis (en/of in de 
voorschoolse opvang) krijgt en de wijze waarop de interactie (kwantitatief en kwalitatief) 
tussen ouders en kinderen verloopt  van invloed zijn op de taalontwikkeling van kinderen en 
21
het latere schoolsucces. Kinderen uit een stimulerende (taal)omgeving, met kwaliteitsvolle 
interactie tussen ouders en kinderen, hebben doorgaans een intellectuele voorsprong van 
één à twee jaar bij de aanvang van het basisonderwijs vergeleken met kinderen uit gezinnen 
22
waar de kwaliteit van de interactie laag is. Ook de mate waarin sprake is van activiteiten 
m.b.t. geletterdheid, zoals voorlezen, samen een boek lezen, namen schrijven met kinderen,  
bibliotheekbezoek, spelen een rol in de taalontwikkeling van kinderen en zijn daarmee van 
invloed op de bagage waarmee ze het onderwijs binnentreden.  
 
23
In de interactie tussen ouders/opvoeders en kind speelt 'veiligheid' een belangrijke rol.  In 
het onderzoek naar kinderrechten op Bonaire (Kloosterboer 2013) komt naar voren dat in 
Bonaireaanse gezinssituaties juist die veiligheid geregeld afwezig is. Volgens de deskundigen 
die in het onderzoek zijn geraadpleegd, “staat de opvoeding van veel kinderen op Bonaire 
ernstig onder druk”, waarvoor zij oorzaken aandragen die “in meerdere of mindere mate 
maken dat kinderen zich thuis niet veilig (kunnen) voelen, zich niet optimaal kunnen 
ontwikkelen of zelfs geschaad worden in hun ontwikkeling.” Een van de knelpunten die 
daarbij worden genoemd, is de opvoedstijl: autoritair, met veel korte ge- en verboden, 
zonder dat daarbij duidelijke grenzen worden gesteld en zonder communicatie tussen 
ouders en kind. Ook de onderzoeken van Meerdink & Schonenburg (2010) en Spruit (2011)  
leverden op dat er vaak geen sprake is van echte communicatie tussen ouders en kinderen; 
                                                           
20
 In de literatuur wordt vaak gepleit voor een combinatie van centrum- en gezinsgerichte programma’s. Het 
CJG op Bonaire werkt in het gezinsstimuleringsprogramma Opstapje (voor peuters) en Opstap (voor kinderen 
van vier tot zes jaar) met buurtmoeders. Het programma biedt via huisbezoeken een programma aan ter 
bevordering van de communicatie tussen ouder en kind en ter stimulering van de ontwikkeling. 
21
 Hoff, 2006; Huttenlocher, Haight, Bryk, Seltzer, & Lyons, 1991; Huttenlocher, Waterfallb, Vasilyevac, Vevead, 
& Egese, 2010; Leseman, Ledoux, Veen, & Van der Veen, 2008; Reynolds & Temple, 2008; Veen, Roeleveld, & 
Van Daalen, 2005; Duursma, Romero-Contreras, Szuber, Proctor, & Snow, 2007; Scheele, Leseman & Mayo, 
2010. Alle genoemd in Snijders, E.M.A. & Van Zwol, P. (2013). Het verband tussen taalvaardigheid en 
zelfregulatie bij zorgpeuters met een verschillende taalachtergrond. Masterthesis Universiteit Utrecht, 
Pedagogische wetenschappen.  
22
 Drenthe, T. et al. (2014). Haalbaarheidsonderzoek instructietaal Sint-Eustatius. Het rapport beroept zich 
daarbij op Meijnen, W. (2003). Onderwijsachterstanden in basisscholen. Antwerpen / Apeldoorn: Garant. 
23
 Klein Tank, M. & Van der Linde-Meijerink, G. (2010). Kijk op ontwikkeling in de voorschoolse voorzieningen. 
Jonge kind publicatie, SLO, Enschede.
