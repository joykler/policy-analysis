P a p ia m e n t u in h e t o n d e rw i j s o p B o n a i re, E en c o n cep t - q u i ck s ca n E x p e r tg r o ep P a p ia m e n tu , j u l i 2 0 1 5 
• De positieve uitkomsten van meertalig gegeven onderwijs zijn ook op de langere tijd zicht-
baar, bijvoorbeeld in de overgang naar het secondair onderwijs. 
• Kinderen die gedurende langere tijd les krijgen van en in de moedertaal behalen betere 
resultaten op de tweede/vreemde taal dan kinderen die slechts enkele jaren moedertaalin-
structie krijgen.  
• In homogene sociolinguïstische contexten waarin één der moedertalen van de leerlingen 
domineert, zijn de resultaten van meertalig onderwijs beter dan in heterogene taalcontexten.  
• Kinderen met een gemiddeld beginniveau en leerpotentieel profiteren meer van meertalig 
onderwijs dan kinderen met een laag of hoog beginniveau en leerpotentieel. 
• De invoeringskosten van tweetalig onderwijs zijn aanzienlijk. Als tweetalig onderwijs een-
maal gevestigd is, bedragen de onderwijskosten 5-10% meer dan bij eentalig onderwijs. 
 
Meertalig lezen in Papiamentu en Nederlands 
Tot 1987 was het onderwijs op Bonaire eentalig Nederlands. In de bovenbouw van het PO 
werden Spaans en Engels aangeboden als vreemde taal. In dat jaar werd het Papiamentu op 
Bonaire ingevoerd als vak in alle klassen van de basisschool. Vanaf dat moment kregen de 
kinderen gedurende tweeëneenhalf uur per week onderwijs in hun moedertaal (Wout, 1993). 
Dit gebeurde eerst op basis van de totaalmethode Papiamentu nos idioma. In deze methode 
zat een component aanvankelijk lezen voor klas 3. Daaraan voorafgaand hadden de kinderen 
in de eerste klas (met 6 jaar) leren lezen in het Nederlands met de lokale leesmethode De 
derde stap. Taalvaardigheid Nederlands werd onderwezen met de methoden Nederlands als 
vreemde taal: Taalzaakonderwijs, Voorlopertje Zonnig Nederlands en vervolgens met 16 de-
4
len Zonnig Nederlands voor de klassen 2 tot en met 6. Later verscheen hiervan een sterk 
herziene druk. In 2003 konden de leerlingen leren lezen met de nieuwe methode Papiamentu 
Salto. De ontwikkeling of aanschaf, en de invoering van de verschillende methoden hadden 
te maken met de onvrede over de tegenvallende schoolresultaten. Daarbij werd vaak een 
relatie met de prestaties voor taal en lezen in het Nederlands, verondersteld. Inderdaad blijkt 
steeds uit onderzoek, ook op Bonaire dat de mate van schoolsucces afhankelijk is van taal-
vaardigheid Nederlands, met name begrijpend (studerend) lezen. In hoeverre de leerlingen 
succesvol zijn voor begrijpend lezen in het Nederlands, wordt bepaald door lexicale kennis 
[woordenschatkennis] en decodeersnelheid [technisch lezen]. Samen verklaren deze twee 
factoren op Bonaire 62% van de variantie [prestaties van de leerlingen] van het begrijpend 
lezen. Zoals hier vermeld, zijn er diverse onderzoeken verricht naar de relatie tussen het leren 
van taal en lezen in het Nederlands en Papiamentu. Steeds blijkt dat, ondanks dat de leer-
lingen eerst leerden lezen in het Nederlands en daarna in het Papiamentu, het technisch lezen 
in het Nederlands sterker is, maar dat het leesbegrip in het Papiamentu hoger scoort. Uit het 
Bonairiaanse onderzoek blijkt dat er hoge correlatie te vinden zijn tussen technisch lezen Pa-
5
piamentu en Nederlands (.89**) en tussen Begrijpend lezen Papiamentu en Nederlands 
                                                           
4
 Wout (1993) bespreekt de invoering van de Nederlandse methoden Taalkabaal (MT), Allemaal taal (MT) en 
Knoop het in je oren (NT2). 
5
 De correlatie wijst op een zeer significante samenhang: **=p < .001, statistisch tweezijdig getoetst.
