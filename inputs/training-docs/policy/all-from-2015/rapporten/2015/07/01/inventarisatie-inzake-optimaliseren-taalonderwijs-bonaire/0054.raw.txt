Inventarisatie inzake optimaliseren taalonderwijs Bonaire  
Het is de moeite waard nader te onderzoeken of en op welke manier op Bonaire vrije 
toegang tot Nederlandstalige tv-programma’s gefaciliteerd kan worden.  
 
4.4.6 Ondersteunende interventies met betrekking tot de thuissituatie 
Ideeën voor projecten met betrekking tot versterking van de thuissituatie en 
ouderparticipatie  
o Al op jonge leeftijd opvoedkundige ondersteuning bieden (beginnend bij het 
consultatiebureau) om te voorkomen dat kinderen op vierjarige leeftijd al met allerlei 
gedragsproblemen de school binnenkomen. 
o Al heel vroeg ouders ondersteunen om de kwaliteit van de thuistaal te verbeteren. Ook 
dit moet zorgen voor een betere aansluiting bij instroom in de basisschool. 
o Ouders stimuleren tot voorlezen en bibliotheekbezoek. Zij kunnen een belangrijke rol 
spelen bij de leesbevordering.  
 
Begeleiding van leerlingen 
Daarnaast zijn er ook mogelijkheden denkbaar voor het werken met vrijwilligers buiten 
schooltijd. Zo zijn er in Nederland voorbeelden van mentorprojecten voor (kwetsbare) 
leerlingen waarbij een vrijwilliger als positief rolmodel fungeert en een jongere voor langere 
tijd begeleidt in schoolse zaken. Eveneens kunnen zaken als zelfvertrouwen, leerdiscipline, 
taalvaardigheid, sociale competenties e.d. leerdoelen zijn. 
 
 
4.5 Randvoorwaarden voor implementatie op PO scholen 
4.5.1 Samenwerking tussen onderwijspartners 
In het voorgaande is uitvoerig ingegaan op de consequenties van de koerswijziging. 
Implementatie van het advies betekent voor Bonaire dat een nieuw curriculum ontwikkeld 
dient te worden waarin de verschuiving in taalaanbod een plek krijgt. Voor de diverse 
schoolteams betekent dit een herbezinning op het totale onderwijsaanbod, waarbij niet 
alleen de verschillende leerjaren en bijbehorende onderdelen van taalvaardigheid,maar ook 
de verschillende onderwijstypen en onderwijsniveaus goed op elkaar moeten aansluiten. 
Het is essentieel dat de verschillende onderwijspartners hierover met elkaar in gesprek 
gaan. Vanuit de basis van een gezamenlijke verantwoordelijkheid zal samenwerking en 
saamhorigheid bij het maken van keuzes tot collectief betere onderwijsresultaten voor 
Bonaire leiden.  
 
Uitvoering van het advies vereist voor leerkrachten een herbezinning op dagelijks 
onderwijsaanbod, hiervoor te gebruiken didactiek en reflectie op resultaten. In feite moeten 
leerkrachten een constante afweging maken met betrekking tot hun dagelijkse 
onderwijstaak. Het is dan ook aan te bevelen structuren op te zetten om samenwerking 
tussen leerkrachten te bevorderen. Zonder deze samenwerking zal uitvoering van het advies 
voor veel leerkrachten een moeizaam proces zijn. Het zou tevens verloren energie zijn als 
54
