P a p ia m e n t u in h e t o n d e rw i j s o p B o n a i re, E en c o n cep t - q u i ck s ca n E x p e r tg r o ep P a p ia m e n tu , j u l i 2 0 1 5 
leerlingen die zonder taalvaardigheid in de schooltaal aan het onderwijs beginnen een taalni-
veau bereiken dat vergelijkbaar is met hun eentalige leeftijdgenoten (Klesmer (1994), Collier 
8
(1987), en Cummins (1981).  
 
Het advies is gebaseerd op de doorslaggevende rol van taalaanbod bij het verwerven van een 
nieuwe taal. Echter: voor beginnende taalverwervers werkt niet alle gehoorde taal ook inder-
daad als input voor verwerving. Taalaanbod moet naast frequent ook begrijpelijk zijn en voor 
het verwerken en beklijven van de input is interactie met liefst begrijpende gevorderde ge-
bruikers van de doeltaal nodig. Zie hiervoor bijvoorbeeld Owen (2012, 8th) voor de eerste 
taalverwerving en Lightbown&Spada, 2006, 3th), Cameron, 2010, 10th) voor de tweede taal-
verwerving. Als men gaat proberen om 90% van de onderwijstijd te vullen met dergelijke in-
tensieve processen, treedt 'overload' op voor zowel de leerlingen als de leraar. 
  
4. Koppeling aan het Referentiekader 
De adviesvraag van de staatssecretaris komt voort uit de invoering van het Referentiekader 
Taal en Rekenen, een middel om goede onderwijsresultaten voor alle leerlingen te garande-
ren. Daarmee worden taalgebruik en taalkeuze in het onderwijs gekoppeld aan de nage-
streefde resultaten van dat onderwijs. De redenering is: door meer onderwijstijd te program-
meren in het Nederlands zullen meer leerlingen dan in het huidige systeem de gestelde ni-
veaus van het Referentiekader bereiken. Deze redenering verliest uit het oog dat onderwijs-
resultaten ook beïnvloed worden door de kwaliteit van het onderwijsproces. Dit is een onaf-
hankelijke factor die bij alle onderwijs geven speelt, ongeacht de taal waarin dat onderwijs 
gegeven wordt. Als leraren niet duidelijk maken wat de bedoeling van instructie is, als het 
onderwijsleerproces van leerlingen niet gevolgd wordt, als leraren essentiële leerstappen 
overslaan, dan zullen de resultaten achterblijven, ook als leerlingen en leraren de onderwijs-
voertaal beheersen. Wel kan gezegd worden dat het voor leraren en leerlingen moeilijker 
wordt om dezelfde onderwijsresultaten te bereiken als de leerlingen of de leraren weinig 
vaardig zijn in de onderwijstaal. Zodra onderwijsresultaten in het geding zijn, moet de analyse 
verbreed worden naar zowel onderwijstaal als onderwijskwaliteit. 
 
In tegenstelling tot Nederland en de Verenigde Staten vindt op Bonaire het onderwijs in de 
Nederlandse taal en van het vak Nederlands plaats binnen een sociale omgeving waarin deze 
doeltaal voor de meerderheid van de bevolking slechts een marginale rol speelt. Dit heeft 
allerlei gevolgen. Het advies besteedt alleen aandacht aan de taalsituatie van de leerlingen. 
Maar ook de taalvaardigheid van de leraren zou in de analyse betrokken moeten worden. Om 
onderwijs van het Nederlands en in het Nederlands te geven aan jonge kinderen is een grote 
mate van verbaal interactievermogen, woordkennis en morfosyntactische vaardigheid nodig. 
                                                           
8
 Klesmer, H. (1994). Assessment and teacher perceptions of ESL student achievement. English Q. 26, 8–11. Col-
lier, V.P. (1987). Age and Rate of Acquisition of Second Language for Academic Purposes. TESOL QUARTERLY, 
Vol. 21, No. 4, December 1987. Cummins, J. (1981). Age on arrival and immigrant second language learning in 
Canada: A reassessment. Applied Linguistics, 2, 132-149.
