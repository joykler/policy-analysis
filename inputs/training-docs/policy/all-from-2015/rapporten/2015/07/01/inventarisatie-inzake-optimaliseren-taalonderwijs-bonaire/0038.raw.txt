Inventarisatie inzake optimaliseren taalonderwijs Bonaire  
maar vooral de focus te leggen op kwaliteitsverbetering van de leerkracht. Leerkrachten op 
Bonaire moeten leren goed (Nederlandstalig) onderwijs te geven aan voornamelijk 
Papiamentstalige kinderen. Een juiste professionalisering moet ervoor zorgen dat 
handelingsverlegenheid wordt omgezet in handelingsbekwaamheid. 
 
Verbetering van de taalvaardigheid van de leerlingen vereist van de leerkracht een andere 
didactische aanpak waarbij taalontwikkelend wordt les gegeven. Principes van 
taalontwikkelend onderwijzen zijn toepasbaar in zowel moedertaal-, tweede taal- als 
vreemdetaalonderwijs. Aangezien het op Bonaire tevens gaat om het creëren van 
samenhang tussen de talen verdient het aanbeveling geen onderscheid te maken tussen de 
twee talen voor het ontwikkelen van didactische competenties met betrekking tot 
taalvaardigheidsontwikkeling. De beoogde wijziging in taalaanbod vereist van de leerkracht 
een beredeneerde afweging voor het gebruik van beide talen. 
 
De complexe taalsituatie van Bonaire vereist van lesgevers op Bonaire zowel visie als 
vaardigheden: visie op inrichting van het taalbeleid en de vaardigheid om deze visie ten 
uitvoer te kunnen brengen. Competentieontwikkeling dient onder meer gericht te zijn op  
* ontwikkeling van visie en attitude: diepgaand inzicht verkrijgen in de totaliteit van de 
Bonaireaanse onderwijsconstructie met betrekking tot taalvaardigheid en hierdoor een 
positieve opstelling verwerven tot te nemen stappen voor het behalen van de 
doelstellingen; 
* ontwikkeling van vaardigheden: de leerkracht als taalgebruiker (eigen taalbeheersing op 
het vereiste niveau voor een goede uitoefening van het beroep); 
* ontwikkeling van vaardigheden: de leerkracht als didacticus (vanuit de samenhang 
tussen het Nederlands en het Papiaments kunnen onderwijzen). 
 
Voor het welslagen van bovengenoemde competentieontwikkeling van de diverse 
vaardigheden is voorafgaande ontwikkeling van visie en attitude essentieel. De 
competentieontwikkeling behelst diverse terreinen onder meer beredeneerde keuzes 
maken voor het hanteren van de beide talen, verbetering van de kwaliteit van taalcontact 
en verbetering van de kwaliteit van het leesonderwijs, verbetering van het taalonderwijs 
(taal als vak) waarbij tevens beredeneerde keuzes gemaakt worden voor effectieve inzet van 
onderwijsmaterialen. Voor wat betreft de eigen taalvaardigheid van de leerkrachten gaat 
het met name om ontwikkeling van díe vaardigheden die een goede uitvoering van het 
beroep met zich meebrengen. Een aanzet tot een beschrijving van de gewenste 
competenties is opgenomen in de bijlagen.  
 
Bovengenoemde competenties dienen gevolgen te hebben voor zowel de 
professionalisering (na- en bijscholing) van zittende leerkrachten als voor de initiële 
opleiding.
