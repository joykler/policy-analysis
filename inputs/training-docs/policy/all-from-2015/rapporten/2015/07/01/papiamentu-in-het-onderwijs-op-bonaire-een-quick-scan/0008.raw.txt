P a p ia m e n t u in h e t o n d e rw i j s o p B o n a i re, E en c o n cep t - q u i ck s ca n E x p e r tg r o ep P a p ia m e n tu , j u l i 2 0 1 5 
belangrijke talen een rol: het Papiaments en het Nederlands. De gedachte in de hier beschre-
ven aanpak gaat uit van de belangen van het kind: beide talen zijn in gelijke mate belangrijk 
voor een evenwichtige ontwikkeling van het Bonairiaanse kind. Echter, de functie van de talen 
verschilt: het Nederlands vervult voornamelijk de functie van toegangspoort naar (kennis)ont-
wikkeling.  
Het Papiaments daarentegen is van groot belang voor ontwikkeling van de eigen identiteit in 
sociaal-cultureel en maatschappelijk opzicht. Er wordt dan ook een duidelijk onderscheid ge-
maakt tussen de rollen van het Papiaments en het Nederlands. (p. 20) 
 
Gezien de functie van het Nederlands (als toegangspoort naar kennisontwikkeling en het be-
halen van diplomaâ€™s) is het kind erbij gebaat uiteindelijk een zo hoog mogelijk niveau in het 
Nederlands te behalen. Om dit voor elkaar te kunnen krijgen zet deze benadering in op zoveel 
mogelijk Nederlands taalcontact. In de praktijk komt het neer op een wijziging van het huidige 
systeem waarbij het Nederlands meteen vanaf groep 1 van het PO doeltaal en voertaal is, 
waarin het onderwijs wordt aangeboden, en niet pas vanaf groep 5. (p. 20-21) 
 
Knelpunt 3. Gezien de kleinschaligheid van de afzetmarkt is de verwachting dat ook in de toe-
komst het benodigd schriftelijk taalaanbod Papiaments te beperkt zal zijn om nog te kunnen 
spreken van verantwoord onderwijs. Dit gegeven maakt dat het Papiaments de functie van 
taal als middel tot kennisontwikkeling eigenlijk niet kan vervullen. (p. 21; met verwijzing naar 
Muysken e.a. 1996). 
Knelpunt 4. Papiamentstalig onderwijs kan dus niet hetzelfde bieden als Nederlandstalig on-
derwijs. De consequentie hiervan is dat het Nederlands op Bonaire deze juist voor het onder-
wijs zo belangrijke functie moet overnemen. Daaruit vloeit de noodzaak voort dat kinderen 
op Bonaire liefst op jonge leeftijd al het Nederlands goed leren beheersen. Niet in eerste in-
stantie met het oog op eventuele studiemogelijkheden in Nederland maar vooral met het oog 
op het Nederlands als toegangspoort naar kennis. (p. 21) 
 
De constatering dat het Papiaments op dit moment nog onvoldoende kan dienen als onder-
wijstaal, zal voor heel veel mensen niet vanzelfsprekend en acceptabel zijn. Zij zullen daarin 
meegenomen moeten worden. Er moet dus ruimte komen, zodat iedereen inzicht en over-
zicht kan krijgen. Zonder dit inzicht en overzicht is het onmogelijk te komen tot acceptatie en 
de bereidwilligheid oude denkpatronen los te laten en een nieuwe mening te vormen. (p. 22) 
 
Verschil in functie leidt tot verschil in doelstellingen. Het eerder genoemde functieverschil 
tussen talen is tot nog toe niet uitgewerkt in het taalbeleid op de diverse eilanden. Voor Bo-
naire is dit een voorwaarde om te komen tot duurzame onderwijsverbetering. Verder onder-
zoek is gewenst. Het gaat hierbij om een nadere uitwerking van doelstellingen in de beide 
talen. Voor het Nederlands gaat het in ieder geval om doelen met betrekking tot schoolse 
taalvaardigheid. Voor het Papiaments gaat het eerder om sociaal-culturele en maatschappe-
lijke doelen.
