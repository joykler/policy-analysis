Inventarisatie inzake optimaliseren taalonderwijs Bonaire  
beschouwen, maar binnen het totale curriculum vooral voorwaarden te creëren om 
mechanismen die leiden tot vergroting van de taalvaardigheid in werking te stellen.  
 
4.1.2 Onvoldoende aansluiting: oriëntatie op de oorzaak van de knelpunten 
Betere onderwijsresultaten kunnen slechts bereikt worden, indien er ook een andere 
invulling wordt gegeven aan het onderwijs dan tot nog toe het geval is op Bonaire. Voor het 
maken van andere keuzes is het van belang nader in te gaan op de oorzaak van de huidige 
knelpunten. In de huidige onderwijsconstructie zijn de acht jaren PO ingevuld door 
voornamelijk Papiamentstalig onderwijs in de eerste vier schooljaren en voornamelijk 
Nederlandstalig onderwijs in de volgende vier schooljaren. Deze constructie waarbij 
onvoldoende Nederlands taalcontact een goede aansluiting onmogelijk maakt is een 
belangrijke oorzaak van de huidige ongewenste onderwijsresultaten.  
 
Nederlandstalig onderwijs vanaf groep 5 vereist in ieder geval dat leerlingen in staat zijn de 
zaakvakteksten uit groep 5 en de instructie die daarbij hoort te begrijpen. Dat betekent dus 
niet alleen mondelinge maar ook schriftelijke vaardigheid en een vocabulaire dat zich niet 
beperkt tot de alledaagse werkelijkheid maar ook in staat stelt om te praten en te lezen  
over meer abstracte entiteiten. Daarnaast vereist het gebruik van Nederlandse bronnen 
(leeftijdsadequate lesmaterialen, leesboeken e.d.) een goede leesvaardigheid en 
bijbehorende woordenschat (een indicatie voor de woordenschat die gebezigd wordt bij 
leeftijdsadequate materialen geeft het feit dat Nederlandse leeftijdsgenootjes op die leeftijd 
32
beschikken over een woordenschat van ± 6000 woorden) . In de hogere groepen wordt een 
toenemend beroep gedaan op Nederlandse woordkennis van meer abstracte begrippen 
gerelateerd aan vakonderwijs (zoals rekenen en wereldoriëntatie). Taalontwikkeling en 
conceptuele ontwikkeling gaan bij vakonderwijs samen, waarbij het ene doel het andere 
ondersteunt. De Nederlandse taal is voor de kinderen op Bonaire daarbij het voornaamste 
middel om informatie te vergaren en kennis te ontwikkelen.  
 
In de huidige constructie kunnen de leerlingen in groep 5 en in de hogere groepen 
Nederlandse bronnen passend bij hun leeftijd veelal niet aan; daarom wordt vaak terug 
gegrepen op lesmaterialen en leesboeken van een lager leerjaar of een lager niveau. Al deze 
materialen zijn echter geschreven voor een andere leeftijdsgroep en kinderen krijgen dus 
veelal leerstof en leesboeken aangeboden, waarbij geen sprake is van passend, uitdagend 
en leeftijdsadequaat onderwijs. In de praktijk blijken zelfs deze materialen uit een lagere 
leeftijdsgroep of van een lager niveau qua taalgebruik nog te hoog gegrepen, aangezien de 
kinderen een groot deel van de basiswoordenschat missen. Hierdoor ontstaat een 
neerwaartse spiraal: onvoldoende taal- en leesvaardigheid leidt tot verminderde 
mogelijkheden tot verdere ontwikkeling van taal- en leesvaardigheid. Onvoldoende toegang 
tot Nederlandstalige bronnen staat verdere kennisontwikkeling in de weg. Gezien het 
                                                           
32
Vermeer in Nederlands als tweede taal in het basisonderwijs (2005)
