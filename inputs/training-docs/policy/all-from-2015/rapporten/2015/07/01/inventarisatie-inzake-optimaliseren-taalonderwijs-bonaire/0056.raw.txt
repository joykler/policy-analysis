Inventarisatie inzake optimaliseren taalonderwijs Bonaire  
De nieuwe visie van taalontwikkelend lesgeven doet vooral een beroep op de 
professionaliteit van lesgevers: zij vormen de spil bij de ontwikkeling van de taalvaardigheid 
van hun leerlingen. Een nieuwe visie implementeren vereist oude routines loslaten en 
nieuwe vaardigheden aanleren. De impact is groot: leerkrachten maken de overstap naar 
veel meer Nederlands als voertaal, doeltaal en instructietaal en dienen noodzakelijkerwijs 
tegelijkertijd nieuwe manieren van lesgeven toe te passen. Deze te maken omslag vraagt 
een grote tijdsinvestering en enorme inzet van alle betrokkenen. Om nieuw aangereikte 
kennis ook daadwerkelijk in de dagelijkse lespraktijk toe te kunnen passen hebben 
individuele leerkrachten maar ook een schoolteam als geheel voldoende tijd en ruimte 
nodig om te kunnen reflecteren op het eigen onderwijs en de benodigde veranderingen 
daarin. Een te grote belasting van de schoolteams werkt belemmerend op het daadwerkelijk 
en succesvol implementeren van de in te voeren vernieuwingen. 
 
Er zijn echter grenzen aan wat schoolteams en individuele leerkrachten jaarlijks aankunnen 
aan vernieuwingsactiviteiten. De gewone onderwijstaken vergen immers al veel aandacht 
en de werkelijk beschikbare ‘vernieuwingstijd’ is dus beperkt. Vanwege de vele 
aandachtspunten op de scholen is er op dit moment onvoldoende ruimte om verbetering 
van taalonderwijs díe aandacht te geven die noodzakelijk is om daadwerkelijke resultaten te 
kunnen verwachten. Het is derhalve zaak in de veelheid aan onderwijsvernieuwingen de 
juiste prioriteiten te stellen en voldoende ruimte te creëren.  
 
Taalvaardigheid is een basisvoorwaarde om onderwijs te kunnen volgen. Op dit moment 
heeft de meerderheid van de leerlingen op Bonaire deze basisvoorwaarde niet in huis. Het 
ontwikkelen van voldoende Nederlandse taalvaardigheid is dus een prioriteit voor alle PO- 
scholen om betere onderwijsresultaten te kunnen behalen. Taalvaardigheid is zo basaal 
voor het kunnen volgen van onderwijs dat bijna alle te maken onderwijskeuzes (zoals keuzes 
met betrekking tot pedagogische visie, keuze van methodes, mogelijke leerwegen, 
alfabetisering, formatie, keuze van professionalisering e.d.) daaraan ondergeschikt zijn. Een 
gefundeerde visie op de rol van het Papiaments en het Nederlands op Bonaire en de voor 
het onderwijs op Bonaire noodzakelijke handelwijzen met betrekking tot taalverwerving en 
taalonderwijs dienen vertrekpunt te zijn voor te maken keuzes. Goed zicht hebben op de 
manier waarop, maar ook de volgorde waarin een betere taalvaardigheid bereikt kan 
worden is voor scholen een must. Alleen dan kunnen goede keuzes met betrekking tot 
verbeteringen qua curriculum,  organisatie, professionalisering e.d. gemaakt worden.  
 
De afgelopen jaren zijn in rapportages van de inspectie en in de onderwijsagenda (2011) 
vele zaken als belangrijk aangemerkt om het onderwijs op Bonaire te verbeteren. Het 
uitstippelen van de juiste volgorde met betrekking tot de vele prioriteiten op Bonaire is van 
belang om profijt te hebben van alle in te voeren verbeteringen. Zonder de benodigde 
taalvaardigheid van de leerlingen om onderwijs te kunnen volgen zullen ook eventuele 
andere onderwijsvernieuwingen onvoldoende resultaat genereren. Om een kwaliteitsslag te 
56
