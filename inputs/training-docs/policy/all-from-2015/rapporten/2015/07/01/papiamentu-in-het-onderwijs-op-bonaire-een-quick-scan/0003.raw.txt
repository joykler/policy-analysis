P a p ia m e n t u in h e t o n d e rw i j s o p B o n a i re, E en c o n cep t - q u i ck s ca n E x p e r tg r o ep P a p ia m e n tu , j u l i 2 0 1 5 
Voorwoord  
Zoals door het advies ‘Nederlands op z’n BESt’ van de Nederlandse Taalunie is aanbevolen, 
zijn twee expertgroepen ingesteld door OCW: een expertgroep Papiamentu en een expert-
groep Nederlands. De werkzaamheden namen een aanvang in maart 2015 met een bijeen-
komst op Bonaire van beide expertgroepen. De opdracht hield in dat de twee groepen de 
gevolgen van het advies in kaart zouden brengen en de actiepunten dienden vast te leggen in 
een plan van aanpak. Zo zou het taalonderwijs uiteindelijk een invulling moeten krijgen die 
recht doet aan het afzonderlijk belang van beide talen.  
De staatssecretaris heeft de expertgroep Nederlands en de expertgroep Papiamentu verzocht 
om een inventarisatie (‘quick scan’) te maken voor zover het in dit stadium mogelijk zou zijn. 
 
Door meerdere omstandigheden is het niet tot een gezamenlijk verslag gekomen van de twee 
expertgroepen. De tijd was eerstens te beperkt, zelfs voor een quick scan. De discussie over 
het uitgangspunten in het NTU-rapport en over de onderwijstijd voor de afzonderlijke talen 
in het onderwijs op Bonaire nam meer tijd in beslag dan verwacht. Na de laatste gesprekken 
met de PO-schoolbesturen was het niet duidelijk in hoeverre de expertgroepen daadwerkelijk 
pas op de plaats moesten maken inzake het vervolgen en afronden van de werkzaamheden. 
Daar kwam nog bij dat de datum 5 juli te dicht op de afsluiting van het schooljaar zat. Omdat 
er geen ontmoetingen tussen de expertgroepen meer waren gepland heeft de expertgroep 
Papiamentu de werkzaamheden afzonderlijk vervolgd. De indeling en enkele tekstgedeelten 
die het Papiamentu en/of het Nederlands betreffen, zijn aangeleverd door de Expertgroep 
Nederlands. Mogelijk zijn die tekstfragmenten inmiddels gereviseerd. 
 
Wat u aantreft in het hieronder volgend conceptverslag zijn tekstfragmenten in de vorm van 
een tussenrapportage, die een beeld geven van de gedachtewisseling tussen de leden van de 
expertgroepen, in het bijzonder van de expertgroep Papiamentu op het moment dat de tijd 
die was toegewezen voor het advies verstreken was. Na aanvulling van deze conceptteksten, 
zullen deze nog onderworpen dienen te worden aan de nodige revisieronden. 
 
De expertgroep Papiamentu bedankt de onderwijsactoren: schoolleiders, leerkrachten, 
schoolbesturen en ondersteunende instellingen die deel hebben genomen aan de gesprekken 
die zeer verhelderend waren.  
 
Het aangeven wat er nodig is om het Papiamentu op Bonaire binnen en buiten het onderwijs 
de juiste plaats te bezorgen en hoe dat inhoudelijk aangepakt dient te worden vindt de ex-
pertgroep Papiamentu van groot belang. Om dat te bewerkstelligen zou de groep over meer 
tijd dienen te beschikken. De groep geeft te kennen graag de werkzaamheden te willen ver-
volgen indien de gelegenheid zich daartoe voordoet. Het mag duidelijk zijn dat dit document 
vooralsnog niet voor publicatie geschikt is.
