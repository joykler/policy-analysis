Inventarisatie inzake optimaliseren taalonderwijs Bonaire  
het Papiaments veelal beter; het is niet realistisch te verwachten dat hun taalvaardigheid 
Nederlands op afzienbare termijn op een dusdanig niveau kan worden gebracht, dat zij in 
staat zijn rijk en correct taalaanbod en taalontwikkelende interactie in het Nederlands te 
realiseren.  
 
3.4 Leidstercompetenties m.b.t. taalontwikkeling 
In de literatuur óver en lokaal en internationaal onderzoek náár de kwaliteit van 
kinderopvang en de implementatie van diverse programma’s voor voorschoolse educatie, 
wordt telkens weer de kwaliteit van de pedagogisch medewerker/leidster benadrukt. Naast 
algemene pedagogisch-didactische competenties zijn ook taaldidactische vaardigheden van 
belang. Wij beperken ons hier tot de laatste. 
 
Peuters leren door spelen, ervaren en doen. Basisuitgangspunt bij het stimuleren van de 
taalontwikkeling van peuters in de voorschoolse opvang is dan ook dat dit op speelse wijze 
gebeurt. Dat neemt niet weg dat er van de kant van de leidster wel sprake is van een 
bewuste aanpak: zij probeert door middel van activiteiten die  bij het thema passen, ook 
27
taaldoelen te realiseren. De kinderen ervaren de activiteiten als spel, maar de leidster 
heeft van tevoren nagedacht over een bepaald taalaanbod (bijvoorbeeld een aantal nieuwe 
woorden); de activiteit is mede georganiseerd om de kinderen onbewust (indirect) met die 
woorden te confronteren (intentioneel-indirect). Daarnaast is het belangrijk voldoende 
activiteiten in kleine groepen te organiseren; daar is de kans het grootst dat de kinderen 
28
taalaanbod op maat, voldoende spreekruimte en adequate feedback krijgen. Ten slotte is 
het cruciaal dat leidsters leren, naast geplande activiteiten, alle taalkansen te benutten die 
zich voordoen tijdens dagelijkse routines (eten, handen wassen, aankleden, afscheid 
29
nemen) en spel. De gewenste leidstercompetenties betreffen:  
 
 realiseren van taalontwikkelende interactie:  
- ruim, rijk en correct taalaanbod, aangepast aan het niveau van de kinderen; 
- ruimte scheppen voor taaluitingen van de kinderen; 
- op de juiste wijze feedback op taaluitingen van de kinderen geven (taaluitingen 
herhalen, impliciet verbeteren en uitbreiden);  
 
                                                           
27
 Zie bijvoorbeeld de door de SLO uitgewerkte taaldoelen voor kinderen in de voorschoolse periode. 
SLO/Universiteit van Amsterdam (20  ) Taalontwikkeling van het jonge kind: een uitwerking van de doelen voor 
aanvang groep 1.Uiteraard dienen deze voor het Papiaments te worden aangepast. 
28
 Tavecchio en Oostdam (2013) refereren aan een onderzoek van De Haan, Leseman en Elbers (2011), die  
wijzen op het belang van uitvoering van gestuurde taal- en rekenactiviteiten in kleine groepen (en niet alleen 
in de grote kring) (Tavecchio, L. & Oostdam, R. (2013). ‘Niet elk kind is ontvankelijk voor vroegtijdige 
stimuleringsprogramma’s. De invloed van onderliggende factoren van schoolrijpheid in relatie tot de voor- en 
vroegschoolse educatie’ in: Pedagogiek 33(2013) 1. Down-loaded from UvA-DARE, University of Amsterdam 
http://hdl.handle.net/11245/2.125509.) 
29
 Sardes/Expertisecentrum Nederlands. Checklist leidstervaardigheden De taallijn; UvA (2011). Kijkwijzer Taal 
en VVE. Amsterdam. 
22
