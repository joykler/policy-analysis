P a p ia m e n t u in h e t o n d e rw i j s o p B o n a i re, E en c o n cep t - q u i ck s ca n E x p e r tg r o ep P a p ia m e n tu , j u l i 2 0 1 5 
Kinderen leren beter in hun moedertaal 
Kinderen waarvan de primaire taal niet de instructietaal op school is, hebben meer kans om 
voortijdig school te verlaten, of om in de lagere klassen te mislukken. Studie van onderwijs- 
en taalkundigen heeft aangetoond dat de eerste taal van de kinderen de optimale taal is voor 
alfabetisering en het leren in de hele basisschool (UNESCO, 2008a; 2014). Het leren lezen is 
naast rekenen een belangrijke schoolse vaardigheid die relevant is voor de schoolcarrière van 
leerlingen en dus later ook voor de maatschappelijke carrière van de burgers.  
In weerwil van groeiend bewijs en de vraag van de ouders, zijn er veel onderwijssystemen 
over de hele wereld die blijven staan op het exclusieve gebruik van een of soms meerdere 
bevoorrechte talen. Dit betekent uitsluiting van andere talen en daarmee ook uitsluiting van 
de kinderen die die talen spreken (Arnold, Bartlett, Gowani & Merali, 2006). Doorgaans wordt 
de dominante taal in de samenleving gepresenteerd aan of ervaren door kinderen en gezin-
nen als: normatief, gewenst, bevoorrecht, hoge status en de gewenste taal voor het vroege 
leren en het latere onderwijs. Voor de kinderen met de minderheidstaal betekent dit submer-
sie: de benadering van onderdompeling, (ook bekend als 'Erop of eronder’of to ‘sink or swim’). 
Daarnaast kunnen we spreken van substractieve tweetaligheid wanneer de taalvaardigheid in 
de tweede taal meer toeneemt dan die in de eerste taal (Ball, 2008b). 
 
Bevindingen bij onderzoek wijzen op risico’s bij het leren in een vreemde taal. Ouders vermij-
den de school. Leraren zijn ontdaan door het onvermogen van de kinderen om deel te nemen 
aan het onderwijs en kinderen ondergaan vroege faalervaringen op school. Er zijn kinderen 
waarbij het wel lukt om via instructie in een tweede (school)taal door het onderwijs te komen. 
Dat sommige kinderen thuis hun vaardigheden in hun eerste taal verder ontwikkelen en on-
dertussen op school succesvol zijn in een tweede taal, gaat niet vanzelf. Dit leidt in toene-
mende mate tot een onvermogen om te communiceren over meer dan dagelijkse onderwer-
pen met ouders, familie en anderen. Uiteindelijk betekent dit op universeel niveau eveneens 
een snelle uitputting van het wereldreservoir van talen en de culturele kennis. Sommige op-
voeders beweren dat alleen in die landen waar de eerste taal van de leerders de instructietaal 
is, het waarschijnlijker wordt dat de wereldwijd nagestreefde doelstellingen van Onderwijs 
voor Allen (Education for All) bereikt worden. Studie geeft ook aan, dat het betrekken van 
gemarginaliseerde kinderen bij de school door middel van meertalig onderwijs met als basis 
moedertaalinstructie (MTB-MLE: mother-tongue based, multilingual education; moedertaal-
leren in meertalig onderwijs), als een succesvol model wordt beschouwd (Benson & Kosonen, 
2013; Yiakoumetti, 2012). 
 
Over meertalig leren 
Ten aanzien van het tweetalig leren zijn wetenschappers het over enkele punten eens. Kin-
deren kunnen twee of meer talen aanleren in hun vroege jaren. Er is geen sprake van een 
wedijver tussen de talen om mentale ruimte. Kinderen raken niet in de war door tweetalig-
heid. Indien er een adequate input is en er mogelijkheden zijn tot interactie, kunnen kinderen
