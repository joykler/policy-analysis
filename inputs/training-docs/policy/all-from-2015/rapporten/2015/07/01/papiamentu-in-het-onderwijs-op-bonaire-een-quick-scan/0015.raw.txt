P a p ia m e n t u in h e t o n d e rw i j s o p B o n a i re, E en c o n cep t - q u i ck s ca n E x p e r tg r o ep P a p ia m e n tu , j u l i 2 0 1 5 
uitvoering van (taal)onderwijs in het algemeen en/of Bonaire in het bijzonder. Er zijn verschil-
lende disciplines vertegenwoordigd waaronder: taalonderwijs Papiamentu en Nederlands 
(NT1, NT2 en NVT), meertaligheid, alternatieve didactieken, lesgeven, curriculumontwikke-
ling, deskundigheidsbevordering van lesgevers, kennis en ervaring over de rol en invloed van 
de thuistaal bij schoolsucces, identiteitsontwikkeling en persoonlijkheidsvorming van jonge 
leerlingen (zie Bijlage III). De expertgroep Papiamentu heeft gebruik gemaakt van de moge-
lijkheid om expertise te raadplegen. Het betreft een hoogleraar Pedagogische wetenschap-
pen en wetenschappelijk directeur Expertisecentrum Nederlands en een onderwijskundig ad-
viseur NVTiC.  
De werkzaamheden namen formeel een aanvang op 18 maart 2015 met een bijeenkomst van 
beide expertgroepen op Bonaire bij OCW.  
Het onderzoek is uitgevoerd in de periode maart tot en met juni 2015. Een deel van het on-
derzoek bestond uit gesprekken met actoren in het onderwijsveld en de gemeenschap van 
Bonaire. Er is gesproken met nagenoeg alle schoolleiders. Er waren telkens meerdere leden 
van de expertgroepen aanwezig bij de gesprekken. Verder zijn er gesprekken geweest met 
ondersteunende instellingen. Het doel van de gesprekken was om een nauwkeuriger beeld te 
krijgen van de taalonderwijssituatie. Er is gericht gesproken over de feitelijke omstandighe-
den op de scholen en de veranderingen die mogelijk zijn als het om instructietaal voor de 
verschillende vakken gaat. Ook de voorgestelde functies van de twee talen Nederlands (cog-
nitieve ontwikkeling) en Papiamentu (identiteitsontwikkeling) kwam aan de orde. Met deze 
bezoeken en gesprekken hebben de expertgroepen informatie kunnen verzamelen. Tevens 
hebben ze een beter gevoel kunnen krijgen van de zorgen en hoop van betrokkenen: van 
leraren, directeuren, bestuurders en veldwerkers, en van de onmacht die door veel betrok-
kenen wordt ervaren als het gaat om de instructietaal. Er zijn publicaties geraadpleegd en 
gegevens opgevraagd. De lijst van gesprekspartners en de lijst van geraadpleegde literatuur 
zijn als bijlage bij dit verslag opgenomen. 
 
1.3 Opbouw van het rapport 
Na de inleiding wordt er in hoofdstuk 2 een beeld gegeven van de Interpretatie en perceptie 
van de voorstellen in Nederlands op zijn BESt, waarbij ingegaan wordt op de twee delen van 
de adviesvraag. Vervolgens worden in hoofdstuk 3 de gevolgen beschreven voor het PO in-
dien het NTU-advies wordt gerealiseerd. Daarbij komen aan de orde de bekwaamheid en be-
voegdheid docenten, het les- en toetsmateriaal voor de talen Nederlands en Papiamentu en 
voor de zaakvakken. Tenslotte worden de onderwijsactiviteiten in het algemeen, de onder-
wijsconstructie en de school als geheel besproken. Hoofdstuk 4 heeft dezelfde onderdelen als 
onderwerp, echter nu betreft het Voortgezet Onderwijs (VO). In hoofdstuk 5 staat het Mid-
delbaar Beroepsonderwijs (MBO) centraal. Bijzonder is hier dat ten aanzien van de methodes 
van de overige vakken (5.2.2.2) sprake is van differentiatie (niveau 1-2, met Papiamentu als 
instructietaal). In hoofdstuk 6 komen voorwaarden aan de orde als wetgeving en financiÃ«n. 
De conclusies worden in hoofdstuk 7 geformuleerd. In hoofdstuk 8 wordt het Plan van aanpak 
in de vorm van aanbevelingen gepresenteerd.
