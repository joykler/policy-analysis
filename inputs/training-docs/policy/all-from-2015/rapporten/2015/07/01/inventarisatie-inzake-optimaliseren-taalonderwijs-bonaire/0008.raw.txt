Inventarisatie inzake optimaliseren taalonderwijs Bonaire  
Een deel van het onderzoek bestond uit gesprekken met betrokkenen en deskundigen op 
Bonaire en in Europees Nederland. Leden van de expertgroepen hebben in wisselende 
samenstelling gesproken met de directies van de scholen voor PO, het Openbaar 
Schoolbestuur en het Rooms-Katholiek Schoolbestuur, Forma, het Expertisecentrum 
Onderwijszorg (EOZ).  Het doel van deze gesprekken was het achterhalen van informatie 
over de feitelijke situatie óp en behoeften ván de scholen. Daarnaast is ook van gedachten 
gewisseld over (de strekking  van) het Taalunie-advies. Op verzoek van de expertgroep 
Papiaments is in mei 2015 door middel van videoconferencing ook gesproken met L. 
Verhoeven en F. Teunissen in Nederland. 
 
De taak van de expertgroep strekte zich uit over het gehele onderwijs, dus ook tot het VO 
en het MBO. In een oriënterend gesprek met de algemeen directeur van de SGB is echter 
naar voren gebracht, dat de SGB geen verantwoordelijkheid wenst te dragen voor (de 
uitvoering van) een advies waarmee men het principieel niet eens is.  Dit betreft zowel de 
inhoud (de automatische keuze voor Nederlands als instructietaal  in het VO, zonder de 
haalbaarheid van bijvoorbeeld Engels te onderzoeken) als de wijze van totstandkoming van 
het advies (niet gebaseerd op sociolinguïstisch onderzoek, met te weinig ruimte voor zowel 
4
lokale expertise als voor input vanuit de scholen) . Er heeft wel een gesprek plaatsgevonden 
met de directeur van Forma, dat twee mbo-opleidingen op niveau 1 verzorgt. 
 
De expertgroep respecteert het standpunt van de SGB, maar betreurt het niet te hebben 
kunnen samenwerken. Echter, door de directie van de SGB is ten aanzien van samenwerking 
ook aangegeven niet afzijdig te willen staan, maar op een andere basis te willen 
samenwerken: op basis van wederzijds respect, waarin de partners ‘agree to disagree’, met 
respect voor de eigen keuzes van de SGB. Dit schept perspectief voor de toekomst en de 
expertgroep hoopt dan ook dat in het kader van het nog te ontwikkelen plan van aanpak 
kan worden samengewerkt. Gezien het standpunt van de SGB en de beperkte beschikbare 
tijd heeft de expertgroep besloten het Voortgezet Onderwijs niet mee te nemen in deze 
quick scan.  
 
Ten slotte is ten behoeve van dit rapport ‘desk research’ uitgevoerd. De lijst van 
geraadpleegde publicaties en de verslaglegging van de gesprekken treft u aan in resp. 
Bijlage x en xx. 
 
1.4 Opbouw van het rapport  
 
 
  
                                                           
4
 Zie de verslaglegging in Bijlage xx.  
8
