Samenvatting 
Management summary – Bekendheid en imago BZK 
BZK heeft imago als veiligheidsministerie, dat ver van burgers afstaat, ambtelijk is en weinig slagvaardig   
• De Nederlandse bevolking is relatief slecht op de hoogte van de onderwerpen waar het ministerie van BZK zich mee 
bezighoudt. De helft weet spontaan geen enkel thema te noemen.  
• Spontaan denkt men het meest dat BZK zich bezighoudt met nationale veiligheid & Nederlandse belangen (17%) en 
koninkrijksrelaties (14%). De meest herkende onderwerpen zijn koninkrijksrelaties (74%), paspoorten (74%), ambtenaren 
(70%) en veiligheid (69%). De onderwerpen woningmarkt en digitale overheid linkt men het minst aan BZK. 
• BZK heeft vooral het imago van een ambtelijke organisatie (47%) die ver van burgers af staat (42%) en beschermer is van 
de democratie (27%). BZK staat nauwelijks bekend als slagvaardig (4%), modern (5%) of met een duidelijke visie (7%). 
 
Weinig geprofileerd imago ambtenaren, bestuurders en volksvertegenwoordigers 
• Er bestaat over ambtenaren, bestuurders en volksvertegenwoordigers geen eenduidig of breed gedragen imago. 
 
Ambtenaren vaker gezien als dienstbaar en nuttig maar ook als lui 
• Ambtenaren ziet men vooral als dienstbaar (31%) en nuttig (25%). Een vijfde vindt hen wereldvreemd (22%) en lui (20%). 
• Bestuurders en volksvertegenwoordigers hebben een wat negatiever imago. Een derde denkt dat zij uit zijn op eigen 
gewin (36% en 35%) en slechts een vijfde (21% en 24%) vindt dat zij opkomen voor het algemeen belang. Zij worden 
minder dan ambtenaren gezien als dienstbaar (beiden 17%) en nuttig (15% en 16%) maar minder vaak als lui (9% en 8%). 
Publieksmonitor BZK, 1-meting| Ministerie van BZK| Project Z6417 3-7-2015
