Resultaten - verschillen tussen subgroepen 
Verschillen tussen subgroepen 
Bepaalde subgroepen in de samenleving uiten zich in het algemeen positiever over de representatieve democratie in Nederland dan 
anderen en zij voelen zich relatief sterk vertegenwoordigd door en betrokken bij politici en bestuurders. Het gaat dan met name om 
hoogopgeleiden, jongeren (t/m 34 jaar) en vrouwen. Voor laagopgeleiden, ouderen (vanaf 55 jaar), mensen in het Zuiden van het land 
en mannen is de representatieve democratie vaker een ver-van-mijn-bed-show. De instrumenten voor directe democratie worden 
vooral gewaardeerd door ouderen en minder door hoogopgeleiden. 
 
Onder dezelfde subgroepen die relatief positief zijn over de representatieve democratie hebben BZK en beroepsgroepen die zich 
inzetten voor de publieke zaak een positiever imago. Hoogopgeleiden en vrouwen hebben een positiever beeld van ambtenaren, 
bestuurders en volksvertegenwoordigers. Jongeren zijn positiever over ambtenaren en over het ministerie van BZK. Onder 
laagopgeleiden, mensen in het Zuiden van het land en mannen heerst een negatiever beeld van bestuurders en 
volksvertegenwoordigers. 
 
Deze verschillen in houding tussen bepaalde subgroepen zien we tevens terug in het oordeel over de verschillende beleidsthema’s 
zoals de decentralisaties, schaalvergroting en toenemende digitalisering. Dergelijke ideeën vinden meer steun onder hoogopgeleiden 
en jongeren. Laagopgeleiden, ouderen en mensen uit het Zuid-Nederland staan hier vaak negatiever tegenover.  
 
Het oordeel over BZK en het (mogelijke) beleid lijkt niet direct samen te hangen met de kennis over BZK. We zien dat ouderen, 
hoogopgeleiden en mannen beter weten waar BZK zich mee bezighoudt en dat laagopgeleiden, jongeren, mensen uit het Zuiden van 
het land en vrouwen hier minder goed van op te hoogte zijn. 
 
Publieksmonitor BZK, 1-meting| Ministerie van BZK| Project Z6417 3-7-2015
