Samenvatting 
Management summary – Decentralisaties en schaalvergroting 
Nederlanders zijn negatief over decentralisaties en vrezen willekeur, tekort aan kwaliteit en deskundigheid 
• Nadat de decentralisaties per 1 januari 2015 hebben plaatsgevonden en burgers enkele maanden de tijd hebben gehad 
om te wennen aan de nieuwe situatie, blijft de bevolking overwegend negatief (48% negatief, 11% positief). 
• Als gevolg van de decentralisaties verwacht men vaker negatieve (74%) dan positieve (35%) ontwikkelingen. De helft van 
de bevolking denkt dat gemeenten te weinig budget krijgen (52%), het recht op zorg per gemeente verschilt (51%), de 
kwaliteit van de zorg/ondersteuning verslechtert (51%) en de gemeenten onvoldoende deskundig zijn (47%). 
• Bijna de helft van de bevolking heeft weinig vertrouwen in het uitvoeren van de taken door de gemeenten en de 
controlerende functie van de raadsleden (46% en 47%). Een kleine minderheid heeft hier veel vertrouwen in (7% en 9%). 
 
Het zich samenvoegen van gemeenten verdeeld ontvangen, samenvoeging provincies overwegend negatief gezien 
• Nederlanders oordelen verdeeld over het zich samenvoegen van kleinere tot grotere gemeenten. Een kwart (24%) staat 
hier positief tegenover en een derde (34%) negatief. 
• Als gevolg hiervan verwacht men vaker negatieve (69%) dan positieve (44%) ontwikkelingen. De verwachting is vooral dat 
de afstand tussen inwoners en de gemeente groter wordt (44%) en dat inwoners zich minder betrokken voelen bij hun 
gemeente (43%). Aan de positieve kant verwacht circa een kwart dat gemeenten de taken efficiënter kunnen uitvoeren 
(24%), deskundiger worden (24%) en dat het bijdraagt aan een kleinere overheid (22%). 
• De bevolking is overwegend negatief over het samenvoegen van provincies (53% negatief, 12% positief). 
 
 
Publieksmonitor BZK, 1-meting| Ministerie van BZK| Project Z6417 3-7-2015 9
