Achtergrond, doel- en probleemstelling 
In opdracht van het ministerie van Binnenlandse Zaken en Koninkrijksrelaties (hierna te noemen BZK) heeft Motivaction 
International B.V. een tweede meting uitgevoerd in het kader van de publieksmonitor BZK. Deze monitor gaat over de 
thema's Binnenlandse Zaken en Koninkrijksrelaties. BZK voert parallel hieraan een monitor uit over de thema's Wonen en 
Rijksdienst. 
 
Publieksmonitor 
Om inzicht te krijgen in hoe de Nederlandse bevolking aankijkt tegen voor BZK relevante onderwerpen heeft BZK in 
samenwerking met Motivaction een ‘publieksmonitor’ opgezet. De onderwerpen die in de monitor aan bod komen, 
betreffen veelal een actueel beleidsplan of recent geïmplementeerd beleid. Inzicht in de beleving van deze onderwerpen 
geeft BZK de mogelijkheid om de communicatie over het onderwerp beter af te stemmen op het publiek. De monitor 
bestaat uit periodieke metingen, waarin vragen eenmalig of herhaaldelijk worden voorgelegd, zodat ook trends in kaart 
kunnen worden gebracht. De uitkomsten kunnen aanleiding geven tot een aanvullende flitspeiling, waarin een onderwerp 
op korte termijn verder kan worden uitgediept. Andersom kunnen uitkomsten van flitspeilingen aanleiding geven om een 
onderwerp op te nemen in de publieksmonitor. 
 
Samengevat luidt de doelstelling van de publieksmonitor: 
Periodiek inzicht krijgen in (ontwikkelingen in) de beleving bij het Nederlandse publiek van onderwerpen die betrekking 
hebben op voorgenomen of recent geïmplementeerd beleid van BZK.  
 
 
 
 
Publieksmonitor BZK, 1-meting| Ministerie van BZK| Project Z6417 3-7-2015 3
