Samenvatting 
Management summary – Betrokkenheid bij democratie 
Iets vaker positief dan negatief over de representatieve democratie, maar men voelt zich nauwelijks vertegenwoordigd 
• De bevolking oordeelt verdeeld over de huidige vorm van de representatieve democratie in Nederland. Iets meer 
Nederlanders zijn tevreden (37%) dan ontevreden (22%).  
• De bevolking voelt zich weinig vertegenwoordigd door bestuurders en politici. Zij voelen zich het meest 
vertegenwoordigd door de Tweede Kamerleden van de eigen partij, maar voor slechts 23% is dat in grote mate het geval. 
16% voelt zich in grote mate vertegenwoordigd  door Tweede Kamerleden in het algemeen en 11% door het kabinet.  
• Ook de betrokkenheid bij verschillende bestuurders en politici is laag. Men voelt zich het meest betrokken bij de Tweede 
Kamerleden van de eigen partij (18% in grote mate). 
• Naast de Tweede Kamerleden van de eigen partij hebben Nederlanders gevoelsmatig de sterkste relatie met bestuurders 
en politici op gemeenteniveau. 
 
Instrumenten voor directe democratie overwegend positief ontvangen 
• De bevolking staat overwegend positief tegenover de voorgelegde (nieuwe) mogelijkheden in het democratisch systeem 
waarbij burgers op meer directe manieren invloed kunnen uitoefenen. Zij zijn het meest positief over het raadplegend 
referendum (60% positief), gevolgd door het corrigerend referendum (56%), particuliere initiatieven voor 
publieksraadpleging (54%), het raadgevend referendum (53%) en de gekozen burgemeester (52%). 
 
Publieksmonitor BZK, 1-meting| Ministerie van BZK| Project Z6417 3-7-2015 8
