inspectie van het onderwijs | onderwijsverslag 2013/2014
Daling onderbouwrendement    Ondanks alle positieve ontwikkelingen dalen de rendementen  
in het groene vmbo. Het onderbouwrendement is in het afgelopen schooljaar gedaald van 90 naar  
84 procent voldoende. Dit betekent dat in het derde leerjaar minder leerlingen op het verwachte 
niveau zitten. Er zijn meer leerlingen in de onderbouw blijven zitten of geswitcht naar een lager 
niveau. Hiermee onderscheidt het groene vmbo zich niet meer positief van het overige vmbo.  
Daar is het onderbouwrendement ongeveer gelijk gebleven, op 86 procent. Het rendement van de 
bovenbouw is in de kaderberoepsgerichte en de gemengde/theoretische leerweg licht toegenomen, 
maar in de basisberoepsgerichte leerweg gedaald.
 6.2  Groen mbo
Vervolgtoezicht 
Zeer zwakke opleidingen    Sinds 2012 zijn bij de 12 agrarische opleidingscentra (aoc’s) 48 opleidin-
gen onderzocht. De opleidingen krijgen vervolgtoezicht als er tekortkomingen zijn geconstateerd. Dat 
houdt in dat na een afgesproken termijn de opleiding opnieuw wordt onderzocht om te bepalen of de 
tekortkoming is hersteld. In de periode 2012-2014 bleek 4 procent van de groene opleidingen zeer 
zwak (tabel 6.2a). Bij deze opleidingen zijn zowel het onderwijsproces als de opbrengsten onvoldoen-
de. Dit percentage is gelijk aan dat in het overige mbo.
Vervolgtoezicht om wettelijke vereisten   De opleidingen van de aoc’s hebben minder vaak 
vervolgtoezicht op de examinering en diplomering dan opleidingen van de overige bekostigde 
mbo-instellingen. Opleidingen van aoc’s krijgen wel vaker vervolgtoezicht omdat de wettelijke 
vereisten niet zijn nageleefd. Veel opleidingen kregen in de afgelopen drie jaar vervolgtoezicht 
vanwege onvoldoende kwaliteitsborging.
Tabel 6.2a Vervolgtoezicht en tekortkomingen in groen mbo en overig bekostigd mbo in de periode 2012-2014 
(in percentages, n groen mbo=48, n overig bekostigd mbo=240)*
Overig mbo Groen mbo
Zeer zwak onderwijs 4 4
Zwak onderwijs 12 14
Onvoldoende opbrengsten 16 11
Onvoldoende examenkwaliteit 52 10
Onvoldoende kwaliteitsborging 64 74
Niet-naleving: andere wettelijke vereisten 20 44
* significante verschillen zijn vetgedrukt
Bron: Inspectie van het Onderwijs, 2014
Kwaliteitszorg 
Kwaliteitsborging aoc’s kan beter   Sinds 2012 heeft de inspectie de kwaliteitsborging bij alle twaalf 
aoc’s onderzocht. De kwaliteitsborging als geheel is op drie van de twaalf aoc’s als voldoende beoor-
deeld (tabel 6.2b). Bij de overige bekostigde mbo-instellingen is bijna de helft als voldoende beoor-
deeld. Desalniettemin komt het beeld van kwaliteitsborging bij de aoc’s over de afgelopen drie jaar 
overeen met dat bij de overige bekostigde mbo-instellingen. Bij veel instellingen blijft zowel de 
verbetering en verankering als de beoordeling van de kwaliteitszorgcyclus achter. Hier zijn nog de 
nodige verbeterslagen te maken. Wel slagen bijna alle mbo-instellingen – groen en overig – erin om 
de dialoog met en de verantwoording aan de buitenwereld te organiseren. 
210
