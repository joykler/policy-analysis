inspectie van het onderwijs | onderwijsverslag 2013/2014
Tabel 4.8a Waarde van de financiële indicatoren in het middelbaar beroepsonderwijs, 2009-2013 (n 2013=78)*
Kengetallen 2009 2010 2011 2012 2013
Rentabiliteit 0,6 0,5 -0,4 -0,1 2,3
Solvabiliteit II 0,54 0,53 0,52 0,53 0,54
Liquiditeit 0,89 0,90 0,95 0,95 1,11
Rijksbijdrage/totale baten 0,80 0,81 0,83 0,85 0,88
Personeelslasten/totale baten 0,72 0,71 0,72 0,72 0,70
* exclusief aoc’s 
Bron: DUO/Inspectie van het Onderwijs, 2014 
Terugloop van werk voor derden   De mbo-sector is de afgelopen jaren steeds afhankelijker 
geworden van de rijksbijdrage. Ten opzichte van 2009 is de bijdrage daarvan in de baten gestegen met 
bijna 10 procentpunten. Dit komt vooral doordat de overige overheidsbijdragen en de baten uit werk 
voor derden zijn afgenomen. Deze zijn in die periode meer dan gehalveerd. De terugloop van werk 
voor derden hangt vermoedelijk samen met de gevolgen van de economische crisis en het afbouwen 
van bedrijfsgerichte trajecten. Bovendien blijkt het voor veel instellingen moeilijk om dergelijke 
activiteiten rendabel te maken en is men meer geneigd zich alleen nog te richten op die activiteiten 
die ook bijdragen aan het reguliere bekostigde onderwijs.
Daling boekwaarde, stijging personeelslasten  De boekwaarde van de materiële vaste activa loopt  
al enkele jaren terug. Dit is vooral een gevolg van de terugloop van de waarde van de inventaris. De 
waarde van de gebouwen en terreinen zoals opgenomen in de jaarrekeningen is, na een piek in 2011, 
min of meer stabiel. De marktontwikkelingen in het vastgoed van de laatste jaren hebben nog niet bij 
veel instellingen geleid tot herwaarderingen. Als instellingen vastgoed hebben waaraan ze een andere 
bestemming geven of hebben gegeven dan onderwijs verzorgen, dan is – in lijn met de richtlijnen 
voor de jaarverslaggeving – taxatie van belang. Die taxatie moet gericht zijn op een actuele grondslag, 
zoals bedrijfswaarde of opbrengstwaarde. Dit is belangrijk met het oog op de ontwikkeling van de 
solvabiliteit. Het totaal aan lasten is, na vier jaar daling, weer aan het stijgen. Die stijging zit voor een 
belangrijk deel in de personeelslasten. Dit is echter alleen in absolute zin het geval. Ten opzichte van 
de totale baten daalden de personeelslasten dit schooljaar. 
Derivatenbezit in 2014 onveranderd   In 2012 beschikte een derde van de instellingen over 
derivaten (Inspectie van het Onderwijs, 2012). Twee jaar later is er weinig veranderd (Inspectie van  
het Onderwijs, 2014a).Vanwege de lange looptijden van de derivatencontracten lag het in de lijn der 
verwachting dat er jaarlijks slechts weinig veranderingen zouden optreden en dat dat de komende 
jaren zo zal blijven. Ten opzichte van 2012 constateerde de inspectie in 2014 geen nieuwe risico’s.
Marktwaarde derivaten negatief   Derivaten zijn een geaccepteerd financieel instrument om 
renterisico’s van langlopende leningen (voornamelijk voor gebouwen) te beperken. In veel gevallen 
zijn derivaten het enig mogelijke instrument hiervoor, omdat banken nauwelijks langlopende 
leningen met een vaste rente verstrekken. Bij bijna alle instellingen die derivaten hebben, is de 
marktwaarde van de derivaten momenteel negatief wegens de lage rentestand. Wel is de actuele 
negatieve waarde iets afgenomen. De negatieve waarde van de derivaten betekent niet dat dit bedrag 
nu als verlies geldt. Het betekent dat het derivaat momenteel geen voordeel oplevert en daardoor als 
negatief gewaardeerd wordt. De instelling betaalt een premie voor de zekerheid dat de rente niet 
boven een vooraf vastgestelde grens kan stijgen.
