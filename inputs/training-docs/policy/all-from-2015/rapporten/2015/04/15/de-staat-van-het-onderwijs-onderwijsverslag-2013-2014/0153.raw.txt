de staat van het onderwijs
stimulans vanuit de inspectie en de onderlinge kennisdeling en -bevordering van de mbo-instellingen 
dragen bij aan een beginnende cultuuromslag in het denken over kwaliteit.
Tabel 4.2a Aantal instellingen dat als voldoende is beoordeeld op aspecten en indicatoren van kwaliteitsbor-
ging in 2012, 2013 en 2014 (n 2014=23)
2012 2013 2014
Kwaliteitsgebied kwaliteitsborging 7 8 16
Sturing 13 19 21
Plannen 13 19 21
 Informatie 18 22 22
Continuïteit 21 22 23
Beoordeling 11 15 21
Monitoring 14 18 22
Evaluatie 12 17 21
Verbetering en verankering 11 11 18
Verbeteraanpak 14 18 19
Deskundigheidsbevordering 21 21 23
Verankering 11 12 18
Dialoog en verantwoording 20 23 23
Intern 21 23 23
Extern 20 23 23
* significante verschillen ten opzichte van het voorgaande jaar zijn vetgedrukt
Bron: Inspectie van het Onderwijs, 2014
Factor tijd   Door het cyclische karakter van kwaliteitsborging hebben instellingen te maken met  
een zekere doorlooptijd als zij greep willen krijgen op de kwaliteit van het onderwijs. Het resultaat  
van heronderzoeken maakt dat duidelijk: van de vijftien instellingen die in 2012 de kwaliteit niet 
voldoende konden borgen, lukt dat inmiddels tien instellingen in voldoende mate tot op het niveau 
van de teams.
Vanaf 2009 lag de focus bij de instellingen vooral op de inrichting van het kwaliteitszorgsysteem: de 
sturing en de beoordeling stonden centraal. In de jaren 2012 en 2013 waren er positieve ontwikkelingen 
op die twee onderdelen, maar bleven verbetering en verankering duidelijk achter. Het systeem werkte 
nog onvoldoende cyclisch. In 2014 is bij een groot deel van de onderzochte instellingen de bedoelde 
doorontwikkeling van de kwaliteitszorgsystematiek zichtbaar tot en met verankering van het systeem.
Extra stimulans   Uit onderzoek (Den Boer en Frietman, 2014) blijkt dat het waarderingskader van de 
inspectie en het daarop gebaseerde toezicht heeft bijgedragen aan de verhoging van het niveau van 
kwaliteitsborging. Enerzijds gebruiken veel instellingen het waarderingskader als kapstok om zelf  
de kwaliteit van het onderwijs te beoordelen via interne en externe audits. Anderzijds is de externe 
stimulans op kwaliteitszorg door het inspectietoezicht vanaf 2012 vergroot en als zodanig ervaren  
tot op het niveau van de bestuurders.
Netwerk en externe audits   Ook de oprichting in 2010 van het Kwaliteitsnetwerk mbo door een 
aantal regionale opleidingscentra (roc’s) zelf, heeft geleid tot meer structurele aandacht voor en 
kennisdeling over kwaliteitsverbetering. Het netwerk voert bij de aangesloten instellingen externe 
audits uit naar het systeem van kwaliteitszorg. Inmiddels zijn 33 instellingen lid. Zij zijn zich er steeds 
meer van bewust dat onderlinge afstemming minstens even belangrijk is voor teammanagers en 
bestuurders. Het netwerk biedt de gelegenheid van elkaar te leren en de kennis over kwaliteitsborging 
te bevorderen, bijvoorbeeld door trainingen te volgen en het inhoudelijk debat te voeren over 
kwaliteitszorg tijdens conferenties.
