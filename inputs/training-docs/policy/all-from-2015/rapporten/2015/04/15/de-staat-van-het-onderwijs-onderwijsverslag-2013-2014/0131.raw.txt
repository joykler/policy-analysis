de staat van het onderwijs
Stijging slagingspercentage   In 2014 slaagde in totaal 94,5 procent van de leerlingen met leerlingge-
bonden financiering voor het examen. Onder extranei was dit percentage 93,2 procent. De slagingspercen -
tages namen de afgelopen jaren toe (tabel 3.2d). Vooral onder extranei is de toename groot. Zij haalden, 
net als de leerlingen met leerlinggebonden financiering, hogere cijfers dan de reguliere leerlingen. Een 
deel van de leerlingen met leerlinggebonden financiering komt bij plaatsing in het voortgezet onderwijs 
op een lagere plek terecht dan hun schooladvies aangaf. Verder stromen leerlingen met leerlinggebonden 
financiering in het voortgezet onderwijs ook vaker op en af dan reguliere leerlingen.
Tabel 3.2d Slagingspercentages naar schoolsoort en type leerling (in percentages, n lgf-leerlingen 2014=3.133,  
n extranei 2014*=866, n regulier voortgezet onderwijs 2014=187.054)
Leerlinggebonden financiering Extraneus Regulier voortgezet onderwijs
2012 2013 2014** 2012 2013 2014** 2012 2013 2014**
Basisberoepsgerichte leerweg 
97,1 98,2 96,8 90,4 90,9 96,8 96,0 96,7 96,9
vmbo
Kaderberoepsgerichte leerweg 
95,4 95,2 96,7 93,3 94,9 89,2 93,4 93,1 94,9
vmbo
Gemengde/theoretische leerweg 
92,3 93,1 95,1 84,0 81,5 91,7 90,3 91,4 93,4
vmbo
Havo 90,2 91,8 90,0 - - - 86,7 88,0 87,9
Vwo 89,5 93,9 93,0 - - - 87,3 91,9 89,7
* geen resultaten voor schoolsoorten waar minder dan 100 extranei examen hebben gedaan
** voorlopige cijfers
Bron: Inspectie van het Onderwijs, 2014
Organisatie en afname extraneus examen   De inspectie deed in het voorjaar van 2014 op  
twee cluster 4-scholen onderzoek naar de praktijk van extraneus-examens in het voortgezet speciaal 
onderwijs. De leerlingen op deze scholen doen als extraneus examen aan een school voor voortgezet 
onderwijs en volgen het onderwijs volledig op de school voor voortgezet speciaal onderwijs. Ook het 
schoolexamen en het centraal examen vinden in de school voor voortgezet speciaal onderwijs plaats, 
waarbij leraren uit het reguliere onderwijs als gecommitteerden optreden. Het diploma staat op naam 
van de school voor voortgezet onderwijs en de school voor voortgezet speciaal onderwijs volgt het 
programma van toetsing en afsluiting van de reguliere school. Om deze examenpraktijk goed te kunnen 
uitvoeren, is een inhoudelijke samenwerking tussen de leraren uit het voortgezet speciaal en het regulier 
onderwijs noodzakelijk. De school voor voortgezet onderwijs is formeel verantwoordelijk voor de 
uitvoering van de examens, zoals de ontwikkeling, afname en de correctie van schoolexamens en de 
afname van de centrale examens. Jarenlange samenwerking blijkt echter te leiden tot een hoge mate van 
vertrouwen, waardoor van gezamenlijke kwaliteitscontrole en kwaliteitsborging te weinig sprake is.
Aangescherpte toelating mbo-2   Per augustus 2014 is de drempelloze instroom in het mbo op 
niveau 2 komen te vervallen. Toelating tot mbo-2 kan alleen met een vo-diploma of met een diploma 
van een entreeopleiding. Bij doorstroom vanuit de entreeopleiding moet de leerling op termijn 
voldoen aan referentieniveau 2F voor Nederlandse taal en rekenen. Dat betekent dat de leerlingen aan 
hogere eisen moeten voldoen dan voorheen, toen zij met een assistentenopleiding (AKA) naar mbo-2 
konden doorstromen. Veel scholen voor voortgezet speciaal onderwijs stellen leerlingen, die geen 
vmbo-diploma kunnen halen, in de gelegenheid een AKA-opleiding te volgen. Het is de vraag of  
deze leerlingen nu ook in staat zullen zijn om de entreeopleiding met een diploma af te sluiten.  
Het alternatief is dat zij vanuit een entreeopleiding begeleid worden naar de arbeidsmarkt.  
Op verschillende plaatsen in het land worden initiatieven ontplooid om kwetsbare jongeren passend 
te ondersteunen. Een voorbeeld is de samenwerkingsovereenkomst ‘Leren & Werken naar vermogen’ 
uit de regio Maastricht-Heuvelland. Daar zetten de gemeente, het samenwerkingsverband en besturen 
van mbo, voortgezet onderwijs en voortgezet speciaal onderwijs zich gezamenlijk in om kwetsbare 
jongeren passend te begeleiden richting een diploma of een baan (Fettelaar, Leest, Van Eck, Verbeek, 
Van der Vegt en Jongeneel, 2013; MBO Raad, 2013).
