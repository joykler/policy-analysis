de staat van het onderwijs
Grote verschillen tussen lerarenopleidingen  V oor studenten maakt het uit aan welke instelling ze 
hun opleiding gaan volgen. De tevredenheid, de kans op uitval, de kans op een diploma en de kans op 
een baan verschillen sterk per instelling, ook voor vergelijkbare opleidingen. De lerarenopleidingen 
laten ook grote verschillen zien. De tevredenheid en de kans op uitval variëren bijvoorbeeld niet 
alleen sterk per pabo, maar hangen ook sterk samen. Verschillen in kwaliteit van de pabo’s zijn hier 
waarschijnlijk verantwoordelijk voor. In meer algemene zin blijven de instroom en het studiesucces 
bij lerarenopleidingen achter bij de ontwikkelingen in het hoger onderwijs als geheel. De instroom in 
de universitaire lerarenopleidingen stijgt weliswaar, maar de problematiek rond switch, uitval en laag 
rendement speelt in de sector lerarenopleidingen soms sterker dan elders in het hoger onderwijs. Het 
aandeel studenten dat binnen vier tot vijf jaar afstudeert aan een lerarenopleiding is relatief laag. Dat 
is vooral bij de tweedegraads lerarenopleidingen het geval. 
Financiën   De financiële situatie van de bekostigde instellingen voor hoger onderwijs geeft geen 
aanleiding tot zorg. Wel valt op dat de personele lasten toenemen, zowel in het hbo als in het wo. Ook 
zullen instellingen er in hun toekomstplannen rekening mee moeten houden dat na vele jaren van 
groei de instroom begint te normaliseren.
