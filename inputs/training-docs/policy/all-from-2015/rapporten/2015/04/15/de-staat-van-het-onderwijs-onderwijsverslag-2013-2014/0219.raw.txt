de staat van het onderwijs
Verbeteringen en aandachtspunten CoE’s    Inmiddels is er veel verbeterd. De CoE’s zijn langdurige 
verbanden aangegaan met bedrijven. Dit is vooral belangrijk voor de langetermijndoelstelling van 
continuïteit. Ook studeren er steeds meer studenten af die opdrachten voor bedrijven uitvoeren. 
Verder zijn er verbeteringen aangebracht in de bestuursstructuur van de CoE’s. Ook zijn nulmetingen 
verricht om te kunnen inschatten wat het CoE oplevert ten opzichte van de activiteiten die nu al 
binnen de hogescholen plaatsvinden. Er zijn echter ook enkele verbeterpunten. Zo zijn de doelstellin-
gen nog weinig resultaatgericht en is het internationale aspect nog niet helder. Ook moet meer 
worden ingezet op een spreiding van opdrachten over kennisinstellingen en is het nog onvoldoende 
gelukt om het bedrijfsleven te betrekken in de bestuursstructuur. Ook blijft de financiering van het 
bedrijfsleven voor de projecten achter bij de doelstelling van 25 procent.
 6.6  Financiën en wet- en regelgeving
Positieve financiële kengetallen     De financiële kengetallen van de aoc’s zijn positief, mede door de 
extra middelen uit het Herfstakkoord en het Nationaal Onderwijsakkoord. Deze middelen kwamen 
laat in het jaar beschikbaar en zijn daarom waarschijnlijk voor het grootste deel aan de liquide 
middelen toegevoegd. Het gevolg is dat ze bijdragen aan de stijging van de liquiditeit en de solvabili-
teit (tabel 6.6a). De solvabiliteit is verder gestegen in 2013. De aoc’s hebben een hogere waarde op 
deze indicator dan de totale mbo-sector, die in 2013 een solvabiliteit had van 0,54. De liquiditeit is de 
laatste jaren telkens afgenomen, maar in 2013 fors verbeterd. Wel ligt de liquiditeit nog altijd onder 
die van de mbo-sector als geheel. De rentabiliteit vertoont sinds 2012 een stijgende lijn en dit heeft 
zich in 2013 krachtig doorgezet. Met 3 procent ligt de rentabiliteit hoger dan het gemiddelde van de 
mbo-sector als geheel.
Tabel 6.6a Financiële kengetallen van aoc’s in de periode 2009-2013 (n 2013=9*)
2009 2010 2011 2012 2013
Rentabiliteit -0,1 -1,1 -2,2 -0,4 3,0
Solvabiliteit II 0,68 0,67 0,65 0,66 0,69
Liquiditeit 1,04 0,88 0,85 0,83 1,06
* door DUO verbijzonderde aoc’s
Bron: DUO/Inspectie van het Onderwijs, 2014
Vermogen aoc’s toegenomen    Het gezamenlijke vermogen (balanstotaal) van de aoc’s is de 
afgelopen jaren toegenomen tot 465 miljoen euro in 2013. Het bestaat voor iets meer dan 80 procent 
(374 miljoen euro) uit vaste activa en voor de rest (91 miljoen euro) uit vlottende activa. De materiële 
vaste activa bestaan bijna volledig uit gebouwen. Deze materiële vaste activa zijn de laatste drie jaar 
nagenoeg gelijk gebleven. Het eigen vermogen (inclusief voorzieningen) van de aoc’s bedraagt in 2013 
zo’n 69 procent van het totale vermogen. Dat is een behoorlijke stijging van 22 miljoen ten opzichte 
van een jaar eerder. Tegelijkertijd is er sprake van een daling van het vreemd vermogen met 13 miljoen 
euro.
Stijging rijksbijdrage aoc’s    De totale baten van alle aoc’s laten in 2013 een stijging zien met bijna 
20 miljoen euro. Dat is een flinke sprong ten opzichte van de voorgaande jaren, waarin ze maar 
beperkt stegen. Zoals ook in de rest van de mbo-sector komt deze stijging vooral door de rijksbijdrage, 
die in 2013 extra groot was door de middelen uit het Herfstakkoord en het Nationaal Onderwijsakkoord.
Daling baten uit werk voor derden    De baten uit werk voor derden vertonen al jaren een dalende 
lijn en dat is in 2013 niet veranderd. De oorzaak van het teruglopen van inkomsten uit opdrachten 
voor derden kan liggen in de slechte economische situatie en daaruit voortvloeiende bezuinigingen. 
Bovendien zijn instellingen sterker geneigd kritisch naar dergelijke activiteiten te kijken en zich meer 
te concentreren op hun kerntaak. Ditzelfde beeld is overigens te zien in de mbo-sector als geheel.
