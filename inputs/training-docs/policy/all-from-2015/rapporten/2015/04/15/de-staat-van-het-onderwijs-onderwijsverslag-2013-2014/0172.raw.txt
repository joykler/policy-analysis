inspectie van het onderwijs | onderwijsverslag 2013/2014
Tabel 4.6e Rendement van opleidingen naar onderwijstype in 2013 (in percentages, n<23 jaar=82, n≥23 
jaar=187, n afstandsonderwijs=33)
Deelnemers jonger dan 23 jaar Deelnemers van 23 jaar en ouder Afstandsonderwijs
76 45 16
Bron: Inspectie van het Onderwijs, 2014
Diverse verklaringen verschillen  Er is een aantal verklaringen voor de verschillen tussen de   
twee typen nbi’s. De instellingen gericht op 23-minners leiden hetzelfde type studenten op als in  
het bekostigde onderwijs, met daarmee vergelijkbare vraagstukken rond didactiek en begeleiding. 
Daarnaast staan achter deze studenten vaak ouders die, niet in de laatste plaats vanwege de 
opleidingskosten, verwachtingen hebben en verantwoording wensen over de geleverde 
onderwijskwaliteit en de diplomagerichtheid ervan. Ten slotte bestaat bij deze niet-bekostigde 
mbo-instellingen een sterk kwaliteitsbewustzijn. Vaak zijn deze instellingen opgericht door mensen 
uit het beroepenveld. De betrokkenheid bij het beroep en bij het opleiden van studenten voor dat 
beroep lijkt groter te zijn dan in instellingen die zich richten op de oudere doelgroep.
 
Gemêleerde doelgroep bij 23-plussers  De instellingen die zich vooral richten op de 23-plussers  
hebben te maken met een gemêleerde doelgroep studenten die met verschillende motieven aan de 
opleiding beginnen. Het kan gaan om omscholing of bijscholing. Soms ligt het initiatief daarvoor bij 
de student, soms ook bij de werkgever. Geregeld wordt voldoende adequaat ingespeeld op al deze 
contextuele elementen. In dat laatste geval gaat het vaak om groepen werknemers die via een 
maatwerktraject een opleiding gaan volgen. De begeleiding van de studenten uit deze doelgroep, die 
studeren in combinatie met werk en soms een gezin, vergt een passende aanpak. En bij het invullen 
van maatwerktrajecten voor bedrijven zal de instelling het kwalificatiedossier als uitgangspunt 
moeten nemen. Door de soms gebrekkige invulling van de opleiding blijft de kwaliteit achter of is die 
onder de maat en is de opleiding onvoldoende diplomagericht. Instellingen borgen de kwaliteit 
onvoldoende systematisch. Daardoor is er geen vangnet bij tekortkomingen. 
 4.7  Overig onderwijs 
Kleine mbo-opleidingen
Kwaliteit vergelijkbaar  Ongeveer 30 procent van de beroepsopleidingen in het mbo is klein. Deze  
opleidingen hebben, uitgesplitst naar niveau, minder dan achttien bekostigde deelnemers. Ongeveer 
7 procent van alle mbo-studenten volgt onderwijs aan een kleine opleiding. De sector techniek heeft 
de meeste kleine opleidingen. In deze sector is de kwaliteit van het onderwijsproces en de kwaliteits-
borging van de onderzochte kleine opleidingen vergelijkbaar met die van de grotere opleidingen.  
Op het punt van differentiatie zijn de kleine opleidingen beter. Dit komt doordat studenten vaak 
individueel de onderwijsprogramma’s doorwerken. Bij de kleine techniekopleidingen is de kwaliteits-
borging volledig ingebed in het kwaliteitsborgingssysteem van de instelling. Wel moeten zij nog 
eenzelfde kwaliteitsslag maken als de grotere opleidingen.
Lagere opbrengsten   De opbrengsten bij grote opleidingen zijn hoger dan bij kleine opleidingen, 
ongeacht de sector. Dat komt niet door de grootte van de opleiding, maar door de achtergrond van  
de studenten die een kleine opleiding volgen. In kleine opleidingen zitten meer mannen, meer 
allochtonen en meer studenten met een lage vooropleiding. Dit zijn groepen studenten die vaker 
zonder diploma het onderwijs verlaten.
Studenttevredenheid ongeveer gelijk   De studenttevredenheid in alle sectoren is bij de kleine 
mbo-opleidingen vergelijkbaar met die van de grote opleidingen en laat kleine en wisselende effecten 
van opleidingsgrootte zien. 
172
