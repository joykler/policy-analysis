de staat van het onderwijs
Tabel 3.1c Aantal scholen dat zich tussen 1 september 2013 en 1 september 2014 verbeterde, naar tijdsduur zwakte
Minder dan 1 - 1,5 jaar 1,5 - 2 jaar 2 jaar Totaal
1 jaar of langer
Van zwak naar voldoende 3 9 9 16 37
Van zeer zwak naar zwak 0 0 2 0 2
Van zeer zwak naar voldoende 2 0 0 0 2
Totaal 5 9 11 16 41
Bron: Inspectie van het Onderwijs, 2014
Stilstand is achteruitgang   Scholen waar de kwaliteit van het onderwijs van voldoende naar zwak 
gaat, ontwikkelen zich in veel gevallen onvoldoende of te traag. Dat betekent vooral dat het ontwik-
kelingsperspectief en de evaluatie van de leerresultaten aandacht vragen. Stilstand is hier achteruit-
gang. Met de Wet kwaliteit (v)so, die per 1 augustus 2013 van kracht is, worden deze onderdelen geacht 
van voldoende kwaliteit te zijn. Scholen waar de evaluatie van de leerresultaten op orde is, formuleren 
doelen voor de opbrengsten en zetten daar de resultaten van hun leerlingen tegen af.
 3.2  De onderwijsresultaten van scholen voor (voortgezet) speciaal 
onderwijs
Beperkt zicht op schoolresultaten   Scholen voor speciaal en voortgezet speciaal onderwijs hebben 
slechts beperkt zicht op de prestaties van leerlingen. Niet alle scholen beschikken over genormeerde 
tussen- en eindresultaten en standaardtoetsen zijn niet voor alle leerlingen te gebruiken. Toetsen voor 
leerlingen met speciale behoeften zijn in het basisonderwijs pas sinds kort beschikbaar en speciale 
toetsen voor praktijkonderwijs en voortgezet speciaal onderwijs zijn in ontwikkeling. Van de groep 
vso-leerlingen die eindexamen doet, zijn vaak de examenresultaten beschikbaar. Bovendien leggen 
vrijwel alle scholen de uitstroombestemmingen van de leerlingen vast. In veel gevallen kunnen zij 
ook aangeven of de leerlingen zich in hun vervolgbestemming succesvol weten te handhaven. 
Invoering ontwikkelingsperspectief   Met de komst van de Wet kwaliteit (v)so is het ontwikkelings-
perspectief ingevoerd. Daarmee kunnen scholen de ontwikkeling van de leerlingen beter volgen en 
hier hun onderwijs op aanpassen. Het ontwikkelingsperspectief vermeldt van iedere leerling de te 
verwachten uitstroombestemming en de belemmerende en bevorderende factoren die eraan ten 
grondslag liggen. Voorheen volgden scholen alleen of leerlingen in hun ontwikkeling vooruitgaan. 
Nu stellen ze ook vast of deze vooruitgang past bij wat ze van een leerling verwachten. Scholen 
spannen zich in om aan de ontwikkelingsperspectieven profielen en leerroutes te koppelen met 
tussen- en eindniveaus. Bij toetsbare leerlingen betreft het niveaus op genormeerde toetsen voor in 
ieder geval taal en rekenen/wiskunde. Bij de overige leerlingen zijn het vaak de niveaus van doelen op 
leerlijnen. Bij leerlingen met een normale intelligentie worden ook de referentieniveaus voor taal en 
rekenen als richtinggevend gebruikt. Voor een succesvolle doorstroom moet het eindniveau van het 
profiel voldoen aan het startniveau van de uitstroombestemming. 
Uitstroom speciaal onderwijs
Weinig uitstroom naar regulier onderwijs  A an het eind van het schooljaar 2012/2013 stroomde 72 
procent van de schoolverlaters uit het speciaal onderwijs door naar het voortgezet speciaal onderwijs 
(tabel 3.2a). Dit is 2 procent meer dan een jaar eerder. Vanuit cluster 3 gaan bijna alle leerlingen door 
naar het voortgezet speciaal onderwijs. Ook voor de clusters 1 en 4 geldt dat de meeste leerlingen 
doorstromen binnen het speciaal onderwijs. Vanuit cluster 2 is dit veel minder vanzelfsprekend. Een 
groot deel van de leerlingen uit dit cluster maakt aan het eind van de schoolperiode in het speciaal 
onderwijs de overstap naar het regulier voortgezet onderwijs. Daar komen ze meestal terecht in een 
van de beroepsgerichte leerwegen van het vmbo. 
127
