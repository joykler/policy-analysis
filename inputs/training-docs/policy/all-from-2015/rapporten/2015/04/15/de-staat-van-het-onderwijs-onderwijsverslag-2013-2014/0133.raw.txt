de staat van het onderwijs
Tabel 3.3a Aantal meldingen vertrouwensinspectie voor het (voortgezet) speciaal onderwijs in de periode 
2011/2012 – 2013/2014 
Schooljaar Seksueel Seksuele Psychisch Fysiek Discriminatie Radicalisering
misbruik intimidatie geweld * geweld
2011/2012 7 11 52 (35%) 51 1 0
2012/2013 9 16 48 (44%) 45 0 0
2013/2014 10 14 61 (28%) 68 1 0
* tussen haakjes het percentage pesten ten opzichte van alle meldingen psychisch geweld
Bron: Inspectie van het Onderwijs, 2014
 3.4 Onderwijsproces in het voortgezet speciaal onderwijs 
Algemeen
Meer groepsgericht werken   Met de omslag van het individuele handelingsplan naar het 
ontwikkelingsperspectief en de inrichting van uitstroomprofielen ontstaan nieuwe vormen van 
klassenmanagement en (ortho)didactisch handelen. Daarmee begint het onderwijsproces sterker te 
lijken op dat in reguliere scholen. Het onderwijs aan individuele leerlingen maakt steeds meer plaats 
voor onderwijs aan groepen leerlingen die in hetzelfde profiel zitten en op een vergelijkbaar niveau 
dezelfde leerroute volgen. De leerlingen kunnen zo profiteren van een klassikale instructie, waarna zij 
zo veel mogelijk zelfstandig aan het werk gaan. Leraren kunnen dan de onderwijstijd effectiever 
inzetten voor individuele of kleinere groepen leerlingen met specifieke onderwijsbehoeften, die 
boven op het basisprogramma extra aandacht nodig hebben. 
Didactiek als verbeterpunt   De nieuwe manier van lesgeven vraagt meer van de instructie- en 
differentiatievaardigheden van leraren. Die beschikken daar echter niet altijd voldoende over. Veel 
scholen hebben daarom verbetertrajecten ingericht om de leraren bij te scholen. Ze leren bijvoor-
beeld hoe ze een instructiemodel kunnen toepassen of hoe ze lessen kunnen afstemmen op de 
verschillen tussen leerlingen. Ook zijn de scholen bezig het planmatig en doelgericht handelen van de 
leraren te verbeteren. Op sommige scholen en voor bepaalde doelgroepen is een klassikale benade-
ring niet altijd geschikt, zoals bij ernstig meervoudig gehandicapte leerlingen met intensieve 
onderwijs-zorgarrangementen. 
Kwaliteitsverschillen tussen so en vso  Scholen voor voortgezet speciaal onderwijs slagen minder  
goed dan scholen voor speciaal onderwijs in het vaststellen van ontwikkelingsperspectieven. 
Daarnaast is de evaluatie van leerresultaten vaker onvoldoende. Hierbij speelt mee dat scholen voor 
de ontwikkelingsperspectieven en de evaluatie daarvan in het afgelopen schooljaar aan strengere 
eisen moesten voldoen. Hoewel de scholen voor voortgezet speciaal onderwijs iets vaker moeite 
hebben met het creëren van een gunstig werkklimaat, evalueren ze wat vaker dan de scholen voor 
speciaal onderwijs de resultaten van de leergebied-overstijgende ontwikkelingsgebieden. 
Zicht op ontwikkeling
Van individueel handelingsplan naar ontwikkelingsperspectief  Het ontwikkelingsperspectief  
vervangt het individuele handelingsplan en geeft een inschatting van de leerroute die een leerling 
binnen een profiel kan volgen. De meeste leerlingen in het voortgezet speciaal onderwijs beschikken 
binnen zes weken na plaatsing op de school over een ontwikkelingsperspectief (tabel 3.4a).  
Het ontwikkelingsperspectief moet minimaal de uitstroombestemming en het uitstroomniveau 
benoemen. Het gaat dan in ieder geval om een niveaubepaling op de leerlijnen van de kernvakken. 
Ook moet het beoogde niveau ambitieus zijn en aansluiten bij de eisen voor instroom in een vervolg-
opleiding. Sommige scholen formuleren het perspectief zo breed, dat onduidelijk is wat zij van de 
leerling verwachten en hoe zij hem daarmee kunnen helpen. Het komt ook voor dat er in het 
ontwikkelingsperspectief persoonlijke gegevens van de leerling staan opgenomen, die vanwege  
de privacy in een dossier en niet in een werkdocument thuis horen.
