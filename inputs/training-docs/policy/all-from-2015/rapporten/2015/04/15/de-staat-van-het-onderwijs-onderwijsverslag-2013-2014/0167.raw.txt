de staat van het onderwijs
 4.5  Toezichtarrangementen
Minder zeer zwakke opleidingen   Er zijn 239 beroepsopleidingen in het mbo. Deze beroeps- 
opleidingen vertalen zich in 2.842 kwalificaties, verdeeld over 4 niveaus. Op 1 september 2014 waren  
er 17 zeer zwakke bekostigde en 5 zeer zwakke niet-bekostigde mbo-opleidingen. In 2013 waren dat er 
25 respectievelijk 6. Bij zeer zwakke opleidingen is zowel de kwaliteit van het onderwijsproces als het 
niveau van de opbrengsten onder de maat. Deze zeer zwakke opleidingen hebben een waarschuwings-
brief van de minister ontvangen met daarin de mededeling dat de kwaliteit na een jaar voldoende 
moet zijn. Zo niet, dan kan de licentie worden ingetrokken. 
Meer zwakke opleidingen   Bij zwakke opleidingen is de kwaliteit van het onderwijsproces  
onvoldoende. Het aantal zwakke opleidingen per 1 september 2014 bedroeg 58, waarvan 29 bekostigde 
opleidingen. Een jaar eerder werden 38 opleidingen als zwak beoordeeld. Daarvan waren 23 bekostigd. 
Een deel van de heronderzoeken bij de niet-bekostigde opleidingen stond op 1 september 2014 nog 
gepland. Als na een heronderzoek opnieuw sprake is van een onvoldoende onderwijsproces, volgt het 
oordeel ‘zeer zwak’.
Meer opleidingen met onvoldoende examenkwaliteit  Op 1 september 2014 was bij 93 bekostigde  
en bij 22 niet-bekostigde opleidingen de kwaliteit van de examinering en diplomering onvoldoende. 
Een jaar eerder was dat bij 72 respectievelijk 24 opleidingen het geval. Deze opleidingen kregen  
een waarschuwingsbrief van de minister waarin stond dat ze een jaar de tijd kregen om de examen-
kwaliteit te verbeteren. Een deel van de heronderzoeken bij de bekostigde opleidingen stond op  
1 september 2014 nog op de planning.
Kwaliteitsverbetering zeer zwakke opleidingen   Tot 1 september 2014 is bij zeventien bekostigde 
opleidingen die een jaar eerder zeer zwak waren, een heronderzoek gedaan. Bij dertien opleidingen 
waren de tekortkomingen afdoende weggewerkt. Bij drie opleidingen was de kwaliteit nog steeds 
onvoldoende en volgde intrekking van de licentie. Bij één opleiding was weliswaar nog geen sprake 
van voldoende herstel, maar is beredeneerd afgeweken van intrekking. Eén opleiding was niet meer 
actief. Bij de overige zeven opleidingen die op 1 september 2013 zwak waren, volgt nog heronderzoek. 
Bij de niet-bekostigde zeer zwakke opleidingen waren er op 1 september 2014 twee van voldoende 
niveau. Vier opleidingen waren gestopt.
Kwaliteitsverbetering examinering en diplomering   In het bekostigd onderwijs is tot 1 september 
2014 bij 25 opleidingen met onvoldoende examenkwaliteit heronderzoek gedaan, met in alle gevallen 
een positief resultaat. In zeven gevallen was de opleiding niet meer actief en bij 39 opleidingen  
moest het heronderzoek nog worden afgerond of uitgevoerd. In één geval bleek de oorspronkelijke 
beoordeling onterecht. 
Bij de niet-bekostigde opleidingen werd in zeven gevallen heronderzoek gedaan. Al deze zeven 
opleidingen hadden de tekortkomingen voldoende weggewerkt. Voorts zijn vijftien opleidingen die 
op 1 september 2013 onvoldoende examenkwaliteit hadden, gestopt en moet bij één opleiding het 
heronderzoek nog worden uitgevoerd. In één geval bleek de oorspronkelijke beoordeling onterecht.
