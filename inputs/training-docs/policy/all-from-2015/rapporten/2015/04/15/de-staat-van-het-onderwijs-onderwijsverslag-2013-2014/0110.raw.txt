inspectie van het onderwijs | onderwijsverslag 2013/2014
Nederlands onderwijs in het buitenland
Kwaliteit onder druk door halvering subsidie  Het N ederlands onderwijs in het buitenland vindt 
voornamelijk plaats op leslocaties voor Nederlandse Taal en Cultuur (NTC-scholen). Leerlingen op 
deze scholen krijgen ongeveer 120 uur per schooljaar les in Nederlandse taal en cultuur, als aanvulling 
op of onderdeel van lokaal of internationaal onderwijs. Bij veertien NTC-scholen voor voortgezet 
onderwijs hebben inspecteurs in het schooljaar 2013/2014 een bezoek afgelegd. Al deze locaties 
voldeden aan de basiskwaliteit. Naar verwachting zal de continuïteit en de kwaliteit van het 
Nederlands onderwijs in het buitenland onder druk komen te staan. Per 1 januari 2014 is de subsidie 
per leerling vrijwel gehalveerd en heeft ze bovendien een tijdelijk karakter gekregen, namelijk tot en 
met 2016. De inspectie zal dit proces volgen en in kaart brengen. 
 2.8 Bestuur, financiën en naleving
Bestuur
Minder besturen met langdurig zwakke afdelingen  Het percentage besturen dat met langdurig  
(zeer) zwakke afdelingen kampt, is afgenomen van 15 naar 9 procent (tabel 2.8a). Het percentage 
besturen dat veel afdelingen met (zeer) zwakke kwaliteit heeft is ook afgenomen, van 15 naar 10 
procent. Nog 4 procent van de besturen heeft langdurig veel (zeer) zwakke afdelingen. In 2014 heeft  
72 procent van de besturen louter afdelingen met basiskwaliteit. Dit is een verbetering ten opzichte 
van 2013. 
Tabel 2.8a Percentage besturen naar aandeel en duur* van (zeer) zwakke afdelingen op 1 september 2014  
(n 2014=338)
1 september 2013 1 september 2014
Geen langdurig Wel langdurig Totaal Geen langdurig Wel langdurig Totaal
(zeer) zwakke (zeer) zwakke (zeer) zwakke (zeer) zwakke 
scholen scholen scholen scholen
100% basis 64 - 64 72 - 72
0-25% zwak en/of 
12 9 21 13 5 18
0-10% zeer zwak
Ten minste 25% (zeer) 
zwak en/of ten minste 9 6 15 6 4 10
10% zeer zwak
Totaal 85 15 100 91 9 100
* tussen 1 september 2011 en 1 september 2014 steeds een (zeer) zwakke afdeling
Bron: Inspectie van het Onderwijs, 2014
Financiën
Financiële situatie gestabiliseerd  In 2012 leek de financiële positie van de sector voortgezet  
onderwijs de teruggang als gevolg van de crisis te boven te zijn gekomen. In 2013 heeft de stijging  
zich verder doorgezet (tabel 2.8b). Dit beeld wordt echter vertekend door de extra middelen die in  
het kader van het Herfstakkoord en Nationaal Onderwijsakkoord in 2013 zijn toegekend. Gezien het 
tijdstip waarop de instellingen wisten dat ze deze middelen zouden krijgen en het moment waarop ze 
ze daadwerkelijk kregen, konden die niet meer echt een rol spelen in de financiële huishouding van 
2013. Daardoor zijn ze vooral naar de liquiditeiten gegaan. Was dat niet gebeurd, dan zou de situatie 
van de sector min of meer zijn gestabiliseerd. Zo zou er sprake zijn geweest van een rendement van 
net onder de 0 procent. De liquiditeit zou met 1,26 vrijwel gelijk zijn geweest aan die van vorig jaar. 
Hetzelfde geldt voor de solvabiliteit.
