de staat van het onderwijs
De afhankelijkheid van de rijksbijdrage is in de afgelopen periode niet gegroeid. De baten uit werk 
voor derden zijn in absolute zin toegenomen. De rijksbijdrage eveneens, maar een substantiële 
component hiervan is overheidssubsidie via de Koninklijke Nederlandse Akademie van 
Wetenschappen (KNAW) en de Nederlandse Organisatie voor Wetenschappelijk Onderzoek (NWO).  
Het wo is hierdoor mogelijk minder gevoelig voor de gevolgen van de crisis. 
Stijging personele kosten in wo   Het aandeel personeel van de totale lasten is zowel in absolute  
als in relatieve zin gestegen. Het aandeel van de overige lasten is relatief gedaald. Efficiëntere bedrijfs-
voering en extra investeringen in personeel in verband met de kwaliteitsverhoging kunnen dit 
verklaren.
Tabel 5.6c Waarde van de financiële indicatoren in het wetenschappelijk onderwijs in de periode 2009-2013 (n 
2013=18)
Kengetallen 2009 2010 2011 2012 2013
Rentabiliteit 0,6 1,0 1,4 1,9 2,4
Solvabiliteit II 0,58 0,56 0,56 0,54 0,55
Liquiditeit 0,92 0,91 0,94 0,99 0,98
Rijksbijdrage/totale baten 0,58 0,57 0,56 0,56 0,57
Personeelslasten/totale baten 0,64 0,65 0,64 0,64 0,64
Bron: DUO/Inspectie van het Onderwijs, 2014 
Rafelranden van het hoger onderwijsbestel
Onjuiste voorlichting   Het komt voor dat organisaties die niet gerechtigd zijn om getuigschriften  
op basis van de WHW af te geven, in hun voorlichting de indruk wekken dat zij door de overheid 
erkende diploma’s verstrekken. In één geval werd een ‘universiteit’ met succes gerechtelijk vervolgd en 
veroordeeld tot een boete vanwege deze vorm van misleiding. Daarnaast komt het voor dat organisaties 
(al dan niet erkend als rechtspersoon hoger onderwijs) in hun voorlichtingsactiviteiten op creatieve 
wijze misbruik maken van het gegeven dat termen als ‘universiteit’, ‘university’, ‘hogeschool’ en 
‘university of applied sciences’ niet wettelijk beschermd zijn. Een aantal instellingen beschikt over een 
gemengd aanbod van een of meer door de NVAO geaccrediteerde opleidingen in combinatie met een 
gevarieerd pakket aan cursussen en losse modules. Soms maken zij onvoldoende duidelijk wat de 
accreditatiestatus is van hun onderwijsaanbod en of het onderwijs waar de student zich voor inschrijft 
al dan niet leidt tot een wettelijk erkend getuigschrift. De inspectie heeft de betreffende organisaties 
hier bij herhaling op aangesproken, maar het blijft in sommige gevallen een probleem. 
 5.7 Overige ontwikkelingen
Lichte toename aantal buitenlandse studenten  Het aantal buitenlanders dat naar N ederland 
komt voor een complete studie neemt verder toe en bedroeg in 2012/2013 bijna 9 procent van alle in 
het bekostigd hoger onderwijs ingeschreven studenten. Het percentage ligt hiermee echter nog onder 
het Europees gemiddelde. De stijging vindt vooral plaats in het wo, waar in 2012/2013 ruim 12 procent 
van de studentenpopulatie een buitenlandse nationaliteit had. In het hbo ligt dit percentage op bijna 
7 procent (Nuffic, 2014).
Uitgaande mobiliteit onder Europees gemiddelde  Het aantal N ederlanders dat zich in het 
buitenland inschrijft – uitgedrukt als percentage van de eigen onderwijspopulatie – ligt ondanks  
een doorgaande stijging nog steeds onder het Europees gemiddelde. Dit is teleurstellend gezien  
de bovengemiddeld internationale oriëntatie van de Nederlandse economie. 22 procent van de 
afgestudeerden is gedurende de studie en in het kader hiervan naar het buitenland geweest.  
Dit percentage lijkt zich te stabiliseren. Studenten gaan als vanouds vaker naar het buitenland  
voor stage dan voor studie (Nuffic, 2014).
