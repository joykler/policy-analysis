de staat van het onderwijs
Instroom
Toename instroom    In de voltijd bacheloropleidingen van het groene hoger onderwijs is de instroom 
van studenten in 2013 flink toegenomen, net als in het overige hoger onderwijs. De instroom in de 
groene voltijd wo-masteropleidingen nam licht toe, terwijl in het overige wo-masteronderwijs in 2013 
het aantal inschrijvingen afnam. 
Veel ‘7-plussers’ in groen hbo   In het groene hbo stromen wat minder v rouwen en niet-westerse 
allochtonen in dan in het overige hbo. Meer dan de helft van de instroom heeft eerder een havodiploma 
gehaald. Bijna een kwart van de havoleerlingen die instromen in een groene voltijd hbo-bacheloroplei-
ding heeft gemiddeld een 7 of hoger als eindexamencijfer. In het overige hbo-bacheloronderwijs is dat 
een vijfde. Daarmee komen iets betere studenten het groene hbo binnen.
Weinig opstroom vanuit hbo    In tegenstelling tot het groene hbo trekt het groene wo wat meer 
vrouwen dan mannen. Ook hier is het aandeel niet-westerse allochtonen relatief laag. Er is weinig 
opstroom vanuit het hbo: maar 7 procent van de groene wo-bachelorinstroom in 2013 heeft eerder 
(delen van) een hbo-opleiding gevolgd. In het overige wo-bacheloronderwijs is dit 13 procent. In de 
groene masteropleidingen stromen juist veel hbo-studenten in: ongeveer 20 procent van de wo-master-
studenten heeft eerder het hbo gedaan. Bij de overige wo-masteropleidingen komt ongeveer 5 procent 
van de studenten uit het hbo. 
 6.4  Aansluiting op de arbeidsmarkt 
Groen mbo
Werkloosheid gestegen    De economische crisis van de afgelopen jaren is op de groene arbeidsmarkt 
duidelijk merkbaar. Tussen 2010 en 2013 is de werkloosheid onder afgestudeerde groene mbo’ers 
anderhalf jaar na diplomering gestegen. Dit geldt voor alle mbo-gediplomeerden, maar sterker voor de 
groene mbo-gediplomeerden. Van de gediplomeerden in 2011/2012 heeft 88 procent anderhalf jaar na 
afstuderen werk. Drie jaar eerder was dit nog 97 procent. 
Intredefuncties lager niveau en vaker tijdelijk   O ngeveer 62 procent van de gediplomeerden uit het 
groen mbo uit 2011/2012 werkt op niveau. Onder gediplomeerden uit het overige mbo is dit 72 procent. 
Degenen die in 2013 een baan vonden, moeten vaker genoegen nemen met een tijdelijke aanstelling, zo 
blijkt uit onderzoek naar intredeposities van groene mbo’ers (Jager, Keppels en Hövels, 2014).
Loopbaanperspectieven gedaald   Sommige groene mbo-opleidingen bieden maar beperkte of zeer 
beperkte carrièremogelijkheden. Het aandeel groene mbo-gediplomeerden met een beperkt carrièreper-
spectief steeg van circa 25 procent in 2010 en 2011 naar 30 procent in 2012 en naar 33 procent in 2013 
(Jager, Keppels en Hövels, 2014). In die vier jaar is het aandeel dat veel of heel veel carrièremogelijkheden 
ziet ongeveer gelijk gebleven op 40 procent. Bij de overige mbo-gediplomeerden is dat in de afgelopen 
jaren met circa 48 procent wat hoger. 
Sociale werkvoorziening en topsectoren    Afgestudeerde groene mbo’ers kunnen op uiteenlopende 
plaatsen op de arbeidsmarkt terechtkomen. Zowel de sociale werkvoorzieningen als de groene topsecto-
ren agri & food en tuinbouw & uitgangsmaterialen lijken een steeds grotere rol te spelen bij de perspec-
tieven op werk van gediplomeerde groene mbo’ers. Het intredeonderzoek laat zien dat in 2013 ten 
opzichte van 2012 een groter deel van de groene mbo-gediplomeerden zijn intredefunctie heeft gevon-
den in sociale werkvoorzieningen en in branches die tot de topsectoren gerekend kunnen worden (Jager, 
Keppels en Hövels, 2014).
Werkenden tevreden met eerste baan   Gediplomeerde groene mbo’ers met een baan in de groene 
sector zien meer loopbaanperspectieven dan groene mbo-gediplomeerden die in een niet-groene sector 
werken. Afgestudeerden die in de groene sector werken, zijn daar tevreden over. Ruim driekwart van hen wil 
daar in de nabije toekomst ook blijven werken. Gediplomeerde groene mbo’ers zijn hiermee ongeveer net 
zo tevreden over hun intredefunctie als de andere mbo-gediplomeerden (Keppels, Jager en Hövels, 2013).
