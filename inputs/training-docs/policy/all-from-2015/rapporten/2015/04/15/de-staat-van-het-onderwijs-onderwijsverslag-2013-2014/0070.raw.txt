inspectie van het onderwijs | onderwijsverslag 2013/2014
Beginners tevreden over basale vaardigheden   De meeste beginnende leraren zijn (zeer) tevreden 
over de mate waarin tijdens hun opleiding aandacht is besteed aan basale pedagogisch-didactische 
vaardigheden. Ongeveer 20 procent weet niet of ze voldoende zijn toegerust om leerlingen feedback 
te geven op het leerproces, of is ontevreden over de voorbereiding daarop. Ontevreden zijn veel pas 
afgestudeerden ook over de mate waarin ze hebben geleerd om leerlingen systematisch te volgen en 
analyseren en om maatwerk en passende zorg te bieden. Deze starters vinden zelf klaarblijkelijk dat ze 
nog niet klaar zijn voor opbrengstgericht werken en passend onderwijs. 
Zorg en begeleiding
Opmerkelijke verbetering van leerlingenzorg  V erschillende onderdelen van het onderwijsproces 
zijn in het schooljaar 2013/2014 verbeterd. Het meest in het oog springen de verbeteringen in de 
begeleiding en de leerlingenzorg (tabel 1.3e). Meer scholen volgen en analyseren de voortgang in de 
ontwikkeling van hun leerlingen en maken analyses van de verzamelde toets- en observatiegegevens. 
Ook is de planmatigheid van de zorg en de evaluatie van de effecten van de zorg op meer scholen 
voldoende. Wellicht hebben scholen, met passend onderwijs in het vooruitzicht, extra aandacht 
besteed aan de leerlingenzorg. 
Zorg kan planmatiger   Toch is er nog veel ruimte voor verbetering. Zo voert nog altijd ongeveer  
30 procent van de scholen de leerlingenzorg onvoldoende planmatig uit. Deze scholen slagen er niet 
in om voor al hun zorgleerlingen tijdig concrete plannen op te stellen en deze aantoonbaar uit te 
voeren. Soms komt dit doordat scholen erg veel leerlingen als ‘zorgleerling’ typeren. Tijdens school-
bezoeken wijzen inspecteurs vaak op het belang van preventie: het voorkómen van achterstanden.  
Dat kunnen scholen door de voortgang van de prestaties voortdurend te volgen – dus niet alleen na 
toetsen – en tijdig te interveniëren (de ‘kleine zorgcyclus’). 
Tabel 1.3e Percentage basisscholen waar de kwaliteit van de begeleiding en de zorg voldoende is in de periode 
2011/2012-2013/2014 (n 2013/2014=345)*
Begeleiding
De school gebruikt een samenhangend systeem van genormeerde instrumenten en procedures voor 
86 93 93
het volgen van de prestaties en de ontwikkeling van de leerlingen.
De leraren volgen en analyseren systematisch de voortgang in de ontwikkeling van de leerlingen. 59 56 68
Zorg
De school signaleert vroegtijdig welke leerlingen zorg nodig hebben. 94 94 94
Op basis van een analyse van de verzamelde gegevens bepaalt de school de aard van de zorg voor 
47 40 50
de zorgleerlingen. 
De school voert de zorg planmatig uit. 61 60 69
De school evalueert regelmatig de effecten van de zorg. 67 60 68
Alle onderdelen van zorg en begeleiding voldoende 23 22 32
Alle onderdelen van zorg voldoende 30 28 37
* significante verschillen ten opzichte van het voorafgaande jaar zijn vetgedrukt
Bron: Inspectie van het Onderwijs, 2014
70
2011/2012
2012/2013
2013/2014
