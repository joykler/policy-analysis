inspectie van het onderwijs | onderwijsverslag 2013/2014
Tabel 4.4c Percentage gediplomeerde studenten naar aantal behaalde diploma’s in de periode 2010/2011-
2012/2013 (n=558.911)
2010/2011 2011/2012 2012/2013
1 diploma 73 72 71
2 diploma’s 22 23 23
3 of meer diploma’s 5 5 6
Bron: Inspectie van het Onderwijs, 2014
Daling aantal voortijdig schoolverlaters  Landelijk zette de daling van het aantal voortijdig school -
verlaters door van 6,9 procent in 2011/2012 naar 5,7 procent in 2012/2013 (www.aanvalopuitval.nl). De 
begeleiding van studenten die risico lopen, in combinatie met de verzuimaanpak van mbo-instellingen 
en de ketenpartners, werpt zijn vruchten af. Wel bestaan er grote verschillen tussen de niveaus. Veel 
instellingen slagen er goed in om studenten binnen te houden, maar er zijn enkele die het niet lukt om 
het aantal voortijdig schoolverlaters terug te dringen. Deze instellingen staat nog een forse uitdaging te 
wachten. Gemiddeld genomen voldoen alle niveaus aan de streefnormen voor 2012/2013, maar er moet 
de komende jaren nog veel gebeuren.
Minder vaak een baan   Na het mbo vinden studenten wat minder vaak een baan dan voorheen, als 
gevolg van de gestegen jeugdwerkloosheid. Ongeveer 90 procent van de gediplomeerden in 2011/2012 
had anderhalf jaar na afstuderen een baan. Dit percentage lag vier jaar eerder op 94 procent. Het ROA 
(2014) schat dat ongeveer 17 procent van de studenten die een beroepsopleidende leerweg volgden 
anderhalf jaar na afstuderen werkloos is. Dit percentage ligt 7 procentpunten hoger dan vier jaar 
geleden. Onder studenten uit de beroepsbegeleidende leerweg is de werkloosheid met 2 procentpun-
ten gestegen naar 5 procent. Studenten die een diploma op een hoger niveau hebben, hebben vaker 
werk. 
Verschillen tussen sectoren  Er zijn regionale verschillen, maar ook verschillen tussen sectoren   
en domeinen. Studenten uit de sector gezondheidszorg hebben vaker direct werk dan studenten uit de 
andere sectoren. Studenten uit deze sector hebben bijna net zo vaak een baan als in 2008. Studenten 
economie daarentegen hebben het moeilijk (ROA, 2014). Studenten uit de domeinen mobiliteit en 
voertuigen, techniek en procesindustrie en transport, scheepvaart en logistiek zijn minder vaak 
werkloos dan andere studenten. Daarentegen hebben studenten uit de assistentenopleiding, 
studenten informatie- en communicatietechnologie en studenten economie en administratie het 
moeilijker op de arbeidsmarkt. 
Soms werk onder niveau   Bijna 30 procent van de afgestudeerden in 2011/2012 werkt op een lager 
niveau. Handel en ondernemerschap valt op: 59 procent van de studenten werkt hier op het niveau dat 
passend is. Ongeveer twee op de vijf gediplomeerden verricht werk onder zijn niveau. Afgestudeerden in de 
zorg werken veel vaker op het gepaste niveau. Het ROA (2014) geeft aan dat studenten van opleidingen die 
vakkennisgericht zijn en uitgaan van standaardisatie van vakkennis, grotere kansen hebben om te werken 
in het gekozen domein en hogere kansen hebben op een hoger salaris.
