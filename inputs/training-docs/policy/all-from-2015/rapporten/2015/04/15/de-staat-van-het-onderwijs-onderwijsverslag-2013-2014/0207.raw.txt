de staat van het onderwijs
Samenvatting
Meer belangstelling, hogere kwaliteit  Het groene onderwijs mag zich verheugen in een toe-  
nemende belangstelling. Daarbij neemt de kwaliteit over het algemeen toe. Vooral de gemengde/
theoretische leerweg van het vmbo, lange tijd een zorgenkind, vertoont verbetering. Ook zijn er 
minder zwakke scholen in de kaderberoepsgerichte leerweg van het vmbo. De slagingspercentages en 
examencijfers in het groene vmbo zijn hoog, maar het rendement in de onderbouw staat onder druk.
Kwaliteitszorg mbo aandachtspunt    In het mbo zijn de resultaten van het groene onderwijs in  
veel opzichten in lijn met die van het overige onderwijs. Enkele zaken springen eruit. Het examen- 
instrumentarium is bij bijna alle opleidingen voldoende. Ook het diplomarendement is hoog.  
De kwaliteitszorg schiet echter op een aantal punten tekort, vooral het cyclische deel ervan.  
Enkele verbeterpunten zijn er ook in het onderwijsproces: de leertijd kan anders ingezet worden  
en de zorg voor studenten kan beter. Ook kunnen opleidingen studenten vaker maatwerk bieden.
Goede positie groen hoger onderwijs   De groene instellingen voor hoger onderwijs blijven een 
goede positie innemen. Het diplomarendement van herinschrijvers in het hbo staat onder druk, maar 
in het wo neemt het toe. In het groene hbo is de uitval onder eerstejaarsstudenten aan de hoge kant, 
maar er zijn positieve ontwikkelingen. Studenten in het groene hbo veranderen niet vaak van studie, 
net als in het groene wo. Daar is de uitval ook laag.
Meer last van crisis  De arbeidsmarktpositie van afgestudeerden lijkt in het groene segment meer   
te lijden onder de crisis dan in de andere sectoren. Vooral onder groene mbo’ers is de werkloosheid 
gestegen. Daar liggen intredefuncties bovendien vaak op een lager niveau, terwijl ook het carrière- 
perspectief is verslechterd. 
207
