inspectie van het onderwijs | onderwijsverslag 2013/2014
Meeneembare studiefinanciering vaker gebruikt   Steeds meer studenten maakten gebruik van de 
meeneembare studiefinanciering. Uit de data over 2012/2013 blijkt voor het eerst een afname van 
studenten met meeneembare studiefinanciering in het Verenigd Koninkrijk, vermoedelijk vanwege 
collegegeldverhogingen daar (Nuffic, 2014).
Sterke stijging aantal gepromoveerden   In 2013/2014 bedroeg het aantal gepromoveerden aan 
universiteiten 4.528; een sterke stijging ten opzichte van het jaar ervoor (4.321) (CBS Statline: statline.
cbs.nl). Het aantal gepromoveerden per studiejaar steeg in het laatste decennium met bijna 70 
procent: in 2003/2004 waren er 2.666 gepromoveerden.
 5.8 Nabeschouwing
Sturing op kwaliteit en rendement   Goede kwaliteitsborging en hogere studierendementen dienen 
hand in hand te gaan. Een transparant beeld van ontwikkelingen op beide vlakken is van groot belang 
om te beoordelen of het Nederlandse hoger onderwijs goed presteert.
Kwaliteitsborging op opleidingsniveau   Heldere onderbouwing van studielast en goed functione-
rende opleidings- en examencommissies zorgen ervoor dat zowel programmering als eindniveau in 
orde zijn. De inbreng van studenten, met name via opleidingscommissies, is daarbij een essentieel 
onderdeel van kwaliteitsborging. Op onderdelen is zeker sprake van een positieve ontwikkeling, maar 
we zijn er nog niet. Examencommissies maken stappen op het punt van onafhankelijkheid en 
deskundigheid, verdere verbetering is nodig. Er is meer aandacht voor een goede onderbouwing van 
de studielast en eindtermen, maar de inspectie houdt op dit punt de vinger aan de pols als het 
bijvoorbeeld om korte programma’s gaat. 
Geen tegengestelde ambitie   In een reeks van onderwijsverslagen, en ook dit jaar weer, heeft de 
inspectie aandacht gevraagd voor te lage studierendementen in het hoger onderwijs. Goede kwaliteit 
en studeerbaarheid moeten hand in hand gaan met verbeteringen op dit vlak. De inspectie rappor-
teert over al deze zaken. Dit jaar is opnieuw het functioneren van de examencommissies onderzocht, 
volgend jaar herhaalt de inspectie het onderzoek naar opleidingscommissies, het studielast-onder-
zoek wordt dit najaar vervolgd.
Accreditatie en examencommissies   De inspectie vindt het positief dat het accreditatiestelsel aan 
scherpte heeft gewonnen, zoals onder meer blijkt uit het toenemend aantal hersteltrajecten dat de 
NVAO in 2013 en 2014 heeft opgelegd. Rond het functioneren van examencommissies is er een 
opgaande lijn, maar hier is het ontwikkelproces nog niet afgerond. Belangrijke aandachtspunten voor 
de nabije toekomst zijn de borging van de toetsing van alle competenties, de aanwijzing van examina-
toren, de richtlijnen en het toezicht op (fraude)regelingen. Opvallend is dat bovengenoemde 
ontwikkelingen samengaan met een toename van de studenttevredenheid. Een oorzakelijk verband is 
niet aan te tonen, maar over de gehele linie lijken studenten in elk geval geen moeite te hebben met 
het feit dat de lat hoger wordt gelegd. Wel zijn er aanzienlijke verschillen tussen instellingen en 
sectoren in de mate van tevredenheid van studenten.
Meer selectiviteit   Het percentage studenten dat instroomt in de opleidingen met een numerus 
fixus is gestegen. Maar het is nog te vroeg om te beoordelen of de toegankelijkheid van het hoger 
onderwijs op stelselniveau voor specifieke doelgroepen in het gedrang komt. Ook is het de vraag wat 
de gevolgen zullen zijn van de invoering van het studievoorschot per september 2015. De inspectie zal 
de ontwikkelingen rond selectie en toegankelijkheid in het hoger onderwijs dan ook nauwlettend 
blijven volgen.
