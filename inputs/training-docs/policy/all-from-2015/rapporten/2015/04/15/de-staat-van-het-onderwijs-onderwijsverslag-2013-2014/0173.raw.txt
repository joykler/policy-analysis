de staat van het onderwijs
Bewust aanbod kleine opleidingen  Op financieel gebied zorgen instellingen ervoor dat er  
voldoende budget is om het onderwijs op kleine opleidingen te geven. Ze schuiven intern met 
financiële middelen, waarbij grote opleidingen het voortbestaan van kleine opleidingen mede 
mogelijk maken. Alle onderzochte techniekopleidingen hebben er bewust voor gekozen om een 
kleine opleiding aan te bieden. De bedrijfsvoering bij deze opleidingen kenmerkt zich door:
• heterogene groepen, door clustering van studenten uit verschillende opleidingen, verschillende  
leerjaren, verschillende leerwegen en/of verschillende niveaus. Roostering en planning zijn 
hierdoor bewerkelijk en kosten veel tijd;
• lesmateriaal en examens die veelal worden ingekocht of samen met andere instellingen ontwikkeld; 
• goede voorzieningen: alle onderzochte opleidingen onderhouden nauwe banden met het  
bedrijfsleven, dat vaak middelen en machines ter beschikking stelt voor de praktijkruimtes.
Veelal voldoende perspectief op arbeidsmarkt   Bij de onderzochte opleidingen blijkt dat instel-
lingen veelal oriënterend met elkaar in gesprek zijn over het opleidingsaanbod. Het arbeidsmarktper-
spectief van de techniekopleidingen is overwegend (ruim) voldoende. Bij een enkele opleiding 
constateerde de inspectie dat het arbeidsmarktperspectief onvoldoende is. 
Caribisch Nederland
Zichtbare verbetering   Het onderwijs in Caribisch Nederland moet in 2016 de basiskwaliteit bereikt 
hebben. Kenmerkend voor het mbo-onderwijs is een voldoende werkklimaat, waarin de studenten 
betrokken zijn bij de onderwijsactiviteiten. Op een van de vestigingen voldoet de kwaliteit van het 
onderwijsproces al aan de basiskwaliteit. Dit betekent dat de kwaliteit van de lessen en de begeleiding 
van de studenten voldoen aan de maatstaven die in Europees Nederland worden gehanteerd. De 
kwaliteit van de examinering en diplomering voldoet niet aan de normen. Op twee van de vier 
vestigingen is de kwaliteit van de examens wel sterk verbeterd.
Te weinig studenten voor bepaling rendement   Op de mbo-opleidingen in Caribisch Nederland 
zijn vaak zo weinig studenten ingeschreven dat het niet goed mogelijk is om het rendement te 
bepalen. Op 5 van de 22 aangeboden opleidingen zijn wel voldoende studenten ingeschreven om een 
indicatie te geven. In die gevallen, op Bonaire, voldoen de opleidingen aan de in Europees Nederland 
geldende normen voor het percentage studenten dat gediplomeerd de instelling verlaat. Het beroeps-
onderwijs op Saba en Sint Eustatius is pas gestart op 1 augustus 2012 en het aantal studenten is nog 
beperkt. Het is nog te vroeg om het rendement bij deze opleidingen te bepalen. 
 4.8  Financiën en naleving
Financiën
Uit de rode cijfers   De sector mbo is in 2013 uit de rode cijfers gekomen. De totale baten waren net 
wat hoger dan de totale lasten. Het aantal instellingen onder aangepast financieel toezicht is net als 
vorig jaar gelijk aan zeven. Na twee jaar met een negatieve rentabiliteit laat het jaar 2013 weer een 
positieve uitkomst zien (tabel 4.8a). De middelen die in het kader van het Herfstakkoord en het 
Nationaal Onderwijsakkoord aan de instellingen beschikbaar zijn gesteld, vertekenen deze uitkomst 
enigszins. Gecorrigeerd voor deze middelen zou de rentabiliteit 1,0 procent zijn en de liquiditeit 1,03. 
Het effect op de solvabiliteit is te verwaarlozen.
