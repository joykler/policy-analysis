inspectie van het onderwijs | onderwijsverslag 2013/2014
 3.1 Toezichtarrangementen van scholen voor (voortgezet) speciaal onderwijs 
Opnieuw meer scholen met basiskwaliteit  Op 1 september 2014 hadden 609 locaties in het speciaal  
onderwijs (so) en voortgezet speciaal onderwijs (vso) een basisarrangement, 30 locaties waren zwak of 
zeer zwak. Het percentage scholen dat niet voldoet aan de minimale kwaliteitseisen is daarmee verder 
afgenomen van minder dan 10 procent in 2013 tot minder dan 5 procent (tabel 3.1a). 
Tabel 3.1a Toezichtarrangementen scholen voor (voortgezet) speciaal onderwijs op 1 september 2010, 2011, 2012, 
2013 en 2014 (in percentages, n 2014=639) 
1 september 1 september 1 september 1 september 1 september 
2010 2011 2012 2013 2014
Basis 74,5 79,1 81,3 91,0 95,3
Zwak 23,7 19,5 17,8 8,1 4,1
Zeer zwak 1,8 1,4 0,9 0,9 0,6
Totaal 100 100 100 100 100
Bron: Inspectie van het Onderwijs, 2014
Cluster 4 loopt achterstand verder in  N et als in voorgaande jaren is het percentage scholen met 
zwakke onderwijskwaliteit in het voortgezet speciaal onderwijs groter dan in het speciaal onderwijs 
(tabel 3.1b). Voor het tweede jaar op rij is geen enkele school voor speciaal onderwijs zeer zwak. In het 
voortgezet speciaal onderwijs komt zeer zwakke kwaliteit alleen nog voor bij cluster 4 (zie bijlage 1, 
figuren 1 en 2). Dit cluster wist zich echter sterk te verbeteren. Kwaliteitsverbetering is ook zichtbaar bij 
de scholen in cluster 2 en 3.
Tabel 3.1b Toezichtarrangementen naar onderwijssoort op 1 september 2012, 2013 en 2014 (in percentages,  
n 2014=639)
Speciaal onderwijs Voortgezet speciaal onderwijs
2012 2013 2014 2012 2013 2014
Basis 86,6 93,8 98,4 76,0 88,0 92,3
Zwak 13,1 6,2 1,6 22,5 10,1 6,5
Zeer zwak 0,3 0,0 0,0 1,5 1,9 1,2
Totaal 100 100 100 100 100 100
Bron: Inspectie van het Onderwijs, 2014
Goede voorbeelden in cluster 1 en 3  Slechts weinig scholen hebben alle onderdelen van de leerlin -
genzorg, het onderwijsleerproces of de kwaliteitszorg voldoende. Als scholen een van deze domeinen 
wel volledig op orde hebben, dan zijn het meestal cluster 3-scholen. Op één school zijn alle onderdelen 
van alle drie de domeinen voldoende. Dit is eveneens een cluster 3-school. Goede voorbeelden zijn 
overigens ook te vinden in cluster 1, maar het aantal locaties in dit cluster is beperkt. 
Vooruitgang in provincie Utrecht   In de helft van de provincies hebben de scholen in 2014 hun 
onderwijskwaliteit verbeterd (zie bijlage 1, figuur 3). In alle provincies, behalve Utrecht, is nu minder  
dan 10 procent van de scholen zwak of zeer zwak. In Zeeland en Limburg hebben zelfs alle scholen 
basiskwaliteit. De scholen in Utrecht hebben zich wel sterk verbeterd. In 2013 was in die provincie nog 
ruim 40 procent van de scholen zwak of zeer zwak. Een deel van deze scholen is inmiddels opgeheven.  
In 2014 is het percentage zwakke scholen gedaald naar 15 procent en is geen enkele school zeer zwak. 
Kwaliteit niet altijd stabiel  Niet alle scholen met basiskwaliteit houden die kwaliteit op peil. Bijna de  
helft van de scholen die op 1 september 2014 (zeer) zwak waren, was namelijk een jaar eerder nog van 
voldoende kwaliteit. Een groter deel van de scholen verbeterde zich juist: 41 van de 58 scholen die in 2013 
(zeer) zwak waren, verbeterden zich in 2014 (tabel 3.1c). Twee op de vijf scholen hadden meer dan twee 
jaar nodig voor de verbeterslag, vijf scholen lukte het binnen een jaar.
126
