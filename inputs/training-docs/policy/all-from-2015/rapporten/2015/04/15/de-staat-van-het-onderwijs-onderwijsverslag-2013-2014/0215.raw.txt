de staat van het onderwijs
Tabel 6.3a Percentage diploma’s onder herinschrijvers aan instellingen in groen en overig  
hoger onderwijs, na vijf jaar hbo-bachelor (2004-2008, n 2008=78.724) en vier jaar wo-bachelor  
(2005-2009, n 2009=43.328)
Hbo-bachelor herinschrijvers Wo-bachelor herinschrijvers
Overig Groen Overig Groen
2004 64,4 68,2 - -
2005 63,3 65,9 52,7 53,3
2006 62,2 62,4 53,2 54,8
2007 62,1 62,2 56,5 61,6
2008 59,6 60,6 63,6 67,6
2009 - - 64,9 71,6
Bron: Inspectie van het Onderwijs, 2014
Stijging diplomarendement groene wo-bachelor    In het groene wo steeg, evenals in het overige 
wo, het diplomarendement van de voltijd bachelorstudenten. Deze stijging is sterker in het groene wo 
dan in het overige wo. Wanneer de studenten die van opleiding zijn veranderd of zijn uitgevallen 
gedurende het eerste opleidingsjaar niet meegerekend worden, heeft 72 procent van de groene voltijd 
bachelorstudenten van de lichting 2009 een diploma behaald aan de instelling waar ze begonnen.  
In het overige wo is dat 65 procent.
Hoog diplomarendement groene wo-master    De groene voltijd masteropleidingen in het wo zijn 
allemaal tweejarig. Gemiddeld genomen is het aantal studiepunten van een groene masteropleiding 
het hoogste van alle sectoren. Vergeleken met andere tweejarige masteropleidingen in het wo is het 
diplomarendement in het groene wo hoog. 84 procent van de studenten die in 2010 aan een groene 
masteropleiding in het wo begonnen, heeft na drie jaar een diploma. In het overige wo-masteronder-
wijs is dit 73 procent.
Uitval uit groen hbo iets gedaald   Het percentage uitvallers uit het groene voltijd hbo-bachelor- 
onderwijs is al enkele jaren iets hoger dan bij de overige voltijd bacheloropleidingen in het hbo 
(figuur 6.3a). De uitval nam de afgelopen jaren toe. In 2012/2013 stopten echter minder studenten  
met hun studie. Het percentage uitvallers in het groene hbo is tot 17 procent afgenomen in 2012/2013. 
Ook in het overige hbo-bacheloronderwijs is sprake van een daling van de uitval in het eerste jaar. 
Opleidingsswitch laag in groen hbo   Als studenten van studie veranderen, doen ze dat meestal in 
het eerste jaar van de studie. Vergeleken met het overige voltijdbachelor-hbo veranderen relatief 
weinig groene studenten gedurende het eerste studiejaar van opleiding (figuur 6.3a). In 2012/2013 is  
13 procent van de studenten die dat jaar aan een groene voltijdbachelor-hbo-studie zijn begonnen, 
van opleiding veranderd. In het overige voltijdbachelor-hbo is dit 22 procent. Als studenten in het 
groene hbo van opleiding veranderen, gaan ze vaak naar een andere instelling. De minderheid van  
de switchende studenten kiest voor een andere opleiding aan dezelfde instelling. Dit patroon komt 
overeen met dat in het overige voltijdbachelor-hbo. De toename in opleidingsswitch in 2012/2013 is 
eveneens vergelijkbaar met die in het overige hbo.
