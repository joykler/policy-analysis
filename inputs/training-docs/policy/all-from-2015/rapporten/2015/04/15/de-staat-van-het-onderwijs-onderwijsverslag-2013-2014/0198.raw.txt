inspectie van het onderwijs | onderwijsverslag 2013/2014
Sommige examencommissies onbereikbaar in zomerperiode   De Landelijke Studenten Vakbond 
(LSVb) liet de inspectie weten dat zij vlak na de zomer van 2014 veel klachten heeft binnengekregen 
over onbereikbaarheid van examencommissies in de vakantieperiode. Zo’n veertig studenten die een 
bindend studieadvies hadden gekregen, konden de examencommissie in deze periode niet bereiken. 
Zij hebben daardoor volgens de LSVb studievertraging opgelopen. Het spreekt voor zich dat examen-
commissies hun werk zodanig moeten organiseren dat wettelijke termijnen ook tijdens vakantie- 
periodes gerespecteerd worden.
Vertrouwensinspecteurs
Weinig meldingen vertrouwensinspecteurs   De vertrouwensinspecteurs ontvangen ook meldingen 
uit de sector hoger onderwijs. In verhouding tot de andere sectoren gaat het om een gering aantal 
meldingen. Meldingen die binnenkomen, behoren tot categorie psychisch geweld. Dat geldt ook voor 
de meldingen in het studiejaar 2013/2014. 
Meldcode huiselijk geweld ingevoerd  E venals scholen en instellingen in andere onderwijssectoren 
zijn hogescholen en universiteiten sinds juli 2013 verplicht een Meldcode voor huiselijk geweld en 
kindermishandeling te hebben en er zorg voor te dragen dat de Meldcode in de praktijk functioneert. 
De inspectie heeft de koepelorganisaties gevraagd na te gaan wat de stand van zaken is bij de invoering 
van de Meldcode. Dit komt in het volgende Onderwijsverslag aan bod.
Financiën
Gunstige financiële situatie hbo   Het hbo kent de afgelopen vijf jaar een positieve rentabiliteit 
(tabel 5.6b). De middelen uit het Herfstakkoord en het Nationaal Onderwijsakkoord (NOA) flatteren in 
2013 de hoogte enigszins, maar de rentabiliteit zou hoe dan ook zijn gestegen naar 2 procent. De 
liquiditeit zou zonder deze middelen nagenoeg gelijk zijn gebleven op 1. Het effect op de solvabiliteit 
is te verwaarlozen. Het hbo kent een financieringsstructuur met relatief weinig langlopende en veel 
kortlopende schulden. Het kengetal van de liquiditeit laat zien dat er voldoende middelen zijn om die 
te compenseren. 
De gunstige financiële situatie heeft het eigen vermogen aanzienlijk versterkt. Sinds 2009 is de 
solvabiliteit over de hele sector met 7 procent gegroeid. Op 1 augustus 2014 stonden geen instellingen 
onder aangepast financieel toezicht.
Personele lasten in hbo gestegen   Het hbo geeft de laatste drie jaar meer uit aan personeel. Hoewel 
het percentage ten opzichte van de (eveneens gegroeide) totale baten gelijk bleef, is het als onderdeel 
van de lasten een steeds belangrijker factor. 
Tabel 5.6b Waarde van de financiële indicatoren in het hoger beroepsonderwijs in de periode 2009-2013  
(n 2013=35)
Kengetallen 2009 2010 2011 2012 2013
Rentabiliteit 1,2 3,8 2,7 1,7 2,8
Solvabiliteit II 0,41 0,41 0,44 0,46 0,48
Liquiditeit 0,77 0,96 1,04 1,01 1,03
Rijksbijdrage/totale baten 0,69 0,69 0,69 0,69 0,69
Personeelslasten/totale baten 0,71 0,69 0,71 0,73 0,72
Bron: DUO/Inspectie van het Onderwijs, 2014 
Financiële situatie wo stabiel gunstig  Mede door de positieve rentabiliteit maakt het wo de  
afgelopen jaren financieel een stabiele ontwikkeling door (tabel 5.6c). Het wo kreeg een bedrag van  
53 miljoen euro extra uit het Herfstakkoord en het NOA. Net als bij de andere sectoren vertekent dit in 
2013 de liquiditeit en rentabiliteit enigszins, maar de hele lijn is al vanaf 2009 stabiel positief. Het 
eigen vermogen neemt gestaag toe en de solvabiliteit is gunstig. Instellingen stonden het afgelopen 
jaar dan ook niet onder aangepast financieel toezicht.
198
