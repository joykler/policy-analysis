inspectie van het onderwijs | onderwijsverslag 2013/2014
Minder betrokkenheid in grote groepen   De grootte van de groep maakt voor de kwaliteit van het 
didactisch handelen niet veel uit. Alleen bij groepen van 30 of meer leerlingen zijn de leerlingen minder 
vaak actief betrokken bij de les (figuur 1.3b). Ongeveer 6 procent van de groepen omvat meer dan 30 
leerlingen (OCW, 2015). De gemiddelde groepsgrootte is in 2014 23,3 leerlingen. Dit is gelijk aan de 
omvang in 2013. In de onderbouw zijn de groepen in het algemeen wat kleiner dan in de bovenbouw. 
Figuur 1.3b Percentage lessen waar de actieve betrokkenheid van leerlingen voldoende is naar groepsgrootte in 
de periode 2011/2012-2013/2014 (n=5.838)


	

	

	

	

	

	
Minder dan 20-24 25-29 30 of meer
20 leerlingen leerlingen leerlingen leerlingen*
*significant verschil ten opzichte van kleinere groepen
Bron: Inspectie van het Onderwijs, 2014
Differentiatievaardigheden licht verbeterd   De inspectie beoordeelt ook de differentiatie- 
vaardigheden van leraren: de mate waarin ze het onderwijs afstemmen op verschillen tussen  
leerlingen. Het percentage lessen waarin leraren alle differentiatievaardigheden tonen, is 
toegenomen naar 62 procent (tabel 1.3c). Differentiatie tijdens de instructie is in twee op de drie 
lessen voldoende. Differentiatie in de verwerking neemt toe en is in bijna vier van de vijf lessen 
zichtbaar. De afstemming van de onderwijstijd verbetert eveneens en gebeurt inmiddels in 91  
procent van de lessen. Het percentage lessen waarin leraren laten zien zowel alle algemeen 
didactische vaardigheden als de differentiatievaardigheden te beheersen, nam in 2013/2014 toe  
tot 57 procent (zie bijlage 3, tabel 2).
Tabel 1.3c Percentage lessen waar de differentiatievaardigheden voldoende of niet te beoordelen zijn in de 
periode 2011/2012-2013/2014 (n 2013/2014=1.813)*
2011/2012 2012/2013 2013/2014
De leraren stemmen de instructie af op verschillen in ontwikkeling tussen 
67 66 68
de leerlingen.
De leraren stemmen de verwerkingsopdrachten af op verschillen in 
75 76 79
ontwikkeling tussen de leerlingen.
De leraren stemmen de onderwijstijd af op verschillen in ontwikkeling 
85 89 91
tussen de leerlingen.
Alle differentiatievaardigheden voldoende 58 58 62
* significante verschillen ten opzichte van het voorafgaande jaar zijn vetgedrukt
Bron: Inspectie van het Onderwijs, 2014
Vaardigheden leraren verschillen  F ulltime leraren beheersen wat vaker de algemeen didactische 
vaardigheden dan parttime leraren. In lessen aan enkelvoudige groepen zijn de algemeen didactische 
vaardigheden iets vaker voldoende dan in lessen aan combinatiegroepen. Leraren van enkelvoudige 
groepen brengen iets vaker structuur aan in de onderwijsactiviteiten. De leraren van groep 1 en 2 
beheersen zowel de algemeen didactische vaardigheden als de differentiatievaardigheden minder 
vaak dan leraren van hogere groepen. In groep 3 is de differentiatie het vaakst op orde. Dit komt onder 
meer doordat leraren in groep 3 meestal en vooral bij lezen beschikken over lesmateriaal dat veel 
ondersteuning biedt bij het differentiëren (Inspectie van het Onderwijs, 2014d).
68
