de staat van het onderwijs
Leerlingondersteuning op basis van goede diagnoses   Kennis over de leerling kan leraren helpen 
om het onderwijs en de begeleiding beter te maken. Scholen gaan steeds vaker aan de hand van 
genormeerde toetsen na bij welke leerlingen de cognitieve ontwikkeling stagneert of achterblijft. Dat 
is belangrijk om te kunnen vaststellen of leerlingen het beoogde referentieniveau voor taal en 
rekenen kunnen halen en of leerlingen achterstanden hebben. Na zo’n meting kunnen leraren hun 
onderwijs hierop afstemmen. Scholen zouden niet alleen een begintoets, maar ook een vervolgtoets 
moeten afnemen om iets te kunnen zeggen over de ontwikkeling van de leerling en over het effect van 
het (aanvullende) onderwijsaanbod. 
Veel meer diagnosetoetsen   Inmiddels heeft ruim 80 procent van de scholen deze diagnosetoetsen 
ingevoerd: veel meer dan in 2012/2013 (zie bijlage 2, tabel 1). Gevoegd bij de gegevens die ze krijgen 
van de basisschool, beschikken scholen voor voortgezet onderwijs in het leerlingvolgsysteem over  
een veelheid aan gegevens over hun leerlingen. Op meer dan 95 procent van de scholen leidt de 
zorgcoördinator, het zorgteam of de mentor hieruit af welke ondersteuningsbehoefte een leerling 
heeft. In 2013/2014 stellen scholen ook steeds vaker doelen op om achterstanden te bestrijden.
Planmatige leerlingenzorg  Steeds meer scholen werken planmatig aan de leerlingenzorg   
(zie bijlage 2, tabel 1). Op 9 procent van de afdelingen is dit echter nog niet het geval. Ook vindt er op 
39 procent van de afdelingen geen centrale evaluatie plaats van de extra inspanningen van remedial 
teachers, van steunlessen en van andere interventies. Een planmatige aanpak van de leerlingenzorg 
zou vanzelfsprekend moeten zijn. Dat draagt bij aan het vertrouwen van leerlingen en ouders dat voor 
iedere leerling passend onderwijs en passende ondersteuning beschikbaar is.
Scholen evalueren resultaten  V rijwel alle scholen hebben de afgelopen jaren een systeem van 
kwaliteitszorg opgezet en – waar nodig – uitgebreid. Op 94 procent van de scholen worden de 
behaalde resultaten bij het eindexamen en de doorstroom van leerlingen geëvalueerd (tabel 2.2b). 
Bijna 80 procent werkt ook doelgericht aan de kwaliteit van de resultaten. In 2013/2014 wilden vier op 
de vijf scholen het slagingspercentage behouden of verhogen. Nog iets meer scholen wilden het 
verschil tussen het cijfer op het schoolexamen en het centraal examen klein houden of verkleinen. 
Twee op de drie scholen hebben doelen gesteld rond de examencijfers. 
Scholen evalueren onderwijsproces  Steeds meer scholen evalueren, naast de resultaten, ook het  
onderwijsproces. Er vinden functionerings- en beoordelingsgesprekken met de leraren plaats, maar 
op een kwart van de scholen niet met alle leraren. Op 20 procent van de scholen is er een actueel 
dossier waarin leraren hun bekwaamheidscompetenties bijhouden. Op 70 procent van de scholen is 
zo’n dossier in ontwikkeling. Ook brengen schoolleiders op ruim 80 procent van de scholen ter sprake 
hoe een goede les er volgens hen zou moeten uitzien. Bij twee derde van de scholen zijn de kernpun-
ten van zo’n goede les ook schriftelijk vastgelegd. 
Tabel 2.2b Percentage afdelingen waar de kwaliteitszorg voldoende is in 2012/2013 en 2013/2014  
(n 2013/2014=125)
2012/2013 2013/2014
De school evalueert systematisch de opbrengsten. 93 94
De school werkt doelgericht aan de kwaliteit van de opbrengsten. 79 79
De school evalueert systematisch het onderwijsproces. 72 81
De school werkt doelgericht aan de verbetering van het onderwijsproces. 88 82
De school borgt de kwaliteit van het onderwijsproces. 48 46
Alle onderdelen voldoende 36 35
Bron: Inspectie van het Onderwijs, 2014
