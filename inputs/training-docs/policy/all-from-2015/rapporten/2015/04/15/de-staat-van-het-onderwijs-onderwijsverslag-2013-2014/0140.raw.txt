inspectie van het onderwijs | onderwijsverslag 2013/2014
Figuur 3.7a Aantal residentiële leerlingen naar onderwijssoort in de periode 2010-2013 
.
.
.
.
	.
¢ Speciaal onderwijs
.
¢ Voortgezet 
 speciaal onderwijs

	 	 		 	 	 	 		 	
Bron: DUO/Inspectie van het Onderwijs, 2014
Vooral jongeren met ernstige gedragsproblemen  De problemen van de residentiële leerlingen  
variëren van lichamelijke en verstandelijke handicaps tot ernstige psychiatrische en/of gedrags- 
problemen. De jongeren met ernstige gedragsproblemen vormen de grootste groep. Zij krijgen 
onderwijs in cluster 4. Vaak hebben deze jongeren een forse leerachterstand opgelopen als gevolg  
van langdurig schoolverzuim. Het kan daarbij ook gaan om leerlingen met crimineel gedrag, soms als 
gevolg van hun stoornis en/of hun problematiek. Ook is er regelmatig sprake van gezinsproblemen en 
pedagogische onmacht bij de ouders van deze jongeren. Onderwijs aan deze leerlingen stelt hoge 
eisen aan de leraren.
plus
Onderwijs in geslotenheid vooral Jeugdzorg   Iets minder dan 1.200 residentiële leerlingen 
volgen onderwijs in geslotenheid. Het gaat om jongeren met een civielrechtelijke (Jeugdzorgplus)  
of met een strafrechtelijke maatregel (Jeugd Justitiële Inrichting). Hun aantal is de afgelopen jaren 
afgenomen. Daarbij veranderde de verhouding tussen het aantal strafrechtelijk en civielrechtelijk 
geplaatste jongeren. Relatief meer jongeren verblijven voor behandeling in gesloten instellingen  
voor Jeugdzorgplus. Instellingen en scholen zijn in staat adequate zorg en onderwijs te bieden aan 
jongeren die een zwaardere vorm van gespecialiseerde jeugdhulp nodig hebben. Het gezamenlijk 
vormgeven en op elkaar afstemmen van behandeling en onderwijs is daarbij een absolute 
voorwaarde, die voortdurende aandacht vraagt (OCW, 2014b). 
Niet altijd passende aansluiting  V oor de meeste jongeren is de behandeling kort en intensief. 
Sommigen hebben meer tijd nodig om zich op de buitenwereld voor te bereiden. Toch moeten de 
scholen het onderwijs zo inrichten dat de leerlingen in korte tijd resultaten bereiken die kansen 
bieden op een betere toekomst. Ondanks inspanningen van de instellingen en de scholen kunnen de 
jongeren na verblijf niet altijd direct doorstromen naar de meest passende onderwijs- of werksituatie. 
De Inspectie van het Onderwijs doet in schooljaar 2014/2015 samen met andere inspecties onderzoek 
naar continuïteit in de onderwijsloopbanen van residentiële leerlingen.
 3.8 Nabeschouwing
Andere context voor scholen in het (v)so   De invoering van de Wet kwaliteit (v)so, de omslag van 
leerlinggebonden financiering naar passend onderwijs en de transitie jeugdzorg zijn belangrijke 
ontwikkelingen die van invloed zijn op de kwaliteit van het onderwijs op de scholen voor (voortgezet) 
speciaal onderwijs. De effecten van deze ontwikkelingen zullen de komende jaren duidelijk worden. 
Ze kunnen grote gevolgen hebben voor de context van het (voortgezet) speciaal onderwijs, waarbij 
grote regionale verschillen kunnen ontstaan. Ieder samenwerkingsverband hanteert immers eigen 
criteria en maakt eigen afwegingen bij het verstrekken van toelaatbaarheidsverklaringen. De instroom 
van leerlingen in het voortgezet speciaal onderwijs en de duur van hun verblijf zijn daarvan afhanke-
lijk. Bovendien verdwijnt het onderscheid tussen cluster 3- en cluster 4-leerlingen. Scholen voor (v)so
