inspectie van het onderwijs | onderwijsverslag 2013/2014
Grotere instroom vwo’ers in hbo   Jarenlang kozen vwo’ers steeds vaker voor een wo-studie en 
steeds minder vaak voor een studie in het hbo. In 2013 is sprake is van een lichte kentering van deze 
trend. Deze ontwikkeling kan erop wijzen dat in 2013 veel studenten hebben geanticipeerd op de 
verwachte invoering van het studievoorschot (voorheen sociaal leenstelsel). Ze zagen af van een 
tussenjaar of zijn ze zelfs op safe gaan spelen door te kiezen voor een hbo-opleiding in plaats  
van een wo-opleiding.
Instroom in 2014 normaliseert  V oor 2014 lijkt een normalisatie in de instroom op te treden. De 
instroom in 2014 is vergeleken met 2012 weliswaar toegenomen, maar ten opzichte van 2013 is er in het 
gehele hoger onderwijs sprake van een daling. 2013 is een uitzonderlijk jaar gelet op de instroom. Dit 
kan komen door de verwachte invoering van het studievoorschot en door het aantal gediplomeerden 
aan de poort van het hoger onderwijs. 
Afstroom en opstroom neemt af   Minder studenten maken de overgang van wo naar hbo. Het 
aandeel wo-studenten in de instroom in hbo-voltijdbacheloronderwijs was in 2012 3,5 procent. Dit 
percentage daalde in 2013 naar 3,1 procent (tabel 5.3b). Ook de opstroom vanuit het hbo naar het wo 
nam af. In 2012 was dit nog 14,7 procent, in 2013 liep het terug tot 13,2 procent. Dit betreft zowel 
studenten die al over een hbo-diploma beschikken als studenten die met een hbo-propedeuse 
instromen in het wo. Mogelijk hangt de daling samen met het feit dat universiteiten sinds studiejaar 
2013/2014 toelatingseisen mogen stellen aan een student met een hbo-propedeuse.
Tabel 5.3b Percentage instromende studenten in voltijd hbo- en wo-bacheloropleidingen naar eerder hoger 
onderwijs in de periode 2009/2010-2013/2014 (n hbo=129.319, n wo=57.790)
Van wo naar hbo Van hbo naar wo
2009/2010 3,6 14,8
2010/2011 3,8 14,8
2011/2012 3,4 16,4
2012/2013 3,5 14,7
2013/2014 3,1 13,2
Bron: Inspectie van het Onderwijs, 2014
Selectie en numerus fixus
Meer selectie aan de poort   Met de Wet Kwaliteit in verscheidenheid hebben instellingen meer 
ruimte voor verbetering van de studiekeuzevoorlichting (studiekeuzecheck) en vergroting van 
selectiemogelijkheden. Het is te vroeg om de gevolgen van de invoering van deze wet nu al in kaart te 
brengen. Wel bleek uit onderzoek van de inspectie naar de numerus fixus, een maatregel die al langer 
mogelijk is volgens de WHW, dat er in ieder geval bij meer opleidingen wordt geselecteerd.
Grote verschillen bij instellingsfixus   Bij de bekostigde instellingen varieert het aantal opleidingen 
met een instellingsfixus per hogeschool. In 2013/2014 waren er hogescholen zonder fixus, maar ook 
hogescholen die achttien opleidingen met een fixus hadden ingesteld; in 2014/2015 varieert dit aantal 
tussen nul en twintig opleidingen per hogeschool. Bij de universiteiten varieert het aantal opleidingen 
met een instellingsfixus in beide studiejaren van nul tot vier opleidingen. 
Hogescholen noemen een tekort aan stageplaatsen of beheersing van de groei van de eigen organisatie 
als motieven om een instellingsfixus in te stellen. Voor universiteiten spelen motieven als bewaking 
van de balans tussen onderwijs en onderzoek een rol; docenten moeten op beide domeinen kunnen 
presteren.
Fixus vertoont stijgende trend   Het aantal opleidingen met een fixus neemt al enige jaren toe. Het 
aandeel studenten dat daar in de afgelopen jaren mee te maken heeft gehad, groeit navenant. In 2013 is 
10 procent van de ingestroomde voltijd hbo-bachelorstudenten een opleiding met een fixus inge-
stroomd, in het wo is dat ruim 30 procent (tabel 5.3c). Nu de loting met ingang van studiejaar 2017/2018 
wordt afgeschaft, wordt het belangrijker om een betrouwbare decentrale selectie te organiseren. 
192
