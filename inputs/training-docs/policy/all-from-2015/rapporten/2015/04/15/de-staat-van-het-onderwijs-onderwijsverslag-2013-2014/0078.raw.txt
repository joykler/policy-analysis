inspectie van het onderwijs | onderwijsverslag 2013/2014
 1.6  Bestuur, financiën en naleving
Bestuur
Weinig besturen met zwakke scholen   Besturen moeten scholen faciliteren om goed onderwijs  
te geven. Zij kunnen sturen op onderwijskwaliteit via onder meer financiën en personeelsbeleid. De 
meeste besturen slagen hierin. Op 1 september 2014 had 12 procent van de besturen te maken met (zeer) 
zwakke scholen (tabel 1.6a). Als besturen (zeer) zwakke scholen onder zich hebben, zijn dat er meestal 
niet veel. Ongeveer 1 procent van de besturen lukt het niet goed om de onderwijskwaliteit bij een deel 
van hun scholen langdurig te borgen. Zij hebben al een aantal jaar te maken met (zeer) zwakke scholen.
Tabel 1.6a Percentage besturen naar aandeel en duur* van (zeer) zwakke scholen op 1 september 2014  
(n 2014=1.006)
1 september 2013 1 september 2014
Geen langdurig Wel langdurig Totaal Geen langdurig Wel langdurig Totaal
(zeer) zwakke (zeer) zwakke (zeer) zwakke (zeer) zwakke 
scholen scholen scholen scholen
100% basis 89 - 89 88 - 88
0-25% zwak en/of 
8 1 9 9 1 10
0-10% zeer zwak
Ten minste 25% (zeer) 
zwak en/of ten minste 2 0 2 2 0 2
10% zeer zwak
Totaal 99 1 100 99 1 100
* tussen 1 september 2011 en 1 september 2014 steeds een (zeer) zwakke school
Bron: Inspectie van het Onderwijs, 2014
Financiën
Resultaten beter dankzij extra middelen  De financiële resultaten van het basisonderwijs zijn in  
2013 verbeterd (tabel 1.6b). Vorig jaar al waren de resultaten van de eerdere jaren omgebogen tot een 
nulresultaat. Net als bij een aantal andere sectoren wordt dit resultaat echter in gunstige zin vertekend 
door de extra middelen uit het Herfstakkoord en het Nationaal Onderwijs Akkoord. Gezien het tijdstip 
waarop deze gelden toegekend werden, zal dit geld toegevoegd zijn aan de liquide middelen. De 
liquide middelen stegen van 2012 op 2013 met 368 miljoen. Het zijn deze extra middelen die de 
opgaande lijn van de sector verklaren. Zonder deze gelden zou het kengetal voor de liquiditeit op 2,04 
zijn uitgekomen. De rentabiliteit zou weer negatief zijn geworden, zij het licht, met een percentage 
van 0,2 procent. De solvabiliteit zou iets zijn gedaald naar 0,69, even hoog als in 2010 en 2011.
Reductie lasten   De absolute rijksbijdrage daalt als gevolg van de terugloop van het aantal leerlin-
gen in het basisonderwijs. De verbeteringen in de financiële positie van het basisonderwijs hangen 
samen met een vermindering van de lasten (in het bijzonder de lasten voor vast personeel) en de extra 
middelen. Hierdoor is het eigen vermogen voor het eerst sinds drie jaar weer gestegen, met iets 
minder dan 300 miljoen. Omdat het vreemd vermogen nagenoeg gelijk blijft, leidt dat tot een lichte 
verbetering van de solvabiliteit naar 0,72.
Tabel 1.6b Waarde van de financiële indicatoren in het basisonderwijs in de periode 2009-2013 (n 2013=1.039)
2009 2010 2011 2012 2013
Rentabiliteit -0,4 -1,5 -1,2 0,0 3,3
Solvabiliteit II 0,71 0,69 0,69 0,70 0,72
Liquiditeit 2,21 2,03 1,98 2,04 2,37
Rijksbijdrage/totale baten 0,91 0,91 0,91 0,92 0,92
Personeelslasten/totale baten 0,84 0,84 0,84 0,83 0,80
Bron: DUO/Inspectie van het Onderwijs, 2014
