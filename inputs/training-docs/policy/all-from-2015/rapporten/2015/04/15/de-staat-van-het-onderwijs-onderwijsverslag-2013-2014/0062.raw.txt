inspectie van het onderwijs | onderwijsverslag 2013/2014
Begrijpend lezen vaker onvoldoende   De resultaten op toetsen voor technisch lezen in groep 3 en 
begrijpend lezen in groep 6 zijn op minder scholen voldoende dan die op de toetsen voor technisch 
lezen in groep 4 en rekenen in groep 4 en 6. Als de tussentijdse opbrengsten als geheel als onvoldoende 
zijn beoordeeld, zijn vaak de resultaten bij begrijpend lezen in groep 6 onder de maat. 
Leerlingprestaties
Leerlingprestaties stabiel  De leerlingprestaties op het gebied van taal en rekenen zijn in 2014 bijna  
gelijk aan die in 2013. Dit komt uit het Jaarlijks Peilingsonderzoek van het Onderwijsniveau (JPON) van 
Hemker en Van Weerden (2015, nog niet verschenen). Alleen bij woordenschat zijn de prestaties 
teruggelopen. De prestaties bij spelling, begrijpend lezen en rekenen stabiliseren zich de laatste jaren 
op een iets hoger niveau dan in 2008 (tabel 1.2c). 
Tabel 1.2c Vaardigheidsniveau leerlingen in leerjaar 8 van het basisonderwijs in de periode 2008-2014*
2008 2009 2010 2011 2012 2013 2014
Woordenschat 250 249 257 251 252 254 253
Spelling 250 250 252 252 256 254 254
Begrijpend lezen 250 252 254 257 253 253 252
Rekenen: totaal 250 250 253 253 256 253 253
Getallen en bewerkingen 250 249 252 252 255 252 252
Breuken, procenten en verhoudingen 250 250 254 254 257 254 254
Meten, meetkunde, tijd en geld 250 250 254 254 256 255 254
* significante verschillen ten opzichte van het voorafgaande jaar zijn vetgedrukt
Bron: Hemker en Van Weerden, 2015 (nog niet verschenen)
Meer leerlingen behalen het fundamentele niveau  Referentieniveaus taal en rekenen beschrijven  
wat leerlingen moeten kennen en kunnen tijdens hun schoolloopbaan. Het fundamentele niveau 
(F-niveau) is de basis die zo veel mogelijk leerlingen moeten beheersen. Het streefniveau (S-niveau)  
is voor leerlingen die meer aankunnen. Niveau 2F in taal en rekenen heeft iedereen nodig om in de 
samenleving te kunnen functioneren. Basisscholen moeten ernaar streven dat hun leerlingen een zo 
hoog mogelijk eindniveau bereiken. In 2008 vond een nulmeting plaats van de beheersing van de 
referentieniveaus. Tijdens deze nulmeting is een ijkpunt gekozen dat bij benadering het referentie- 
niveau 1F voor taal en rekenen aangeeft. Dat ijkpunt is het vaardigheidsniveau dat in 2008 door 75 
procent van de leerlingen werd beheerst. In 2012 en 2013 doen leerlingen het op alle vaardigheids- 
gebieden beter dan in 2008 (tabel 1.2d). In 2015 wordt voor het eerst de Centrale Eindtoets afgenomen. 
De inspectie zal in 2015 bij de terugkoppeling van de eindtoetsresultaten een groep scholen laten 
weten in welke mate hun leerlingen de verschillende referentieniveaus beheersen. Vanaf 2016 krijgen 
alle scholen deze informatie.
Tabel 1.2d Percentage leerlingen dat bij benadering niveau 1F beheerst aan het eind van de basisschool 
 2008 2012 2013 
Domeinen taal
Woordenschat 75 76 78
Spelling 75 79 78
Begrijpend lezen 75 77 77
Domeinen rekenen
Getallen en bewerkingen 75 78 76
Breuken, procenten en verhoudingen 75 79 77
Meten, meetkunde, tijd en geld 75 79 78
Bron: College voor Examens, 2014
