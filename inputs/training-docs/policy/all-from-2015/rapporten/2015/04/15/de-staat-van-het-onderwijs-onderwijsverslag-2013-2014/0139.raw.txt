de staat van het onderwijs
 3.7  Overig onderwijs
Leerlingen met meervoudige handicaps
Meervoudig gehandicapte leerlingen   Een meervoudig gehandicapte leerling (mg-leerling) heeft 
meestal twee afzonderlijke handicaps die ieder op zich ernstig, omvangrijk en langdurig zijn. 
Bovendien is er sprake van een laag IQ. Door de handicaps zijn de leerlingen beperkt in hun dagelijks 
functioneren. Op school en vaak ook buiten schooltijd zijn zij op intensieve zorg en begeleiding 
aangewezen. Het ligt niet voor de hand dat deze leerlingen onderwijs kunnen volgen op een reguliere 
school. Binnen passend onderwijs zal deze doelgroep daarom een groot beroep doen op de zorgplicht 
van de scholen en de financiële middelen van de samenwerkingsverbanden. 
Toename mg-leerlingen in cluster 3  Het aantal nieuwe leerlingen met een meervoudige handicap  
in cluster 2 daalt sinds het schooljaar 2011/2012 (tabel 3.7a). In cluster 3 steeg het aantal nieuwe 
mg-leerlingen in het laatste jaar voor de invoering van passend onderwijs van 1.720 beschikkingen in 
2012/2013 naar 2.069 in 2013/2014. Dat is een toename van 20 procent. 
Tabel 3.7a Aantal door cluster 2 en 3 afgegeven mg-beschikkingen (indicaties en herindicaties) over de 
afgelopen vijf schooljaren
Schooljaar Cluster 2 Cluster 3
Doof/zeer moeilijk lerend Slechthorend/ Lichamelijk gehandicapt/zeer 
zeer moeilijk lerend moeilijk lerend
2009/2010 95 31 1.759
2010/2011 111 39 1.721
2011/2012 84 47 1.749
2012/2013 78 40 1.720
2013/2014 71 43 2.069
Totaal 439 200 9.018
Bron: Inspectie van het Onderwijs, 2014
Ernstig meervoudig gehandicapte leerlingen  Ernstig meervoudig gehandicapte leerlingen zijn  
kinderen en jongeren met zeer ernstige meervoudige handicaps en een zeer laag IQ. Zij hebben recht 
op onderwijs, maar de leerplichtambtenaar kan hun ook ontheffing van de leerplicht geven. Met een 
zorgindicatie kunnen zij dan in een residentiële instelling verblijven en/of overdag deelnemen aan 
een vorm van dagbesteding in een dagcentrum. Sommige dagcentra hebben een overeenkomst 
afgesloten met een school voor (voortgezet) speciaal onderwijs om als onderdeel van de dagbesteding 
ook enige uren per week onderwijs aan te bieden. 
Communicatie centraal   Communicatieve vaardigheden, sociale vaardigheden, zelfredzaamheid en 
weerbaarheid staan centraal in het onderwijs aan meervoudig en ernstig meervoudig gehandicapte 
leerlingen. Passende communicatievormen kunnen bij deze leerlingen emotionele en gedrags- 
problemen verminderen. 
Residentiële leerlingen
Afname aantal residentiële leerlingen  Residentiële leerlingen zijn leerlingen die dagbehandeling  
of 24-uursbehandeling nodig hebben. De meeste leerlingen verblijven in open instellingen van 
jeugdzorg, jeugdpsychiatrie, gehandicaptenzorg of gezondheidszorg. In de afgelopen jaren is het 
aantal residentiële leerlingen in het (voortgezet) speciaal onderwijs gedaald (figuur 3.7a).
