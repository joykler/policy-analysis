inspectie van het onderwijs | onderwijsverslag 2013/2014
Groen ho
Daling werkgelegenheid groen hbo  Onder afgestudeerden uit het groene hbo in 2011/2012 ligt het  
percentage werkenden anderhalf jaar na afstuderen op 89 procent. Onder afgestudeerden uit het 
overige hbo ligt dit op 91 procent. Net als in het mbo daalde de werkgelegenheid sterker in de groene 
sector. Iets minder dan driekwart van de werkenden met een groene hbo-opleiding werkt op hbo-
niveau en dit is vergelijkbaar met het overige hbo.
Vaak werk op niveau groen wo   De werkgelegenheid onder afgestudeerden uit het groene wo daalt 
ook. Daar heeft 87 procent van de gediplomeerden in 2011/2012 anderhalf jaar na afstuderen werk. Dit 
is ook wat lager dan de werkgelegenheid onder afgestudeerden uit het overige wo. Wel werken de 
gediplomeerden uit het groene onderwijs vaker op niveau: 76 procent tegen 69 procent van de 
gediplomeerden uit het overige wo.
 6.5  Ontwikkelingen in de groene sector
Overgangsproces naar Groene School als Kenniscentrum   Sinds een aantal jaar volgt de inspectie  
de ontwikkeling van aoc’s in hun overgangsproces naar Groene School als Kenniscentrum. Groene 
onderwijsinstellingen gaan daarin hun schakelfunctie tussen onderwijs en het (regionale) bedrijfsle-
ven vormgeven. 
De aoc’s hebben een strategisch innovatiebeleid, gericht op vergroting van kennisbenutting in de 
groene sector. In de strategische meerjarenplannen verwoorden de aoc’s een duidelijke visie en koers 
op de kennis- en innovatie-opdracht. In deze meerjarenplannen zijn programma’s opgenomen 
gericht op de kennisverspreiding, kennisbenutting (onderwijsvernieuwing), authentiek praktijkleren, 
internationalisering en samenwerkingsverbanden met niet-groene onderwijsinstellingen. Ook 
beschrijven de instellingen er welke projecten ze met wie uitvoeren. De instellingen werken hierbij 
steeds meer samen met actoren in de regio en in netwerkorganisaties. Hierbij wordt zo goed mogelijk 
aangesloten op de regionale vraag en de agenda van de topsectoren. Vanwege de flexibilisering van de 
arbeidsmarkt zoeken de aoc’s steeds nauwere samenwerking met bedrijven en andere instellingen 
voor het verzorgen van beroepsonderwijs en scholing. 
Toegevoegde waarde     De samenhang tussen de projecten is terug te vinden in de onderwijskundige 
uitgangspunten. In de projecten krijgt het leren in een authentieke leersituatie een prominente 
plaats. Bedrijven kunnen met kennisvragen terecht bij de instelling die innovatieve oplossingen, 
opleidingen op maat, cursussen en trainingen kan verzorgen. Er is duidelijk sprake van toegevoegde 
waarde, zowel voor de studenten als voor het bedrijfsleven. Soms moeten de instellingen duidelijker 
meetbaar maken in hoeverre ze erin slagen hun onderwijsvisie vorm te geven. Ook moeten ze 
inzichtelijker maken waar de winst zit van het ingezette beleid en wat de meerwaarde is ten opzichte 
van bijvoorbeeld het gewone leren.
Rol als kenniscentrum    D e aoc’s hebben zich duidelijker geprofileerd als kenniscentrum: de instellin-
gen leggen zich vooral toe op het toepassen van kennis. De kennisinnovatie is vooral komen te liggen bij 
het hoger onderwijs. In vergelijking met vijf jaar geleden zijn de instellingen meer verbonden met hun 
omgeving. Ook ligt er meer nadruk op bedrijfsvoering. Een ander belangrijk verschil met vroeger is dat 
er meer gestuurd wordt op eenheid in beleid en in de keuzes voor projecten. 
Centres of Expertise in groen hbo     In het groene hbo zijn er Centres of Expertise (CoE’s) Agrodier, 
Food, Greenports en Open Teelten. De CoE’s hebben als doelstelling om, in verbinding met het regionale 
hoger agrarisch onderwijs en samen met de voorlopers in het groene bedrijfsleven, praktijkgericht 
onderzoek uit te voeren met tot doel innovaties tot stand te brengen in het onderwijs en in het bedrijfs-
leven. De CoE’s richten zich daarmee sterk op de thema’s en kennisvragen van de voorlopers in het 
bedrijfsleven. Daarnaast is van belang dat het gaat om programmatisch toegepast onderzoek in 
samenwerking met het bedrijfsleven. Uit zelfevaluaties blijkt dat het eerste punt geen probleem vormt. 
Het tweede punt bleek een jaar na de start echter wel een probleem te zijn. Vaak ging het om een 
willekeurig gekozen kortdurend commercieel of onderwijsproject met een beperkte reikwijdte. 
218
