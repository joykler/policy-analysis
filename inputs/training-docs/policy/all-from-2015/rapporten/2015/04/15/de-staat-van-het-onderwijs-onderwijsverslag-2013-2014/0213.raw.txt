de staat van het onderwijs
Examinering groene opleidingen voorbeeld    Groene opleidingen onderscheiden zich op alle 
aspecten van examinering positief. Het exameninstrumentarium is bij alle onderzochte groene 
opleidingen voldoende. En waar veel mbo-opleidingen de verantwoordelijkheid van de examencom-
missie nog niet op orde hebben, is dit bij vrijwel alle groene opleidingen wel het geval. 
Tabel 6.2e Percentage opleidingen dat als voldoende is beoordeeld op examinering en diplomering in groen 
mbo en overig bekostigd mbo in de periode 2012-2014 (n groen mbo=48, n overig mbo=237)*
Overig mbo Groen mbo
Kwaliteitsgebied: examinering en diplomering 48 90
Exameninstrumentarium 78 100
Onderscheid tussen ontwikkelgerichte toetsen en examinering 95 100
Dekking van het kwalificatiedossier 86 100
Cesuur 90 100
Beoordelingswijze 86 100
Transparantie 88 100
Afname en beoordeling 78 98
Authentieke afname 97 100
Betrouwbaarheid 78 98
Diplomering 57 92
Besluitvorming diplomering 84 94
Verantwoordelijkheid examencommissie 59 94
* significante verschillen zijn vetgedrukt
Bron: Inspectie van het Onderwijs, 2014
Exameninstrumentarium ingekochte examens    Op het gebied van examinering en diplomering is 
vooral het verschil tussen groene opleidingen en opleidingen in de sectoren techniek en economie 
groot. Een verklaring hiervoor is de invoering en implementatie van de examenproducten van 
leverancier De Groene Standaard. De inspectie heeft deze examenproducten als voldoende beoor-
deeld. Niet alleen bij opleidingen van aoc’s, maar ook bij de overige opleidingen in het mbo blijkt dat 
het exameninstrumentarium vaker op orde is wanneer er gebruik wordt gemaakt van ingekochte 
examens (zie ook hoofdstuk 4, bijlage 1, tabel 1). 
Studenten positief over stage   In positieve zin valt op dat studenten van aoc’ s in vergelijking tot 
studenten van overige mbo-instellingen vinden dat zij voldoende leren op de stage. Ook de tevreden-
heid over de begeleiding vanuit het leerbedrijf tijdens de stage valt op (JOB, 2014). Ze hebben wel vaak 
moeite met het vinden van een geschikte stageplek en zijn niet zo tevreden over de begeleiding vanuit 
de school. Vergeleken met studenten uit het overige mbo zijn de studenten van aoc’s ook niet erg 
tevreden over de kwaliteit van docenten, de studieloopbaanbegeleiding en de organisatie. Als het gaat 
om de manier waarop leraren lesgeven, de manier van examineren en de kwaliteit van examens, is de 
laatste drie jaar lichte vooruitgang geboekt (Jager, Keppels en Hövels, 2014). 
Onderwijsresultaten 
Meer gediplomeerden in het groene mbo   Al jaren stijgt het aantal studenten dat het mbo met een  
diploma verlaat. In het groene mbo is dat niet anders. In 2012/2013 verliet 82 procent van de studenten 
het groene onderwijs met een diploma; dat is een stijging van 3 procent ten opzichte van vorig jaar 
(figuur 6.2a). In 2012/2013 verlieten 9.500 studenten het groene mbo met een diploma. Het diploma-
rendement van groene mbo-studenten ligt boven het landelijk gemiddelde.
