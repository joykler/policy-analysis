de staat van het onderwijs
te geven. Zij zijn vooral gericht op de uitvoering van de dagelijkse activiteiten en in mindere mate op 
doelgericht handelen binnen een kwaliteitszorgcyclus. Een aandachtspunt is de samenhang tussen de 
verschillende verbeteracties en verbeterplannen: die ontbreekt vaak nog. Ook het op elkaar afstemmen 
van de kwaliteitscycli in de tijd vraagt aandacht. Informatie uit voortgangsrapportages over de team-
plannen sluit nog weinig aan bij de cyclus van functioneringsgesprekken met docenten en bij de 
voortgangsgesprekken tussen teamleiders en sectormanagers. 
Zelfevaluaties verschillen van kwaliteit  Driekwart van de opleidingen beoordeelt de eigen  
onderwijskwaliteit. Dit gebeurt in diverse vormen, bijvoorbeeld door tevredenheidsmetingen onder 
studenten, personeel en leerbedrijven, via zelfevaluaties door teams of via interne en/of externe 
audits. De kwaliteit van de zelfevaluaties verschilt nogal, met name de wijze waarop ze worden 
ingevuld. Vaak ontbreken expliciete normen waaraan de onderwijskwaliteit moet voldoen en wordt 
de zelfevaluatie onvoldoende onderbouwd.
 
Interne en externe audits   Instellingen laten interne en externe audits uitvoeren bij opleidingen. 
Sommige instellingen kiezen voor een vaste regelmaat en andere focussen op teams waar risico’s 
worden gesignaleerd. De betrokkenheid van onafhankelijke deskundigen is een wettelijke verplich-
ting. Dit waarborgt een objectieve beoordeling van de onderwijskwaliteit van de opleiding in kwestie. 
Gerichte verbetering en verankering   Meer opleidingen dan voorheen zijn in staat om gericht 
verbeterpunten op te stellen en de voorgestelde verbeteringen door te voeren. Toch is nog bij 40 
procent van de opleidingen de verbetering en verankering onvoldoende gericht (tabel 4.2b). Deze 
opleidingen stellen niet vast of de verbeteringen effect hebben. Opleidingen waar de kwaliteit 
voldoet, stellen vaak vooraf een norm vast, hebben een kwaliteitscultuur en hebben vaak een 
kwaliteitszorgmedewerker die een spilfunctie vervult. Deze opleidingen kunnen een volgende stap 
maken en inzetten op verhoging van de onderwijskwaliteit. 
Dialoog van belang  D e meeste opleidingen zijn in dialoog met interne en externe betrokkenen. Dit 
overleg vindt plaats aan de hand van uitkomsten van enquêtes onder studenten, personeel en bedrijfsle-
ven. Opleidingen zien steeds meer in dat het de verbetercultuur ten goede komt als ze de kwaliteit van 
het onderwijs op de agenda zetten en het gesprek aangaan met studenten, docenten en leerbedrijven. 
Relatie kwaliteitsborging en kwaliteit van het onderwijs 
Positieve effecten kwaliteitszorg   De kwaliteit van het onderwijs in het mbo is in 2013/2014 
duidelijk verbeterd ten opzichte van de jaren ervoor. De investeringen in kwaliteitssystemen en de 
bijbehorende deskundigheidsbevordering op team- en bestuursniveau sorteren positieve effecten. 
Besturen en docententeams handelen meer kwaliteits- en resultaatbewust. Deze beginnende 
cultuuromslag gaat samen met een verbetering van de onderwijskwaliteit.
Relatie tussen kwaliteitsborging en basiskwaliteit  Bij opleidingen waar de kwaliteitsborging op  
orde is, zijn vaker de basiskwaliteit van het onderwijsproces, de examinering en de opbrengsten 
tezamen voldoende. Vooral de beoordeling en sturing zijn hierbij van belang, maar ook de mate 
waarin de opleiding aan verbeteringen werkt. Een positieve relatie is ook te verwachten vanwege de 
volgende mechanismen (Den Boer en Frietman, 2014):
• K waliteitsborging geeft zicht op zwakke plekken/verbeterpunten in de organisatie en biedt 
daarmee de benodigde basis om onderwijskwaliteit te verbeteren.
• Bij een hoge onderwijskwaliteit is kwaliteitsborging nodig om de kwaliteit te bewaken en te  
bestendigen.
• K waliteitsborging brengt het gesprek op gang over kwaliteit, wat een belangrijke stap is richting 
kwaliteitsbewustzijn en (uiteindelijk) de verbetering van de onderwijskwaliteit. 
Onderwijsproces vaker op orde   Van de opleidingen waar de kwaliteitsborging op orde is, heeft 96 
procent een voldoende onderwijsproces (tabel 4.2c). Deze opleidingen hebben vaker de samenhang 
van het programma, het maatwerk, de leertijd, de intake en plaatsing, de studieloopbaanbegeleiding 
en de zorg op orde. Dit geldt ook voor onderdelen van het didactisch handelen.
