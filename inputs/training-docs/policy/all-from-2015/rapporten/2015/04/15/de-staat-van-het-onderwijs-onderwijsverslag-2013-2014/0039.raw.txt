de staat van het onderwijs
4.4 Tot slot
Differentiatie en maatwerk   In het basisonderwijs zijn 
steeds meer goede voorbeelden van differentiatie. Ook 
op sommige scholen voor voortgezet onderwijs wordt 
meer gedifferentieerd en krijgen de leerlingen meer 
maatwerk aangeboden, al is dit regelmatig wel buiten de 
reguliere lessen. Het is overigens niet altijd eenvoudig 
differentiatie te organiseren en leraren hierin te 
ondersteunen. Alleen met een gezamenlijke aanpak van 
alle betrokkenen en meer inzicht in effectieve vormen 
van differentiatie komen we hierin verder.
Lerarenteams en werkklimaat   Er zijn veel scholen 
met hechte lerarenteams waar de leraren met veel plezier 
werken. Op andere scholen lijken werkdruk, ziekte- 
verzuim en gebrek aan autonomie elkaar te versterken 
en neemt het werkplezier af. Het is belangrijk om beter 
te begrijpen welke omstandigheden tot een positief 
werkklimaat leiden en welke mogelijk een neerwaartse 
spiraal veroorzaken. In ieder geval lijken professiona- 
lisering, goed personeelsbeleid en kundige schoolleiders 
(en bestuurders) hierbij van essentieel belang.
