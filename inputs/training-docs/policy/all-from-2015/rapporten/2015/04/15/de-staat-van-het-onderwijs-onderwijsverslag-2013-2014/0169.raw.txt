de staat van het onderwijs
Verankering kwaliteitszorg beter voor groep tot 23 jaar   Bij de verankering van de kwaliteitszorg 
gaat het onder meer over de vraag of de rollen en verantwoordelijkheden voor de kwaliteitsborging 
goed zijn belegd. Ook hiervoor geldt dat de instellingen voor 23-minners daar beter in slagen dan de 
instellingen die vooral de oudere studenten als doelgroep hebben. Niet-bekostigde mbo-instellingen 
voor 23-minners zijn vaak opgericht door mensen uit het beroepenveld. De betrokkenheid bij het 
beroep en bij het opleiden van studenten voor dat beroep lijkt groter te zijn dan in instellingen die 
zich richten op de oudere doelgroep. 
Tabel 4.6b Aantal niet-bekostigde instellingen dat als voldoende is beoordeeld op aspecten en indicatoren van 
kwaliteitsborging naar type onderwijs in de periode 2012-2014 (n=78)*
Deelnemers jonger Deelnemers van 23 jaar Totaal 
dan 23 jaar en ouder instellingen
n=33 n=45 n=78
Kwaliteitsgebied: kwaliteitsborging 19 20 39
Sturing 26 28 54
Plannen 27 28 55
Informatie 28 34 62
Continuïteit 29 41 70
Beoordeling 20 22 42
Monitoring 26 27 53
Evaluatie 21 24 45
Verbetering en verankering 25 23 48
Verbeteraanpak 27 27 54
Deskundigheidsbevordering 27 37 64
Verankering 25 23 48
Dialoog en verantwoording 27 35 62
Intern 30 36 66
Extern 27 37 64
* significante verschillen zijn vetgedrukt
Bron: Inspectie van het Onderwijs, 2014
Het onderwijsproces
Intake en plaatsing   Ook bij het onderwijsproces bestaan verschillen tussen de onderzochte 
instellingen met jongere en die met oudere studenten. Bij instellingen die zich richten op de  
23-plussers kan nog veel verbeterd worden (tabel 4.6c). Het is de taak van de onderwijsinstelling  
om te beoordelen of een opleiding passend is voor de studenten. Bij veel instellingen die zich richten 
op oudere studenten schiet de intake en de plaatsing van de deelnemers tekort. Iedere student wordt 
direct ingeschreven, vaak op voordracht van het bedrijf waar de student werkt. De onderwijsinstelling 
heeft daardoor weinig zicht op de mogelijkheden, motivatie en eventuele ondersteuningsvragen van 
de student. Dit belemmert de begeleiding door docenten. De kans dat een student de opleiding niet 
afmaakt, is op deze manier groot. 
Weinig begeleiding voor 23-plussers  Studieloopbaanbegeleiding ontbreekt bij meer dan   
een kwart van de onderzochte nbi’s. Vaak worden daarover geen afspraken gemaakt, soms onder 
verwijzing naar de verwachte zelfstandigheid van de studenten. Ook dat is met name het geval bij  
de instellingen voor 23-plussers. Een opleiding die begeleiding achterwege laat, neemt te weinig 
verantwoordelijkheid voor het leerproces van de student.
Onvolledig onderwijsaanbod  Op beide ty pen instellingen constateert de inspectie dat er 
onvoldoende samenhang is tussen de verschillende onderdelen van het onderwijsaanbod. Dat is het 
geval op circa een derde van alle niet-bekostigde instellingen. Meestal komt dat doordat er geen of
