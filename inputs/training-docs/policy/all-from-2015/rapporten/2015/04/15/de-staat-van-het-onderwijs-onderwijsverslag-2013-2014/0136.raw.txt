inspectie van het onderwijs | onderwijsverslag 2013/2014
Tabel 3.4d Percentage lessen in het voortgezet speciaal onderwijs waar de differentiatievaardigheden 
voldoende of niet te beoordelen zijn in 2013/2014 (n=278)
  2013/2014
De leraren stemmen binnen de leerroute de aangeboden leerinhouden af op de onderwijs- 
62
behoeften van leerlingen.
De leraren stemmen de instructie af op verschillen in instructiebehoeften van leerlingen. 57
De leraren stemmen de verwerkingsopdrachten af op de verschillen in verwerkingsbehoeften  
58
van leerlingen.
De leraren stemmen de onderwijstijd af op verschillen in behoefte aan leertijd van leerlingen. 30
De leraren stemmen hun (ortho)pedagogisch handelen af op (problematisch) gedrag van leerlingen. 90
Alle differentiatievaardigheden voldoende 21
Bron: Inspectie van het Onderwijs, 2014
(Ortho)pedagogisch vaardige leraren   Voor leerlingen is een goed pedagogisch klimaat essentieel. 
Leraren in het voortgezet speciaal onderwijs geven er blijk van pedagogisch vaardig te zijn (zie bijlage 
2, tabel 1). Zij behandelen leerlingen met respect en leren leerlingen om respectvol met elkaar en 
anderen om te gaan. De meeste leraren spelen goed in op specifieke behoeften van leerlingen. Zo 
herinneren zij leerlingen regelmatig aan gemaakte afspraken of helpen zij hen om bijvoorbeeld een 
angst te overwinnen. 
 3.5 Kwaliteitszorg in het voortgezet speciaal onderwijs
Evalueren en borgen zijn zwakke punten   Op veel scholen voor voortgezet speciaal onderwijs is  
de kwaliteitszorg onvoldoende (zie bijlage 2, tabel 1). Dit geldt voor scholen met een zwakke of zeer 
zwakke kwaliteit, maar ook voor sommige scholen met basiskwaliteit (tabel 3.5a). Op scholen die 
kernonderdelen van het onderwijsproces op orde hebben, is de kwaliteitszorg vaker voldoende. 
Scholen maken plannen, werken hard aan verbeteringen en evalueren de lopende verbetertrajecten. 
Dat is goed, maar niet goed genoeg. Het zicht op de kwaliteit van het onderwijs als geheel blijft 
daardoor vaak beperkt. Veel scholen slagen er niet in om eens in de vier jaar alle aspecten van het 
onderwijs systematisch op betrouwbare wijze en in samenhang te evalueren. Als referentiekader voor 
zelfevaluaties ontbreekt een vertaling van de onderwijsbehoeften van de leerlingenpopulatie naar 
concrete, meetbare streefdoelen voor opbrengsten, onderwijsleerproces en onderwijsondersteuning. 
Scholen die wel doelen formuleren, stemmen deze vaak onvoldoende af op de specifieke kenmerken 
van de leerlingen. 
Interne audits   Sinds enkele jaren spannen veel scholen zich in om interne auditsystemen in te 
richten. De verzamelde data benutten ze voor verbeteringen. Op sommige scholen vinden regelmatig 
klassenbezoeken plaats om de kwaliteit van het leren en onderwijzen structureel in beeld te houden.
Summiere informatie aan belanghebbenden   Door gebrek aan goede zelfevaluaties beschikken  
de scholen over te weinig objectieve, betrouwbare gegevens om zich aan belanghebbenden te 
verantwoorden over de kwaliteit van de school. De belanghebbenden zijn in de eerste plaats de  
ouders en de leerlingen. Over het algemeen houden de scholen de ouders goed op de hoogte van  
de ontwikkeling van hun kind. Informatie over de leerresultaten op schoolniveau en over de  
effecten van verbeteractiviteiten is meestal slechts summier in de schoolgids opgenomen. 
136
