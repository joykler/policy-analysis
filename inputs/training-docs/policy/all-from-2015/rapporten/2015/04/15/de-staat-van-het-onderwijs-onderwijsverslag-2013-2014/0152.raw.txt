inspectie van het onderwijs | onderwijsverslag 2013/2014
 4.1  Vervolgtoezicht in het bekostigd mbo
Daling zwakke opleidingen   Het percentage zwakke mbo-opleidingen is in 2014 gedaald. Was in 2013 
nog 21 procent van de opleidingen zwak of zeer zwak, in 2014 geldt dit voor 8 procent van de opleidingen 
(tabel 4.1a). De daling betreft de zwakke opleidingen, oftewel opleidingen waar het onderwijsproces 
onvoldoende is. Dit percentage daalde van 16 naar 5 procent. Het percentage zeer zwakke opleidingen, 
waar zowel de opbrengsten als het onderwijsproces onvoldoende zijn, is nu 3 procent.
Tabel 4.1a Vervolgtoezicht en tekortkomingen bekostigde mbo-opleidingen in 2012, 2013 en 2014  
(in percentages, n 2014=98)
2012 2013 2014
Zeer zwak onderwijs 5 5 3
Zwak onderwijs 14 16 5
Onvoldoende opbrengsten 22 14 11
Onvoldoende examenkwaliteit 49 51 47
Onvoldoende kwaliteitsborging 73 72 47
Niet-naleving: wettelijke vereisten 25 23 14
* significante verschillen ten opzichte van het voorgaande jaar zijn vetgedrukt 
Bron: Inspectie van het Onderwijs, 2014
Kwaliteitsborging sterk verbeterd   Verbetering is goed zichtbaar bij de kwaliteitsborging. Het 
percentage opleidingen met onvoldoende kwaliteitsborging is gedaald van 72 naar 47 procent. Dit 
betekent dat de kwaliteitsborging bij ongeveer de helft van de opleidingen voldoende is. Er is dus nog 
ruimte voor verdere verbetering, maar de gerealiseerde verbeterslag is groot. Het percentage opleidingen 
dat niet voldoet aan de wettelijke vereisten is nu 14 procent. Bij deze groep is met name het vrijwillige 
karakter van de schoolbijdragen in het geding. 
Examenkwaliteit verbetert niet   De verbetering die te zien is bij onderwijskwaliteit en kwaliteits-
borging is er niet bij de examenkwaliteit. Ongeveer de helft van de opleidingen heeft nog geen 
volledig werkend kwaliteitszorgsysteem en de helft heeft ook de examinering niet op orde.
 
Grote verschillen tussen opleidingen  Opleidingen verschillen sterk in het aantal tekortkomingen.  
In 2014 is bij een vijfde deel van de mbo-opleidingen geen enkele tekortkoming geconstateerd. Bij de 
helft van de opleidingen is sprake van een combinatie van meerdere tekortkomingen. Zo is bij bijna een 
kwart zowel de examenkwaliteit als de kwaliteitsborging onvoldoende. Een zeer zwakke opleiding heeft 
naast een onvoldoende onderwijsproces en onvoldoende opbrengsten ook vaak een onvoldoende 
examinering.
 4.2  Kwaliteitszorg van het bekostigd mbo 
Instellingen verantwoordelijk voor onderwijskwaliteit  In de W et educatie en beroepsonderwijs 
(WEB) staat dat mbo-instellingen zelf verantwoordelijk zijn voor de kwaliteit van hun onderwijs. De 
inspectie hecht veel waarde aan het eigenaarschap van de instellingen op dit vlak. Als de inspectie 
heeft vastgesteld dat het systeem van kwaliteitszorg effectief is tot op het niveau van de opleidingen, 
kan zij het toezicht meer proportioneel invullen. 
Kwaliteitsborging bij instellingen 
Hoger niveau   In 2014 is het aantal instellingen dat zelf zorg kan dragen voor de kwaliteit van het 
onderwijs aanzienlijk toegenomen (tabel 4.2a). In 2012 konden 7 van de 22 onderzochte instellingen 
de kwaliteit voldoende borgen. In 2014 zijn dat 16 van de 23 onderzochte instellingen. Deze toename 
is verklaarbaar door een aantal zaken die bij elkaar komen en elkaar versterken. De factor tijd, de extra 
152
