de staat van het onderwijs
Tabel 2.5a Percentage lessen waar de algemeen didactische vaardigheden voldoende zijn in 2012/2013 en 
2013/2014 (n 2013/2014=1.132)*
  2012/2013 2013/2014
De onderwijsactiviteit heeft een doelgerichte opbouw.** 90 83
De leerlingen krijgen een begrijpelijke uitleg. 92 94
De leerlingen zijn actief betrokken. 79 82
Alle algemeen didactische vaardigheden voldoende 74 72
* significante verschillen ten opzichte van het voorafgaande jaar zijn vetgedrukt
**aangepaste indicator
Bron: Inspectie van het Onderwijs, 2014
Differentiatievaardigheden struikelblok   Op het punt van differentiatie is weinig vooruitgang te 
zien. Minder dan de helft van de leraren stemt de instructie en/of verwerking af op verschillen tussen  
de leerlingen (tabel 5.2b). Dit is vergelijkbaar met vorig jaar. Ook het percentage lessen waarin leraren 
laten zien zowel alle algemeen didactische vaardigheden als de differentiatievaardigheden te beheersen 
is vrijwel gelijk aan vorig jaar (net iets onder de 30 procent, zie bijlage 4, tabel 1). Alleen in de hoogste 
klassen van het vwo en in de beroepsgerichte vakken van het vmbo passen meer leraren zowel de 
algemeen didactische vaardigheden als de differentiatievaardigheden toe. Betrokkenheid en relatieve 
zelfstandigheid van leerlingen lijken meer differentiatie in de les mogelijk te maken.
Tabel 2.5b Percentage lessen waar de differentiatievaardigheden voldoende of niet te beoordelen zijn in 
2012/2013 en 2013/2014 (n 2013/2014=1.132)
2012/2013 2013/2014 
De leraren stemmen de instructie af op verschillen tussen leerlingen. 49 47
De leraren stemmen de verwerking af op verschillen tussen leerlingen. 39 39
Alle differentiatievaardigheden voldoende 32 34
Bron: Inspectie van het Onderwijs, 2014
Weinig feedback aan leerlingen  N aast de algemeen didactische vaardigheden en de differentiatie-
vaardigheden beoordeelt de inspectie ook nog enkele specifieke didactische vaardigheden, waaronder 
het geven van effectieve feedback. De inspectie vindt effectieve feedback op het leerproces een essentieel 
onderdeel van een goede les. Didactisch onderzoek onderschrijft dit (o.a. Hattie, 2012). In een kwart van 
de lessen, hetzelfde aandeel als in 2012/2013, krijgen de leerlingen deze feedback in onvoldoende mate. 
Onbevoegd gegeven lessen   Het aantal lessen van geheel onbevoegde leraren bedraagt ongeveer  
5 procent. Bij een op de vijf lessen staat weliswaar een bevoegde leraar voor de klas, maar met een 
andere bevoegdheid of een ander niveau dan voor die bepaalde les vereist is. Ook kan het zijn dat een 
leraar in opleiding voor de klas staat (Inspectie van het Onderwijs, 2014c). Soms gaat het om een vak 
waarvoor geen bevoegdheid te halen is en soms gaat het om ‘resturen’.
Beginnende leraren stoppen vaak   Veel beginnende leraren verlaten binnen vijf jaar het onderwijs. 
Als redenen geven ze vaak aan dat ze het een zwaar beroep vinden en dat ze nog over onvoldoende 
pedagogische vaardigheden beschikken (Van de Grift en Helms-Lorenz, 2013). Een kwart van de 
schoolleiders laat de beginner starten met het lesgeven in brugklassen, in de overige scholen starten 
beginners in hogere klassen. Over de algemeen didactische vaardigheden van beginnende leraren zijn 
schoolleiders redelijk tevreden; over de differentiatievaardigheden zijn ze dat veel minder. 
Ict-bekwaamheid van leraren   Op ongeveer 38 procent van de scholen werken leerlingen met een 
laptop (Kennisnet, 2014). De vraag is of leraren over voldoende vaardigheden beschikken om dit 
leermiddel in te zetten voor effectief onderwijs. Schoolleiders zijn positiever over de toepassing van 
ict dan leraren zelf (Blockhuis, Ten Voorde en Sluijsmans, 2014). De inzet van ict is op veel scholen 
vooral ondersteunend en is niet essentieel voor het realiseren van effectief onderwijs (Voogt, Heitink, 
Fisser, Van Braak, Verplanken en Walraven, 2013). Dit kan leiden tot vrijblijvend ict-gebruik. 
107
