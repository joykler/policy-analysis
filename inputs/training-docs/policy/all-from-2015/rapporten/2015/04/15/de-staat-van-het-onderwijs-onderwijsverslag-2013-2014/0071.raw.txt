de staat van het onderwijs
Kwaliteitszorg
Kwaliteitszorg nauwelijks verbeterd  Bij minder dan de helft van de scholen, 44 procent , zijn alle 
onderdelen van kwaliteitszorg voldoende. Hier is dus nog veel ruimte voor verbetering. De kwaliteits-
zorg is beperkt verbeterd: alleen de borging van het onderwijsleerproces is vooruitgegaan (zie bijlage 
3, tabel 1). Borging betekent dat scholen gemaakte afspraken vastleggen en regelmatig nagaan of alle 
betrokkenen zich aan de afspraken houden. Het zwakste onderdeel van de kwaliteitszorg blijft de 
evaluatie van het onderwijsleerproces. Scholen slagen er maar moeilijk in om op een betrouwbare 
wijze de kwaliteit van hun onderwijs vast te stellen en daar lering uit te trekken. Op scholen waar de 
kwaliteitszorg beter is, is het onderwijsproces ook vaker op orde. Ook hangen de eindopbrengsten van 
scholen in positieve zin samen met de kwaliteitszorg.
Opbrengstgericht werken
Vooruitgang bij opbrengstgericht werken   Scholen die opbrengstgericht werken, werken systema-
tisch en doelgericht aan het maximaliseren van de prestaties van de leerlingen. In 2013/2014 deden 
meer scholen dit dan vorig jaar (tabel 1.3f ). Deze verbetering komt doordat meer scholen de voort-
gang in de ontwikkeling van leerlingen volgen en analyseren. Bovendien evalueren meer scholen de 
effecten van de zorg. Dit zijn nog wel de zwakste onderdelen van het opbrengstgerichte werken, 
samen met het regelmatig evalueren van het onderwijsleerproces. Het leerlingvolgsysteem is het 
sterkste onderdeel, gevolgd door het jaarlijks evalueren van de onderwijsresultaten. Dit onderdeel is 
op 81 procent van de scholen voldoende. Scholen die onder besturen met meerdere scholen vallen, 
hebben gemiddeld meer onderdelen van opbrengstgericht werken op orde dan scholen van ‘eenpit-
ters’. Dat komt vooral doordat scholen van ‘meerpitters’ hun resultaten vaker op voldoende niveau 
evalueren.
Tabel 1.3f Percentage basisscholen dat opbrengstgericht werkt in de periode 2011/2012-2013/2014 (n 
2013/2014=345)* 
De school gebruikt een samenhangend systeem van genormeerde instrumenten en procedures 
86 93 93
voor het volgen van de prestaties en de ontwikkeling van de leerlingen.
De leraren volgen en analyseren systematisch de voortgang in de ontwikkeling van de leerlingen.59 56 68
De school evalueert regelmatig de effecten van de zorg. 67 60 68
De school evalueert jaarlijks de resultaten van de leerlingen. 75 77 81
De school evalueert regelmatig het onderwijsleerproces. 68 65 68
Alle onderdelen voldoende 28 26 34
Gemiddeld aantal onderdelen voldoende 3,5 3,5 3,8
* significante verschillen ten opzichte van het voorafgaande jaar zijn vetgedrukt
Bron: Inspectie van het Onderwijs, 2014 
Veiligheid op school
Veiligheid stabiel  In 2013 voelde ongeveer 93 procent van de leerlingen zich veilig op school  
(Inspectie van het Onderwijs, 2014d). 17 procent van de leerlingen gaf aan gedurende het schooljaar  
te zijn gepest. Dit beeld komt grotendeels overeen met een landelijk monitoronderzoek naar de 
veiligheidsbeleving in het basisonderwijs, waarin 97 procent van de leerlingen aangeeft zich veilig  
te voelen en 14 procent van de leerlingen zegt te worden gepest (Sijbers, Fettelaar, De Wit en Mooij, 
2014). Dit beeld is al een aantal jaren stabiel.
71
2011/2012
2012/2013
2013/2014
