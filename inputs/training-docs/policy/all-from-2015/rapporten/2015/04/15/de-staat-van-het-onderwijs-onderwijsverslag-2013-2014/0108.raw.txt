inspectie van het onderwijs | onderwijsverslag 2013/2014
 2.6 Onderwijs voor leerlingen die bijzondere aandacht behoeven
Aandacht voor betere leerlingen  De best presterende N ederlandse leerlingen blijven achter op 
leeftijdgenoten in andere landen (OECD, 2013). De inspectie onderzocht bij 46 vwo-afdelingen wat zij 
ondernemen om leerlingen tot hogere prestaties te brengen (Inspectie van het Onderwijs, 2015, nog 
niet verschenen). Scholen organiseren van alles voor de betere leerlingen, maar ze bieden zelden 
maatwerk in de klas (zoals verdieping van de leerstof ). Het extra aanbod van scholen staat meestal van 
tevoren vast en leerlingen mogen kiezen of ze er gebruik van maken. Het gaat bijvoorbeeld om vakken 
als Chinees, voorprogramma’s voor de universiteit, of meedoen aan Olympiades en debatwedstrijden. 
Leerlingen krijgen zelden de mogelijkheid om zelf een voorstel aan te dragen. Bovendien is het 
aanbod vaak weinig doelmatig en ontbreekt het aan een goede kwaliteitsborging.
Taal en rekenen in ontwikkeling  V eel scholen hebben de laatste jaren een aanbod ontwikkeld om 
de leerlingen op de gewenste referentieniveaus voor taal en rekenen te brengen (zie bijlage 2, tabel 1). 
Voor taal heeft 86 procent een aanbod dat past bij alle leerlingen, voor rekenen heeft 92 procent dat. 
In het vmbo moeten leerlingen fundamenteel niveau 2 (2F) halen, in het havo niveau 3F en in het vwo 
niveau 3F (rekenen) en 4F (taal). Rekenen is nu op ongeveer 70 procent van de scholen een apart vak. 
Resultaten rekentoets   In 2014 was voor het eerst een rekentoets verplicht in het voortgezet onder-
wijs. Leerlingen in alle schoolsoorten namen deel. In het vwo behaalde 90 procent van de leerlingen een 
voldoende, maar in de andere schoolsoorten lag dit percentage tussen de 40 en 60 procent. In de havo, 
waar het gemiddeld cijfer van leerlingen een 5,5 was, is het verschil tussen de profielen groot: 82 procent 
van de leerlingen in het profiel natuur en techniek haalde een voldoende, maar in het profiel cultuur en 
maatschappij was dat 12 procent. Ook bij het vwo zijn verschillen tussen de profielen te zien. 
Extra ondersteuning vooral buiten reguliere les  De inspectie onderzocht in het schooljaar  
2013/2014 op 125 scholen wat zij doen om leerlingen naar het gewenste referentieniveau te brengen. 
Speciale aandacht ging uit naar de leerlingen met grote achterstanden. Uit het onderzoek blijkt dat 
ongeveer 80 procent van de scholen met externe en genormeerde toetsen in kaart brengt wat het 
niveau is van de onderbouwleerlingen in taal en rekenen. De meeste scholen nemen hierbij ook de 
gegevens uit het onderwijskundig dossier van de basisschool op in het leerlingvolgsysteem. Bijna alle 
scholen brengen vervolgens in kaart aan welke hiaten de leerlingen moeten werken en beschrijven op 
welke punten de leerling extra aanbod zou moeten krijgen. Een groot deel van de scholen organiseert 
een dergelijk aanbod in de vorm van extra uren taal en/of rekenen, en hulp- en steunuren, die vooral 
plaatsvinden buiten de reguliere les. 
 2.7 Overig onderwijs
Niet-bekostigd onderwijs
Particuliere exameninstellingen  E en deel van de niet door de overheid bekostigde instellingen 
voor voortgezet onderwijs heeft een licentie om zelf examens af te nemen en diploma’s uit te reiken 
voor vmbo theoretische leerweg, havo of vwo. Deze scholen kunnen dat doen via twee opleidings- 
wegen: via de gewone route voor voortgezet onderwijs of via het voortgezet algemeen volwassenen-
onderwijs (vavo), afhankelijk van de leeftijd en de omstandigheid van de leerling. In 2012/2013 waren 
er vijf ‘bevoegde gezagen’ (instituten) in het niet-bekostigd onderwijs. In het schooljaar 2013/2014 is 
daar één bij gekomen. Er zijn 43 van dergelijke vestigingen, verdeeld over het land. Vier vestigingen 
werden gesloten en één nieuwe vestiging werd opgericht. 
Aantal leerlingen krimpt  Het aantal leerlingen aan niet-bekostigde exameninstellingen is sinds  
2008 gedaald van ruim 3.000 leerlingen naar circa 2.250 leerlingen in 2013/2014. Ongeveer 30 procent 
volgt het voortgezet onderwijs en circa 70 procent het vavo. In 2014 waren er 1.297 examenleerlingen: 
168 voor de theoretische leerweg van het vmbo (13 procent), 602 voor havo (46 procent) en 527 voor 
vwo (41 procent). 
108
