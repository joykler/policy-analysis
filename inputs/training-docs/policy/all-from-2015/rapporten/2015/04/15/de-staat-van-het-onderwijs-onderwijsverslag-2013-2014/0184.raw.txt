inspectie van het onderwijs | onderwijsverslag 2013/2014
 5.1 Kwaliteit van het hoger onderwijs 
Kwaliteitsborging verder verbeterd   De in het vorige Onderwijsverslag geconstateerde verbetering 
van de kwaliteitsborging zet door. Het hoger onderwijs moet steeds een goede balans zien te vinden 
tussen kwaliteit, studiesucces en toegankelijkheid voor een brede instroom. Duidelijk is dat kwaliteit 
en borging van het eindniveau hoog op de agenda staan. Dat blijkt niet alleen uit de rapportages van 
de Nederlands-Vlaamse Accreditatieorganisatie (NVAO), maar ook uit eigen onderzoek van de 
inspectie naar het functioneren van examencommissies. Ontwikkelingen in de studenttevredenheid 
duiden erop dat de inspanningen van de instellingen rond kwaliteitszorg tot verbetering leiden.  
Toch valt er nog de nodige winst te behalen. Dat blijkt onder meer uit de hersteltrajecten die onder 
het vernieuwde accreditatiestelsel worden doorgevoerd. In internationale vergelijkingen doet het 
Nederlands hoger onderwijs het goed.
Accreditatie
Toename aantal hersteltrajecten  Sinds 2011 kent het accreditatiestelsel de mogelijkheid om  
hersteltrajecten in te stellen. Opleidingen die onder het oude accreditatiestelsel een 6- zouden 
hebben gekregen omdat ze anders stopgezet moesten worden, krijgen nu de kans om – onder 
aanzienlijke druk – gedurende een periode van maximaal twee jaar aan verbetering te werken.  
Het aantal hersteltrajecten groeit (tabel 5.1a).
Veel hersteltrajecten geesteswetenschappen  Ook de beoordeling van de geesteswetenschappen,  
die de NVAO in 2014 heeft afgerond, maakt duidelijk dat de NVAO de eisen heeft aangescherpt. Van de 207 
opleidingen waarover de NVAO besluiten nam, zijn 21 als goed en 160 als voldoende beoordeeld, terwijl  
26 opleidingen het oordeel onvoldoende kregen. Aan deze opleidingen heeft de NVAO een herstelperiode 
van maximaal twee jaar toegekend. De onvoldoendes doen zich vooral voor in de domeinen geschiedenis, 
kunst en cultuur, en communicatie- en informatiewetenschappen/mediastudies. De belangrijkste 
oorzaak voor de negatieve beoordeling is het te lage eindniveau van de opleidingen.
 
Tabel 5.1a Opleidingsbeoordelingen door de NVAO in de periode 2010-2014 (in percentages, n nieuwe 
opleidingen 2014=60, n bestaande geaccrediteerde opleidingen 2014=646)
Toets nieuwe opleiding Accreditatie bestaande opleiding
2010 25 0 75 0 0 2 0 98 0
2011 15 0 85 0 0 2 1 97 0
2012 18 2 53 27 0 1 0 95 4
2013 20 0 45 18 18 1 0 93 6
2014 27 2 40 13 18 1 0 91 8
Bron: NVAO, 2011; 2012; 2013; 2014; 2015
Meer profilering en differentiatie   Het accreditatiestelsel biedt nu meer mogelijkheden om 
verschillen in kwaliteit in beeld te brengen. Voorheen werkte de NVAO vrijwel uitsluitend met  
de tweepuntsschaal voldoende-onvoldoende. In het vernieuwde stelsel worden de oordelen  
onvoldoende, voldoende, goed en excellent gebruikt. Ook heeft de NVAO inmiddels een aantal 
bijzondere (kwaliteits)kenmerken ontwikkeld. Deze bieden opleidingen de mogelijkheid zich te 
profileren op aspecten die te maken hebben met het profiel, met specifieke doelstellingen of met  
een residentieel karakter. Voorbeelden zijn de bijzondere kenmerken ondernemen, duurzaamheid, 
internationalisering, en kleinschalig en intensief onderwijs. In 2013 heeft de NVAO bijzondere 
kenmerken toegekend aan 22 opleidingen, waarvan 16 in het hbo en 6 in het wo.
184
Teruggetrokken 
opleidingen
Negatieve 
beoordelingen
Positieve 
beoordelingen
Nadere  
voorwaarden
Aan voorwaarden 
voldaan
Teruggetrokken 
opleidingen
Negatieve 
beoordelingen
Positieve 
beoordelingen
Hersteltrajecten
