de staat van het onderwijs
kwaliteitszorg. Vooral bij deze scholen is verbetering noodzakelijk. Daartussenin zit een grote groep 
afdelingen met een, twee of drie tekortkomingen. De inspectie constateert dat er ook bij deze groep 
nog veel ruimte is voor verbetering en ziet graag een hoger ambitieniveau bij deze scholen. Met de 
invoering van gedifferentieerd toezicht wil zij hieraan bijdragen.
Tabel 2.2d Percentage afdelingen per aantal kernonderdelen (on)voldoende in 2013/2014 (n=125) 
Percentage 
afdelingen
4 of meer tekortkomingen 20
3 tekortkomingen 20
2 tekortkomingen 22
1 tekortkoming 18
Alle 13 kernonderdelen voldoende 20
Totaal 100
Bron: Inspectie van het Onderwijs, 2014
 2.3 De onderwijsresultaten 
Stabilisering opbrengsten   Het percentage afdelingen met voldoende opbrengsten is het afgelopen 
jaar niet verder gestegen. Het vwo vormt hierop een uitzondering: daar zijn de opbrengsten opnieuw 
sterk gestegen (tabel 2.3a). De gemengde/theoretische leerweg van het vmbo heeft nu de meeste 
afdelingen waar de opbrengsten onvoldoende zijn. 
Tabel 2.3a Percentage afdelingen met voldoende opbrengsten naar schoolsoort in de periode 2010-2014  
(n 2014=2.679)
2010 2011 2012 2013 2014*
Basisberoepsgerichte leerweg vmbo 93,3 94,5 93,2 95,3 93,8
Kaderberoepsgerichte leerweg vmbo 87,1 86,3 87,4 91,8 91,9
Gemengde/theoretische leerweg vmbo 85,4 84,4 84,2 87,2 88,0
Havo 91,3 89,9 91,3 92,8 92,5
Vwo 78,6 80,8 80,8 83,1 88,3
* dit betreft een driejaarsoordeel over rendements- en examengegevens uit de schooljaren 2010/2011, 2011/2012 en 2012/2013
Bron: Inspectie van het Onderwijs, 2014
Slagingspercentage vmbo omhoog   De laatste jaren is nieuwe regelgeving voor het centraal 
examen van kracht geworden. Bij het examen van 2012 gold voor het eerst de regel dat leerlingen voor 
het centraal examen gemiddeld het cijfer 5,5 moeten halen. Vanaf 2013 geldt daarnaast voor havo en 
vwo dat voor de vakken Engels, Nederlands en wiskunde niet meer dan één onvoldoende gehaald  
mag worden en dat die onvoldoende niet minder dan een 5 mag zijn. In het vmbo is in 2014 de regel 
toegevoegd dat leerlingen voor het vak Nederlands minimaal een 5 moeten halen. Juist in alle 
leerwegen van het vmbo is in 2014 het slagingspercentage gestegen (figuur 2.3a). In het havo en  
vooral in het vwo daalden de slagingspercentages. Ze liggen hier nog wel hoger dan voor de invoering 
van de nieuwe slaag-/zakregeling. Sinds enkele jaren neemt overigens het aantal leerlingen in 
examenklassen dat niet wordt aangemeld voor het examen in de hogere schoolsoorten toe  
(DUO, 2014).
