de staat van het onderwijs
Onderwijsresultaten 
Stijging resultaten groen vmbo    De positieve ontwikkeling in basiskwaliteit bij groene vmbo-
afdelingen is terug te zien bij de onderwijsresultaten (tabel 6.1b). De sterkste stijging is zichtbaar bij de 
groene afdelingen in de gemengde/theoretische leerweg. Sinds 2012 steeg het percentage afdelingen 
met voldoende resultaten hier van 58 naar 77 procent. Het verschil ten opzichte van de afdelingen uit 
het overige vmbo wordt daarmee kleiner, maar is nog niet weg. Ook bij de kaderberoepsgerichte 
leerweg is een kleine stijging van de resultaten zichtbaar, terwijl de basisberoepsgerichte leerweg 
stabiel hoge percentages afdelingen met voldoende resultaten laat zien. Bij deze laatste twee 
leerwegen onderscheidt het groene onderwijs zich in positieve zin.
Tabel 6.1b Percentage afdelingen met voldoende opbrengsten per leerweg in groen en overig vmbo in de 
periode 2012-2014 (n groen vmbo 2014=203, n overig vmbo 2014=1.481)
2012 2013 2014*
Overig Groen Overig Groen Overig Groen 
vmbo vmbo vmbo vmbo vmbo vmbo
Basisberoepsgerichte leerweg vmbo 92,5 97,0 95,0 97,0 93,2 97,1
Kaderberoepsgerichte leerweg vmbo 87,6 86,6 91,6 92,6 91,6 94,0
Gemengde/theoretische leerweg vmbo 86,6 58,1 88,9 70,6 89,2 76,5
* dit betreft een driejaarsoordeel over rendements- en examengegevens uit de schooljaren 2010/2011, 2011/2012 en 2012/2013
Bron: Inspectie van het Onderwijs, 2014
Cijfers en slagingspercentages hoog    Ten opzichte van 2013 zijn de cijfers voor het centraal examen 
in de gemengde/theoretische leerweg heel licht toegenomen (zie bijlage 1, tabel 1). Het gemiddelde 
cijfer voor alle vakken op het centraal examen ligt, voor alle leerwegen, gelijk aan of iets hoger dan 
het gemiddelde cijfer in het overige vmbo. In 2014 zijn ook de slagingspercentages in alle leerwegen 
gestegen (tabel 6.1c). Deze percentages zijn wat hoger dan in het overige vmbo. 
Tabel 6.1c Slagingspercentages per leerweg in het groene en overige vmbo in de periode 2012-2014 (n groen 
vmbo 2014=7.157, n overig vmbo 2014=93.845)
2013 2014*
Overig vmbo Groen vmbo Overig vmbo Groen vmbo
Basisberoepsgerichte leerweg vmbo 96,4 98,1 96,7 98,4
Kaderberoepsgerichte leerweg vmbo 93,0 94,3 94,7 96,8
Gemengde/theoretische leerweg vmbo 91,3 93,0 93,3 94,5
Totaal 92,7 95,4 94,3 96,7
* voorlopige cijfers 
Bron: Inspectie van het Onderwijs, 2014
Kleiner verschil SE-CE groen vmbo-g/t  De stijgende lijn in onderwijsresultaten in de gemengde/ 
theoretische leerweg van het vmbo komt door een stijging van de cijfers voor het centraal examen. 
Daarmee is ook het verschil tussen het gemiddelde schoolexamencijfer en centraalexamencijfer 
gedaald. Het percentage afdelingen waar het verschil tussen het schoolexamen en het centraal 
examen niet te groot is, is in drie jaar tijd gestegen van 33 naar 62 procent. Dit is een grote stijging. In 
het overige vmbo is het percentage afdelingen met een te groot verschil tussen het cijfer voor het 
schoolexamen en het centraal examen ook afgenomen. Daar laat nu 89 procent van de afdelingen een 
klein verschil zien.
