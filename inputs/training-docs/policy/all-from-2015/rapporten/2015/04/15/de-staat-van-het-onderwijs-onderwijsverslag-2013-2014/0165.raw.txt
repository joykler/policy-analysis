de staat van het onderwijs
Diploma op niveau van verwachting   Het diplomaresultaat van een instelling laat zien of studenten 
met of zonder diploma uitstromen, maar niet of studenten het niveau behalen dat verwacht kan 
worden op grond van hun vooropleiding. Het begrip toegevoegde waarde wordt gebruikt wanneer 
rekening wordt gehouden met kenmerken van studenten en/of het beginniveau. Daaronder valt 
bijvoorbeeld de vooropleiding van de student. Bij instellingen waar veel studenten uitstromen op het 
te verwachten niveau of hoger, is de toegevoegde waarde positief. De inspectie zal dit de komende jaren 
ook zo gaan waarderen in haar oordelen over opbrengsten.
Doorstroom vanuit praktijkonderwijs vaak succesvol   Niet alleen de plaatsing in het eerste jaar 
komt vaker overeen met de vooropleiding van de studenten, studenten halen ook vaker dan in eerdere 
jaren een diploma op het niveau dat daarbij aansluit. Studenten afkomstig uit het praktijkonderwijs 
presteren vaak boven verwachting: 44 procent van hen behaalt een diploma op niveau 2 of hoger 
(tabel 4.4b). Bijna een kwart van de studenten uit de beroepsgerichte leerweg van het vmbo haalt een 
diploma op niveau 3.
Tabel 4.4b Percentage (on)gediplomeerden naar behaald mbo-niveau en vooropleiding in 2012/2013 (n=182.832)
Geen 
Niveau 1 Niveau 2 Niveau 3 Niveau 4
diploma
Onbekend 25 14 28 18 15
Praktijkonderwijs 17 39 36 6 2
Geen vmbo-diploma 30 23 28 10 9
Vmbo-diploma vóór 2003 13 3 21 30 33
Basisberoepsgerichte leerweg vmbo 20 2 40 24 14
Kaderberoepsgerichte leerweg vmbo 19 0 14 26 41
Gemengde/theoretische leerweg vmbo 16 0 6 14 64
Geen havo-/vwo-diploma 27 0 6 12 55
Havo/vwo 22 1 9 14 54
Totaal 21 6 20 18 34
Oranje: resultaat lager dan verwacht Groen: resultaat hoger dan verwacht 
Blauw: resultaat volgens verwachting Geen kleur: geen duidelijke verwachting
Bron: Inspectie van het Onderwijs, 2014
Wisselende uitkomsten bij instroom uit vmbo  Studenten uit de kaderberoepsgerichte leerweg  
van het vmbo laten een gemêleerd beeld zien. 14 procent verlaat het mbo met een diploma op niveau 2, 
terwijl van deze studenten verwacht kan worden dat ze minimaal een diploma op niveau 3 kunnen 
halen. Een diploma van de kaderberoepsgerichte leerweg geeft ook toegang tot een niveau 4-opleiding. 
Studenten die op zo’n manier doorstromen, zijn vaak succesvol: 41 procent haalt inderdaad een diploma 
op niveau 4. Van de studenten uit de gemengde/theoretische leerweg behaalt 64 procent een diploma op 
niveau 4, het niveau dat ook verwacht wordt van deze studenten. Van de studenten die zonder diploma 
het mbo binnenkomen, zowel vanuit vmbo als vanuit havo/vwo, verlaat bijna een derde voortijdig de 
opleiding. Dit is een kwetsbare groep, die veel belang zou hebben bij een passende intake. 
Diploma’s stapelen   Ongeveer 29 procent van de gediplomeerde studenten verliet het mbo in 
2012/2013 met meer dan één diploma (tabel 4.4c). De laatste jaren is dit iets toegenomen, waarbij de 
gestapelde diploma’s vaak inhoudelijk in elkaars verlengde liggen. Toch neemt het percentage 
gediplomeerde studenten dat direct doorstroomt naar een hoger niveau de laatste jaren niet toe 
(OCW, 2014). Studenten in de sector techniek stapelen het vaakst. De verblijfsduur in het mbo neemt 
toe naarmate een student meer diploma’s behaalt. In 2014 werd een nieuwe bekostigingssystematiek 
ingevoerd, die inhoudt dat de rijksbekostiging die instellingen voor hun studenten krijgen, begrensd 
is in duur en omvang. Dit zet mogelijk een rem op het stapelen van diploma’s.
