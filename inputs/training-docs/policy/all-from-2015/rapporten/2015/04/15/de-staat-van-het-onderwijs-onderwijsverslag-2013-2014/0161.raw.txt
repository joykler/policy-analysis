de staat van het onderwijs
Betere exameninstrumenten door inkoop   Het exameninstrumentarium krijgt in toenemende 
mate de aandacht die het verdient. Beduidend meer opleidingen hebben hun exameninstrumen- 
tarium op orde (tabel 4.3c). In 2014 voldeden negen van de tien opleidingen aan de gestelde eisen. 
Verbeteringen zijn vooral zichtbaar bij de dekking van het kwalificatiedossier, bij de beoordelingswijze 
en bij de transparantie rond examinering. Dit komt ten eerste doordat het aandeel ingekochte 
examens toenam. Opleidingen bepalen zelf of zij exameninstrumenten inkopen of zelf ontwikkelen. 
In 2012 en 2013 maakte circa 40 procent van de opleidingen gebruik van volledig ingekochte examens, 
in 2014 steeg dit naar 57 procent. Het is nog te vroeg om te kunnen beoordelen welke effecten de 
introductie van het keurmerk examenleveranciers heeft. De kwaliteit van het keurmerk zal gevalideerd 
worden door eigenstandige beoordelingen van examenproducten die inspecteurs tegenkomen en die 
eerder door het keurmerk examenleveranciers zijn onderzocht. 
Zelf ontwikkelde examens verbeterd  E en tweede reden voor de stijging is dat het zelf ontwikkelde 
exameninstrumentarium verbeterd is door toegenomen deskundigheid. In 2012 voldeed 69 procent 
van de zelf ontwikkelde examens, in 2014 82 procent (zie bijlage 1, tabel 1). 
In de komende jaren wordt een externe validatie geïntroduceerd. Deze validatie, die zowel het 
exameninstrumentarium zelf als het examenproces omvat, zal naar verwachting de kwaliteit van het 
zelf ontwikkeld exameninstrumentarium ten goede komen.
Onvoldoende garantie voor gelijke beoordeling  Bij een op de vijf onderzochte examens is de  
manier van afnemen en beoordelen ondeugdelijk en/of verloopt niet zoals beoogd (tabel 4.3c).  
Met name bij het examineren in de beroepspraktijk slagen opleidingen er niet altijd in om de 
examens zo in te richten, dat studenten in gelijke situaties ook gelijk beoordeeld worden.
Borging door examencommissie stagneert   De positieve ontwikkeling bij de borging van  
de onderwijskwaliteit wordt niet doorgetrokken naar de examinering. De kwaliteitsborging  
van de examinering, zoals bijvoorbeeld geïllustreerd in de Procesarchitectuur Examinering  
(www.kwaliteitsborging.examineringmbo.nl) die het mbo-veld heeft opgesteld, schiet bij opleidingen 
vaak tekort. De examencommissies beoordelen de examenkwaliteit niet of onvolledig. Vooral bij  
de praktijkexamens hebben de commissies onvoldoende zicht op een betrouwbare beoordeling.  
Ook leeft soms de onterechte veronderstelling dat met ingekocht materiaal veel is afgedekt. De 
examencommissies blijven echter verantwoordelijk voor de kwaliteit van de exameninstrumenten en 
voor een betrouwbaar examenproces. Om het onafhankelijke karakter en de professionaliteit van de 
examencommissie beter te kunnen borgen, is een heldere organisatorische inbedding in de onder-
wijsorganisatie nodig. 
Examinering taal, rekenen en moderne vreemde talen 
Kwaliteit examens Nederlands  V oor de vakken taal en rekenen leggen mbo-studenten een 
centraal examen af. Er zijn twee typen taalexamens die opleidingen kunnen afnemen: één op basis 
van het referentieniveau en één op basis van het Common European Framework-niveau (CEF). In 
negen van de tien gevallen is de kwaliteit van de examens Nederlands op basis van het referentieni-
veau voldoende. Voor de CEF-examens geldt een vergelijkbaar oordeel.
Resultaten centrale pilotexamens taal en rekenen  D e examinering op basis van referentieniveaus 
bevindt zich nog in de pilotfase. Vanaf 2012 kunnen opleidingen dit centraal ontwikkeld examen (COE) 
voor Nederlands en rekenen afnemen. Mbo-4-studenten doen examen op niveau 3F en mbo-2- en 
3-studenten op niveau 2F. Rond de 60 procent (mbo-4) en 90 procent (mbo-3) van de studenten behaalde 
tussen november 2013 en maart 2014 een voldoende voor Nederlands (tabel 4.3d). De daling in de laatste 
periode van het studiejaar bij niveau 2 en 3 komt wellicht doordat de deelnemende studenten een lager 
vaardigheidsniveau hebben dan de studenten die in de eerste twee periodes voor het examen opgingen 
(College voor Examens, 2014). Voor rekenen zijn de resultaten over de hele linie lager. Van de mbo-3- 
studenten haalt iets meer dan de helft een voldoende (51-57 procent). Bij de andere niveaus ligt dit lager: 
29-36 procent bij mbo-2 en ongeveer 30 procent bij mbo-4.
161
