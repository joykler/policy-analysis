de staat van het onderwijs
Geen verbetering bij feedback en strategieën   Naast de algemeen didactische vaardigheden en  
de differentiatievaardigheden beoordeelt de inspectie ook nog enkele specifieke didactische vaardig-
heden, waaronder het lesgeven in strategieën voor denken en leren en het geven van effectieve 
feedback. Het is vooral zorgelijk dat veel leraren moeite hebben met het geven van feedback  
(zie bijlage 3, tabel 1). Volgens Hattie (2012) is feedback een van de krachtigste middelen om  
leerprestaties te verbeteren. Nog zorgelijker is het dat er geen enkele verbetering zichtbaar is. 
Beginnende leraren
Orde houden lastig voor starters  V ooral de leraren die minder dan een jaar voor de klas staan, 
geven minder goed les (tabel 1.3d). Deze startende leraren beheersen minder vaak zowel de algemeen 
didactische vaardigheden als de differentiatievaardigheden. Ook gebruikt een relatief groot deel de 
onderwijstijd niet efficiënt genoeg. In samenhang met het aandeel beginnende leraren dat er niet in 
slaagt een taakgerichte werksfeer te creëren, duidt dit erop dat starters vaker moeite hebben met orde 
houden. Ruim de helft van alle scholen heeft een of meer leraren die korter dan drie jaar geleden  
zijn afgestudeerd. Op ongeveer de helft van de scholen komen deze beginnende leerkrachten in 
combinatiegroepen terecht. Een relatief groot deel staat zelfs voor de groepen 7 en 8. Meestal komt 
een beginnende leerkracht in een bepaalde groep terecht, omdat daar een vervanger nodig is. De 
begeleiding van beginnende leraren verschilt sterk tussen scholen. Leraren die tijdelijk iemand 
vervangen, worden minder goed begeleid (zie ook hoofdstuk 1). 
Tabel 1.3d Percentage lessen waar het didactisch handelen voldoende of niet te beoordelen is,  
naar ervaringsjaren in de periode 2011/2012-2013/2014 (n=5.838)*
<1 jaar 1-3 jaar 3-10 jaar 10-20 jaar >20 jaar
Efficiënt gebruik geplande onderwijstijd 91 97 97 97 96
Duidelijke uitleg 86 91 91 91 89
Taakgerichte werksfeer 82 94 95 95 93
Leerlingen zijn actief betrokken 87 92 92 91 91
Differentiatie in instructie 58 66 71 68 64
Differentiatie in verwerking 69 74 79 77 75
Differentiatie in onderwijstijd 78 90 89 88 88
* significante verschillen zijn vetgedrukt
Bron: Inspectie van het Onderwijs, 2014
Vakkennis volgens schoolleiders deels op orde  E en ruime meerderheid van de schoolleiders 
vindt dat beginnende leraren door de pabo voldoende zijn toegerust met vakkennis voor de vakken 
rekenen en Nederlandse taal. Dat geldt niet voor hun vakkennis van Engels: daarover is bijna  
30 procent van de schoolleiders ontevreden. Ook over de kennis van actief burgerschap en 
maatschappelijke verhoudingen is een kwart ontevreden. Een vijfde van de schoolleiders is van 
mening dat de beginnende leraren door de pabo onvoldoende zijn voorbereid op het omgaan met 
verschillen tussen leerlingen. Meer dan een derde vindt dat beginnende leraren niet goed geleerd 
hebben hoe ze de voortgang van leerlingen moeten analyseren. Ook over de mate waarin ze in staat 
zijn om planmatige zorg te verlenen, oordeelt meer dan een kwart van de schoolleiders onvoldoende. 
Over de algemeen didactische vaardigheden zijn de schoolleiders positiever: meer dan 90 procent van 
de schoolleiders is hier niet ontevreden over. Bijna de helft van de schoolleiders vindt overigens dat 
het niveau van de beginnende leraar afhangt van de pabo waar hij of zij de opleiding volgde. 
Veel starters begeleid  V rijwel alle beginnende leraren krijgen begeleiding, vooral bij het klassen-
management. Op begeleiding bij de omgang met ouders wordt de minste nadruk gelegd. Dat is 
opmerkelijk, omdat juist beginnende leraren daar relatief veel moeite mee hebben (Gaikhorst, 2014). 
Meestal is het een ervaren collega of de duo-partner die de starter begeleidt, heel soms neemt de 
schoolleider zelf die taak op zich.
