inspectie van het onderwijs | onderwijsverslag 2013/2014
Onderwijs aan nieuwkomers
Vaker basiskwaliteit   De inspectie beoordeelt tweejaarlijks de onderwijskwaliteit van de scholen 
aan asielzoekerscentra (azc’s) en de scholen voor eerste opvangonderwijs aan nieuwkomers. In 
vergelijking met 2013 is het aantal zwakke scholen voor nieuwkomers gedaald van zes naar vier.  
Er zijn geen zeer zwakke scholen. Vanaf het voorjaar van 2014 neemt door de toename van het aantal 
asielzoekers ook het aantal onderwijsvoorzieningen voor hen toe en groeien bestaande voorzienin-
gen fors. De snelle groei en suboptimale omstandigheden (zoals wisselingen van leerlingen) trekken 
een zware wissel op besturen en teams in de scholen. 
Basale instructie in nieuwkomersklassen op orde   Niet alle nieuwkomers starten hun schoolloop-
baan op een azc-school of op een school voor eerste opvang van nieuwkomers. Op 1 september 2014 
hebben ongeveer tachtig basisscholen een of twee nieuwkomersklassen waar leerlingen gedurende 
ongeveer één tot anderhalf jaar in voltijd of deeltijd eerste opvangonderwijs krijgen. Dit onderwijs is 
vooral gericht op het leren van de Nederlandse taal. In de meeste bezochte klassen voldoet de instructie 
aan de basiskwaliteit en heerst een prettig pedagogisch klimaat. De leerlingen tonen zich over het 
algemeen betrokken en gemotiveerd. Dankzij de meestentijds individuele aanpak stemt 80 procent van 
de leraren de instructie en verwerking in voldoende mate af op het niveau van de leerlingen. 
Specifieke deskundigheid ontbreekt   Verbeterpunten betreffen vooral de specifieke deskundig-
heid van de leraren op het gebied van onderwijs in Nederlands als tweede taal en het leerstofaanbod. 
In zes van de tien nieuwkomersklassen is het aanbod voor Nederlandse taal niet voldoende afgestemd 
op de specifieke behoeften van nieuwkomers. Hier ligt overduidelijk een belangrijk verbeterpunt. 
Verder werken de leraren in de helft van de nieuwkomersklassen aan de hand van richtinggevende 
streefdoelen. Ontwikkelingsperspectieven en leerlijnen voor (groepen) leerlingen zijn geen gemeen-
goed in de nieuwkomersklassen. Nieuwkomersklassen hebben vaak een aparte positie binnen de 
basisschool, ze staan min of meer los van reguliere verbetertrajecten en blijven buiten bereik van de 
reguliere kwaliteitszorg van de basisschool. Vaak komt de inrichting van het onderwijs vooral op één 
of enkele leraren neer, wat de kwaliteit van het onderwijs in nieuwkomersklassen kwetsbaar maakt. 
Europese scholen
Positieve ‘whole school inspections’  Bijna 1.200 N ederlandse leerlingen in de leeftijd van vier tot 
achttien jaar volgden in 2013/2014 onderwijs aan een Europese school. Er zijn veertien Europese 
Scholen, waarvan negen met een Nederlandstalige sectie. Daarnaast is er een groeiend aantal 
geassocieerde Europese Scholen, waaronder één in Den Haag. Het toezicht op de Europese scholen 
richt zich op de onderwijskwaliteit en de kwaliteit van de leraren. Het krijgt voornamelijk vorm in 
‘whole school inspections’, in accreditatie van geassocieerde scholen en in schoolbezoeken aan 
Nederlandstalige secties en statutaire lerarenevaluaties. In 2013/2014 vonden twee ‘whole school 
inspections’ plaats. Het merendeel van de onderzochte onderdelen werd als positief gewaardeerd. 
Drie geassocieerde scholen zijn (op onderdelen) geaccrediteerd. Over een van deze scholen zijn 
serieuze zorgen uitgesproken. De verantwoordelijke overheden krijgen de gelegenheid binnen 
afzienbare termijn de noodzakelijke verbeteringen door te voeren. 
Nieuw beleid voor assessment in het basisonderwijs  V oor de Primary Cycle (basisonderwijs) is een 
nieuw beleid voor assessment vastgesteld. Dit werd in september 2014 van kracht. Ter voorbereiding is in 
het voorjaar van 2014 op iedere locatie een scholing voor de leraren verzorgd om het nieuwe beleid en de 
daarbij behorende instrumenten, zoals een nieuw schoolrapport en een portfolio, te introduceren. 
Tegelijkertijd is het Early Education Curriculum, dat in 2011 werd ingevoerd, geëvalueerd. Het nieuwe 
curriculum is in zeer verschillende stadia in de scholen aangetroffen. Nergens zijn de mogelijkheden 
optimaal benut. Implementatie van vernieuwingen is een belangrijk punt van aandacht. 
76
