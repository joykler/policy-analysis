inspectie van het onderwijs | onderwijsverslag 2013/2014
lager niveau dan instellingsniveau. Deze informatie vormt juist voor studenten en personeel waarde-
volle informatie om de dialoog aan te gaan over de kwaliteit van het onderwijs.
Informatie over arbeidsmarkt summier   In de jaarverslagen is weinig aandacht voor arbeids-
marktrelevantie, terwijl deze informatie gemakkelijk te verkrijgen is via de opleidingenbijsluiter van 
de stichting Samenwerking Beroepsonderwijs Bedrijfsleven (SBB). Ook rapporteren ze meestal niet 
over de arbeidsmarktpositie van hun afgestudeerden. 
Weinig aandacht voor voortijdig schoolverlaten bij nbi’s  In minder dan een derde van 55  
onderzochte verslagen van werkzaamheden besteden niet-bekostigde instellingen aandacht aan 
voortijdig schoolverlaten. Een kanttekening hierbij is dat een aantal instellingen alleen onderwijs 
verzorgt aan volwassenen, waarbij vaak geen sprake meer kan zijn van voortijdig schoolverlaters.  
Wel wordt er vaker gerapporteerd over de rendementen van opleidingen (67 procent) en de 
afhandeling van klachten (89 procent). 
Beoordeling van onderwijs en examens bij nbi’s niet gebruikelijk  In minder dan de helft van   
de verslagen geven niet-bekostigde instellingen een beoordeling van de onderwijskwaliteit. Daarbij 
maken ze meestal geen gebruik van een externe beoordelaar. Slechts in een derde van de verslagen 
komt de beoordeling van de examenkwaliteit aan de orde. Ook daar worden vaak geen onafhankelijke 
deskundigen voor ingezet.
Nog lang niet overal Meldcode ingevoerd  Sinds 1 juli 2013 dienen instellingen te beschikken over  
een Meldcode huiselijk geweld en kindermishandeling. Beroepskrachten moeten deze meldcode 
gebruiken bij vermoedens van geweld in huiselijke kring. Op 1 september 2014 gaf ruim een derde  
van de instellingen –bekostigd en niet-bekostigd – aan nog niet te beschikken over een meldcode.  
Van een vijfde van de instellingen is het onbekend of ze deze code hebben. Ruim 40 procent  
beschikt wel over de Meldcode.
Meer investeren in scholing van personeel rond Meldcode  Het is niet bij alle instellingen  
gebruikelijk dat docenten, teamleiders en overig personeel geschoold zijn in het gebruik van de 
Meldcode. Zo geeft 40 procent van de instellingen die beschikken over een meldcode aan dat hun 
docenten hierin niet zijn geschoold. Voor de scholing van teamleiders en overig personeel is dat 
respectievelijk 56 en 42 procent. De implementatie moet op veel instellingen nog verbeteren.  
Het is immers essentieel dat het personeel weet hoe het moet handelen bij vermoedens van  
huiselijk geweld, om de veiligheid van hun studenten te vergoten.
 
Minder meldingen vertrouwensinspecteurs   In het schooljaar 2013/2014 heeft de vertrouwens- 
inspectie iets minder meldingen in het middelbaar beroepsonderwijs geregistreerd (tabel 4.8b).  
De aantallen geven aan hoeveel dossiers zijn behandeld en afgesloten. In 2013/2014 is vooral het 
aantal meldingen over seksuele intimidatie afgenomen. De meeste meldingen betreffen de categorie 
psychisch geweld: pesten, pesten door dreiging, negeren, cyberpesten, afpersen en stalking. Het 
aandeel meldingen rond pesten binnen deze categorie is ten opzichte van vorig schooljaar gedaald. 
Ook ontvangen de vertrouwensinspecteurs regelmatig meldingen van mbo-studenten die ondanks 
hulpvragen geen adequate ondersteuning vanuit de instelling ontvangen.
Tabel 4.8b Aantal meldingen vertrouwensinspectie voor het middelbaar beroepsonderwijs in de periode 
2011/2012–2013/2014 
Seksueel Seksuele Psychisch 
Fysiek geweld Discriminatie Radicalisering
misbruik intimidatie geweld*
2011/2012 5 14 50 (44%) 5 7 0
2012/2013 6 16 65 (45%) 16 5 0
2013/2014 5 7 61 (33%) 14 3 1
* tussen haakjes het percentage pesten ten opzichte van alle meldingen psychisch geweld
Bron: Inspectie van het Onderwijs, 2014
176
