de staat van het onderwijs
Tabel 5.3c Percentage studenten dat instroomt in voltijd hbo- en wo-bacheloropleidingen naar fixus in de 
periode 2009/2010-2013/2014 (n 2013/2014=187.109)
Hbo Wo
Instellingsfixus Geen fixus Instellingsfixus Opleidingsfixus Geen fixus
2009/2010 7,0 93,0 10,6 7,9 81,5
2010/2011 8,6 91,4 14,0 7,4 78,6
2011/2012 7,4 92,6 6,8 16,3 76,9
2012/2013 8,8 91,2 4,2 19,2 76,6
2013/2014 10,0 90,0 7,5 26,4 66,1
Bron: Inspectie van het Onderwijs, 2014
Bindend studieadvies
Normstelling varieert  De norm voor het bindend studieadvies (bsa) is het minimaal aantal  
studiepunten dat een student in het eerste jaar van de opleiding moet halen. Volgens Studiekeuze123 
(www.studiekeuze123.nl), peildatum oktober 2014) kennen alle instellingen in het bekostigd hoger 
onderwijs een of meer voltijd bacheloropleidingen waarvoor een bsa is ingesteld. De normen 
variëren, zowel in het hbo als in het wo, van 30 tot 60 verplicht te behalen studiepunten. Hogescholen 
hanteren gemiddeld een hogere norm dan universiteiten. Bijna driekwart van de hogescholen 
hanteert voor de opleidingen een norm tussen de 45 en 54 studiepunten. Bijna alle universiteiten 
hanteren een norm tussen de 40 en 49 studiepunten. Stelselbreed is de trend dat de bsa-normen 
steeds strenger worden (Inspectie van het Onderwijs, 2015c).
Bsa niet belangrijk bij studiekeuze  De inspectie voerde groepsgesprekken met eerstejaarsstuden -
ten van voltijd bacheloropleidingen aan twee hogescholen en twee universiteiten over het bsa. 
Daaruit bleek dat niet alle studenten, toen ze zich inschreven voor studiejaar 2013/2014, bekend waren 
met de hoogte van de bsa-norm voor hun opleiding. Bij de studenten voor wie de bsa-norm wel 
bekend was, speelde de hoogte ervan in de meeste gevallen geen rol in hun studiekeuze. Studenten 
vinden het lastig de zwaarte van de te behalen punten (vakken) in te schatten. Als zaken die wél 
belangrijk waren voor hun studiekeuze noemden ze, behalve de inhoud van de studie, ook de leuke 
stad, de locatie dicht bij huis of de persoonlijke sfeer aan de instelling. Soms gaan studenten pas in 
het tweede semester, na een waarschuwing, hun best doen om de norm te halen. 
 5.4 Aansluiting op de arbeidsmarkt
Toename werkloosheid wo-afgestudeerden   Van de wo-masterafgestudeerden in studiejaar 
2011/2012 heeft na anderhalf jaar 90 procent een betaalde baan en is 10 procent werkloos (VSNU, 2014). 
Dat is een toename van de werkloosheid ten opzichte van de jaren daarvoor. Onder afgestudeerden uit 
2009/2010 was dit nog 8 procent en uit 2007/2008 5 procent. Twee derde van de recent afgestudeerden 
met een baan is werkzaam op wo-niveau, ongeveer een vijfde heeft werk op hbo-niveau.
 
Meer werkloze hbo-afgestudeerden   Ook onder pas afgestudeerde hbo’ers nam de werkloosheid 
toe, van 6 procent onder afgestudeerden uit 2009/2010 tot bijna 9 procent in 2011/2012 (Vereniging 
Hogescholen, 2014). Er zijn verschillen tussen de sectoren. Het hoogste aandeel werklozen is te vinden 
bij de pas afgestudeerden van de agrarische, economische en sociaal-agogische opleidingen. 
Afgestudeerden uit de sector gezondheidszorg vonden het vaakst een baan. 
Het aandeel afgestudeerden dat een baan vindt op minimaal hbo-niveau, is afgenomen van 76 
procent in 2012 tot 73 procent in 2013. Driekwart van de afgestudeerde hbo’ers vindt de aansluiting 
tussen de gevolgde opleiding en hun functie voldoende of goed. Ongeveer de helft is (zeer) tevreden 
over de voorbereiding op de actuele beroepspraktijk. Afgestudeerden in de pedagogische sector zijn 
het positiefst over de aansluiting van hun opleiding op de arbeidsmarkt. 
193
