inspectie van het onderwijs | onderwijsverslag 2013/2014
Kwaliteitsborging niet verbeterd   Op ruim een derde van de scholen, 35 procent, zijn alle onder- 
delen van kwaliteitszorg voldoende. Op scholen waar de kwaliteitszorg beter is, is het onderwijsleer-
proces ook vaker op orde. Dat weinig scholen alle onderdelen van kwaliteitszorg op orde hebben, 
komt met name doordat de borging op veel scholen niet voldoende is. Scholen moeten duidelijk 
vastleggen wie de kwaliteit van het onderwijsproces bewaakt. Daarbij dienen de betrokkenen zichzelf 
en elkaar te houden aan de afgesproken procedures en schoolregels. Net als vorig jaar is dit op minder 
dan de helft van de onderzochte scholen goed geregeld. De continue monitoring van de leerling- 
prestaties, het overzicht over de kwaliteit van de lessen, de bewaking van de kwaliteit van de toetsen 
en de controle op het inwerken van nieuwe leraren zijn nog niet op orde. 
Opbrengstgericht werken op onderdelen beter   Opbrengstgericht werken bestaat idealiter uit de 
volgende fasen: het meten en analyseren van behaalde leerlingresultaten, het stellen van doelen op 
het gebied van de leerlingresultaten, het uitvoeren van maatregelen om de resultaten te verbeteren en 
de evaluatie daarvan. Van de onderzochte afdelingen doorloopt 13 procent deze fasen volledig en op 
voldoende wijze (tabel 2.2c). Op onderdelen is verbetering zichtbaar ten opzichte van 2012/2013. Er 
zijn vooral meer scholen die leerlingen volgen met genormeerde toetsen. Daardoor is het percentage 
scholen dat de eerste fase goed doorloopt, gestegen van 47 naar 65 procent. Ook stellen meer scholen 
concrete doelen op bij het bestrijden van achterstanden en voeren meer scholen de ondersteuning 
planmatig uit. 
Tabel 2.2c Percentage afdelingen dat voldoende opbrengstgericht werkt in 2012/2013 en 2013/2014 (n 
2013/2014=125)
2012/2013 2013/2014
Fase 1 Meten en analyseren
De school volgt systematisch de vorderingen van de leerlingen aan de hand van 
68 82
genormeerde toetsen.
De school bepaalt wat de onderwijs- en ondersteuningsbehoefte is van individuele of 
92 97
groepen leerlingen.
De school evalueert systematisch de opbrengsten. 93 94
De school evalueert systematisch het onderwijsproces. 72 81
Alle onderdelen fase 1 voldoende 47 65
Fase 2 en 3 Doelen stellen en uitvoering/inrichting
De school heeft doelen gesteld die erop gericht zijn om achterstanden te bestrijden. 51 69
De leraren gebruiken bij de vormgeving van hun onderwijs de analyse van de 
25 27
prestaties van de leerlingen.
De school voert de ondersteuning planmatig uit. 82 91
De school werkt doelgericht aan de kwaliteit van de opbrengsten. 79 79
De school werkt doelgericht aan de verbetering van het onderwijsproces. 88 82
Alle onderdelen van het opbrengstgericht werken voldoende 8 13
* significante verschillen ten opzichte van het voorafgaande jaar zijn vetgedrukt
Bron: Inspectie van het Onderwijs, 2014
Moeite met opbrengstgericht werken in de klas   Op ongeveer een kwart van de afdelingen is in de 
klas te zien dat de leraar prestaties van leerlingen betrekt bij het lesgeven. Leraren hebben met name 
moeite om bovengemiddeld presterende leerlingen extra uitdaging te bieden. Iets meer aandacht is er 
voor leerlingen met achterstanden, maar deze aandacht is niet altijd expliciet en doelgericht. 
Verschillen in kwaliteit  Scholen verschillen sterk in de mate waarin ze de verschillende onderdelen  
van het onderwijsproces en de kwaliteitszorg op orde hebben (tabel 2.2d). Een op de vijf afdelingen 
heeft alle dertien belangrijke onderdelen van het didactisch handelen, de leerlingondersteuning en  
de kwaliteitszorg op orde. Hier is geen enkele tekortkoming vastgesteld. Daarnaast is er een groep 
afdelingen, ook een op de vijf, met vier of meer tekortkomingen in het onderwijsproces en de 
100
