inspectie van het onderwijs | onderwijsverslag 2013/2014
Vastleggen evaluatie is verbeterpunt  Om vast te kunnen stellen of leerlingen zich cognitief  
ontwikkelen, nemen scholen toetsen af en gebruiken ze een leerlingvolgsysteem. Ze brengen ook de 
sociale en emotionele ontwikkeling van de leerlingen in kaart. In 2013/2014 slaagde 74 procent van  
de scholen er niet in om de gegevens die zij verzamelen goed te benutten voor de evaluatie van de 
handelingsplanning en van het ontwikkelingsperspectief. Zij kunnen bijvoorbeeld niet helder 
onderbouwen waarom ze soms van een eerder gesteld perspectief afwijken. Het is daardoor niet 
duidelijk of scholen zich voldoende hebben ingespannen om de leerling op het verwachte niveau  
te houden. 
Tabel 3.4a Percentage scholen voor voortgezet speciaal onderwijs waar het zicht op de ontwikkeling voldoende 
is in het schooljaar 2013/2014 (n=54)
Percentage 
voldoende
De school stelt bij plaatsing voor iedere leerling binnen zes weken een ontwikkelingsperspectief vast. 81
De school gebruikt een samenhangend systeem van (waar mogelijk genormeerde) instrumenten 
81
en procedures voor het volgen van de prestaties en de ontwikkeling van de leerlingen.
De school stelt vast of de leerlingen zich ontwikkelen conform het ontwikkelingsperspectief en 
26
maakt naar aanleiding hiervan beredeneerde keuzes.
Bron: Inspectie van het Onderwijs, 2014
Aanbod
Aanbod overstijgende vaardigheden onvoldoende   Het leerstofaanbod voor Nederlandse taal  
en rekenen/wiskunde dekt de kerndoelen. Dit geldt niet altijd voor de leerstof voor de sociale en 
emotionele ontwikkeling van leerlingen. Dit is op 33 procent van de scholen voor voortgezet speciaal 
onderwijs onvoldoende (tabel 3.4b). Ook sluit het aanbod bij 17 procent van de scholen niet volledig 
aan op de uitstroombestemming. De school biedt dan niet alle leerinhouden aan die opleiden naar 
een niveau waarmee de leerling de overstap kan maken naar de beoogde vervolgbestemming.
Tabel 3.4b Percentage scholen voor voortgezet speciaal onderwijs waar het aanbod en de onderwijstijd 
voldoende zijn in het schooljaar 2013/2014 (n=54)
Percentage 
voldoende
De school hanteert een leerstofaanbod voor de kernvakken van het uitstroomprofiel. 96
Bij de aangeboden leerinhouden op de leergebied overstijgende vormingsgebieden biedt de 
67
school de kerndoelen als te bereiken doelstellingen.
Het leerstofaanbod van de leerroute sluit aan op de uitstroombestemming. 83
De leerinhouden voorzien in een doorgaande lijn. 81
Stage maakt voor alle opleidingsprofielen onderdeel uit van het onderwijsaanbod van de school. 94
De school maakt per leerroute een beredeneerde keuze voor de inzet van de beschikbare 
59
onderwijstijd.
Het ongeoorloofd verzuim van leerlingen is beperkt. 85
Bron: Inspectie van het Onderwijs, 2014
Niet altijd doorgaande lijn  V oor een doorgaande lijn in de leerinhouden gebruiken de scholen  
een methodisch en modulair aanbod. Waar dit aanbod ontbreekt of niet pasklaar voor een doelgroep 
beschikbaar is, beschrijven de scholen de leerdoelen in leerlijnen die passen bij een te volgen 
leerroute. Daarmee voorkomen ze een aanbod van losse activiteiten die te weinig samenhang en 
opbouw vertonen. Veel scholen zijn op het gebied van leerlijnen in ontwikkeling. Voor de algemeen 
vormende vakken is de doorgaande lijn in de meeste gevallen wel gewaarborgd, maar vaak niet voor 
het curriculum als geheel. Op bijna 20 procent van de scholen is de doorgaande lijn niet voldoende 
aanwezig.
