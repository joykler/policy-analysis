de staat van het onderwijs
 1.4  Het speciaal basisonderwijs
Toezichtarrangementen
Verbetering zet door   Bijna alle scholen in het speciaal basisonderwijs vallen onder basistoezicht 
(tabel 1.4a). De stijging van het aandeel scholen dat voldoet aan de basiskwaliteit heeft zich doorgezet. 
Voor het eerst zijn er geen zeer zwakke scholen binnen het speciaal basisonderwijs. Het percentage 
zwakke scholen is gedaald naar 1,7 procent. 
Tabel 1.4a Toezichtarrangementen speciaal basisonderwijs op 1 september 2010, 2011, 2012, 2013 en 2014 (in 
percentages, n 2014=294)
1 september 1 september 1 september 1 september 1 september 
2010 2011 2012 2013 2014
Basis 84,8 80,3 88,4 96,6 98,3
Zwak 13,6 18,7 9,6 2,7 1,7
Zeer zwak 1,6 1,0 2,0 0,7 0,0
Totaal 100 100 100 100 100
Bron: Inspectie van het Onderwijs, 2014
Onderwijsresultaten
Stabiele leerprestaties  Scholen voor speciaal basisonderwijs maken veelvuldig gebruik van toetsen  
om de resultaten van hun leerlingen te meten. De resultaten bij begrijpend lezen en rekenen laten 
zien dat het niveau van leerlingen in groep 8 gemiddeld vergelijkbaar is met het begin van groep 6 van 
het regulier basisonderwijs. Deze resultaten lijken stabiel over de afgelopen drie jaar. De inspectie 
geeft nog geen oordeel over de opbrengsten in het speciaal basisonderwijs. In de rapporten van 
bevindingen staan wel uitspraken als ‘De eindopbrengsten lijken voor de afgelopen drie schooljaren 
van voldoende/onvoldoende niveau’.
Helft leerlingen naar beroepsgerichte leerwegen   Ongeveer de helft van de leerlingen in het 
speciaal basisonderwijs krijgt een schooladvies voor de basisberoepsgerichte of de kaderberoepsge-
richte leerweg binnen het vmbo, of een combinatie van beide (tabel 1.4b). In 2013/2014 zijn weinig 
veranderingen opgetreden ten opzichte van een jaar eerder. Net als vorig jaar krijgen jongens wat 
hogere adviezen dan meisjes. Meisjes krijgen vaker praktijkonderwijs als advies. Ditzelfde geldt ook 
voor niet-westerse allochtone leerlingen in het speciaal basisonderwijs. 
Tabel 1.4b Schooladviezen speciaal basisonderwijs in 2012/2013 en 2013/2014 (n 2013/2014=7.966)
2012/2013 2013/2014
Voortgezet speciaal onderwijs 3 4
Praktijkonderwijs 37 37
Basisberoepsgerichte leerweg vmbo 39 41
Basisberoepsgerichte leerweg vmbo – kaderberoepsgerichte leerweg vmbo 5 3
Basisberoepsgerichte leerweg vmbo – gemengde/theoretische leerweg vmbo 3 3
Kaderberoepsgerichte leerweg vmbo 6 6
Kaderberoepsgerichte leerweg vmbo – gemengde/theoretische leerweg vmbo 1 1
Gemengde/theoretische leerweg vmbo 5 4
Gemengde/theoretische leerweg vmbo – havo 0 0
Havo 1 1
Havo – vwo 0 0
Vwo 0 0
Totaal 100 100
Bron: Inspectie van het Onderwijs, 2014
73
