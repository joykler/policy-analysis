inspectie van het onderwijs | onderwijsverslag 2013/2014
Topinkomens bijna allemaal onder de norm   G een van de aoc’s had een bestuurder die in 2013 met 
zijn inkomen boven de norm voor topinkomens kwam. Ook bij de groene hbo-instellingen zijn geen 
bestuurders die boven de norm kwamen. Bij de groene wo-instelling werd in 2013 niet aan de norm 
voldaan.
 6.7  Nabeschouwing 
Groen vmbo toont progressie   Het groene v  mbo vertoont de afgelopen jaren een stijgende lijn.  
Het aantal afdelingen met basiskwaliteit in de basis- en kaderberoepsgerichte leerweg ligt op een 
hoog niveau. De gemengde/theoretische leerweg blijft daar nog wel wat bij achter, maar heeft zich  
in twee jaar met 20 procentpunten verbeterd. Dat is voor het overgrote deel te danken aan de 
onderwijsresultaten. De inspanningen van de instellingen blijken hun vruchten af te werpen. 
Kwaliteitsborging groen mbo verbeterpunt   De onderwijskwaliteit en de studenttev  redenheid  
in het groene mbo kunnen beter. Het lijkt erop dat dat een gevolg is van een onvoldoende kwaliteits-
borging. Dat komt ook tot uitdrukking in de naleving van de wettelijke voorschriften, wat duidt op 
tekortkomingen in de interne controle. Een belangrijke uitzondering vormt de kwaliteit van de 
examens, waar de samenwerking tussen de instellingen haar vruchten blijft afwerpen, en waar de 
interne kwaliteitsborging wel goed lijkt te functioneren. 
Groen hoger onderwijs functioneert goed    Het groene hoger onderwijs, en in het bijzonder het 
wo, doet het goed. De studierendementen komen overeen met of zijn gunstiger dan in het overige 
hoger onderwijs. De studenten zijn zeer honkvast: switchen van studies komt aanzienlijk minder voor 
dan elders. Dat komt ook tot uitdrukking in een relatief hoge tevredenheid van de studenten met de 
opleidingen. 
Arbeidsmarktperspectieven zijn teruggelopen     Sinds 2010 zijn de arbeidsmarktperspectieven voor 
afgestudeerden achteruit gegaan. Gediplomeerden komen minder makkelijk aan het werk en als dat 
al lukt, is dat vaak in lagere functies. Wellicht mede daardoor is de tevredenheid over de aansluiting 
van de opleiding bij de arbeidsmarkt lager dan elders in het mbo. Niettemin zien diegenen die een 
baan hebben, wel goede perspectieven op verdere ontwikkeling. Dat lijkt in tegenspraak met de 
algemene ontwikkeling op de groene arbeidsmarkt.
220
