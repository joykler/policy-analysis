inspectie van het onderwijs | onderwijsverslag 2013/2014
 4.6  Kwaliteit van het niet-bekostigd mbo
Toezichtregime gelijk   Wanneer een niet door de overheid bekostigde onderwijsinstelling (nbi)  
een erkende, op diploma gerichte middelbare beroepsopleiding wil aanbieden, dan geldt hetzelfde 
toezichtregime als voor bekostigde instellingen. Alleen de financiën zijn daarvan uitgezonderd.  
In verhouding tot bekostigde instellingen verzorgen nbi’s gemiddeld een beperkt aantal opleidingen. 
Een klein aantal instellingen, voornamelijk de aanbieders van afstandsonderwijs, verzorgt beduidend 
meer verschillende opleidingen. 
Tweedeling   Binnen de groep niet-bekostigde instellingen is een tweedeling zichtbaar. Enerzijds 
bestaan er instellingen die hoofdzakelijk onderwijs verzorgen voor jongeren onder de 23 jaar. Dit zijn 
veelal bol-opleidingen. De andere groep instellingen verzorgt voornamelijk bbl-opleidingen voor 
deelnemers van 23 jaar en ouder of afstandsonderwijs aan bol-studenten die ouder zijn dan 23 jaar. 
Ongeveer 33 instellingen bieden onderwijs aan jongeren onder de 23 jaar en 45 instellingen aan de 
groep oudere studenten. 
Kwaliteitsborging
Kwaliteitsborging minder bij 23-plusinstellingen  Bij de helft van de instellingen die tussen   
2012 en 2014 zijn onderzocht, is de kwaliteitsborging op instellingsniveau niet op orde (tabel 4.6a).  
De instellingen die zich richten op deelnemers onder de 23 jaar verschillen van de instellingen  
die vooral onderwijs verzorgen aan de oudere doelgroep. In de eerstgenoemde groep voldoet de 
kwaliteitsborging bij circa 60 procent van de onderzochte instellingen. De 23-plusinstellingen  
blijven daar met 44 procent voldoende borging bij achter.
 
Tabel 4.6a Beoordeling kwaliteitsborging bij niet-bekostigde instellingen naar type onderwijs in de periode 
2012-2014 (in aantallen, n=78)
Deelnemers  Deelnemers  
Totaal instellingen
jonger dan 23 jaar van 23 jaar en ouder
Goed 5 3 8
Voldoende 14 17 31
Onvoldoende 10 12 22
Slecht 4 13 17
Bron: Inspectie van het Onderwijs, 2014
Deskundigheid, urgentie en professionalisering   Waar de kwaliteitsborging bij de nbi’s niet 
voldoet, is er geregeld gebrek aan deskundigheid. Op instellingen die onderwijs verzorgen voor 
studenten boven de 23 jaar voelt men soms niet de urgentie voor een goede borging. Het borgen  
van de kwaliteit van de aangeboden opleidingen is een wettelijke eis voor aanbieders van erkend 
onderwijs. De inspectie constateert dat instellingen soms zeer beperkt of niet aan deze eis voldoen  
en ziet de noodzaak dat de sector – mogelijk naar analogie van het Kwaliteitsnetwerk mbo – verder 
professionaliseert. Ook voor nbi’s geldt dat voldoende kwaliteitsborging samengaat met voldoende 
onderwijs- en examenkwaliteit.
Niet altijd systematische beoordeling kwaliteit  De onderzochte nbi’ s beoordelen te weinig 
systematisch de kwaliteit van hun opleidingen op basis van vooraf vastgestelde kwaliteitsdoelen  
(tabel 4.6b). Bij die beoordeling van de onderwijskwaliteit wordt bovendien vaak geen onafhankelijke 
deskundige betrokken, wat volgens de wet een vereiste is. 
Verbeterproces bij tekortkomingen niet altijd adequaat   De volgende stap in de kwaliteitscyclus  
is het verbeteren van geconstateerde tekortkomingen. Ook dit onderdeel is vaak beperkt, weinig 
systematisch of sluit niet aan bij de geconstateerde tekortkomingen. Hierin verschillen de twee groepen 
instellingen van elkaar. Instellingen die vooral de jongeren tot 23 jaar als doelgroep hebben, slagen hier 
beduidend beter in dan de instellingen die zich voornamelijk richten op de oudere studenten.
