de staat van het onderwijs
 4.9 Nabeschouwing 
Examencommissies blijven aandachtspunt   Voor het derde jaar op rij constateert de inspectie dat 
de kwaliteit van de examencommissies om een forse investering vraagt. De inspectie vestigt de hoop 
op de initiatieven die nu gaande zijn, om effectieve maatregelen te treffen die de kwaliteit van de 
examens in het mbo kunnen garanderen. 
Samenwerking en kennisdeling   Dat onderlinge samenwerking en kennisdeling tussen de 
mbo-instellingen en andere betrokkenen vruchten afwerpt, bewijst de zichtbare verhoging van de 
kwaliteitsborging op instellingsniveau. De doorontwikkeling van de kwaliteitsborging is duidelijk 
zichtbaar. Inmiddels is de focus verlegd van inrichting van het systeem naar verbetering en 
verankering van het systeem. De inspectie spreekt de instellingen aan om deze trend door te zetten, 
zeker omdat een voldoende kwaliteitsborging kansen biedt op verhoging van de onderwijskwaliteit. 
Tweeledig beeld kwaliteit niet-bekostigde opleidingen  Het niet-bekostigde mbo laat een  
tweedeling in kwaliteit zien. De kwaliteitsborging en de kwaliteit van het onderwijs aan instellingen 
die zich richten op studenten vanaf 23 jaar kan sterk verbeterd worden. 
177
