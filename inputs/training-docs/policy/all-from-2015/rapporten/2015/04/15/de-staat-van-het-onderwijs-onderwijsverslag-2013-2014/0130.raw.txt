inspectie van het onderwijs | onderwijsverslag 2013/2014
Beter beeld van vervolg  N a een jaar bevindt 72 procent van de uitgestroomde leerlingen zich nog op 
de plek waar ze naartoe gingen. Ongeveer 16 procent van de leerlingen bevindt zich op een andere plek. 
Steeds meer scholen weten waar de leerlingen zijn gebleven. Van 12 procent van de leerlingen die in 
2012/2013 uitstroomden, weten de scholen na een jaar niet waar ze zich bevinden. Dit was een jaar eerder 
nog 20 procent. Een aantal scholen hanteert inmiddels betere procedures om na te gaan of de leerlingen 
zich in de vervolgbestemming met succes weten te handhaven (Inspectie van het Onderwijs, 2014a). 
Leerlingen in behandeling, observatie of detentie  N et als in het speciaal onderwijs zijn er in het 
voortgezet speciaal onderwijs scholen die onderwijs geven aan leerlingen die tijdelijk in behandeling  
of observatie zijn bij een instelling van jeugdhulp of de gezondheidszorg. Ook zijn er scholen voor 
leerlingen die civielrechtelijk in de gesloten jeugdzorg of strafrechtelijk in een justitiële jeugdinrichting 
verblijven (figuur 3.2b). Deze leerlingen stromen op verschillende momenten in het schooljaar in en 
uit. Meestal zijn zij er korter dan twee jaar. De leerlingen stromen in vanuit allerlei onderwijssoorten, 
zowel regulier als speciaal. 
Figuur 3.2b In- en uitstroom van leerlingen in kortverblijflocaties in het voortgezet speciaal onderwijs in 
2012/2013 (in percentages, n instroom=5.711, n uitstroom=5.665) 
Speciaal onderwijs
Speciaal basisonderwijs
Basisonderwijs
Voortgezet speciaal onderwijs
Praktijkonderwijs
Beroepsgerichte leerwegen vmbo
Gemengde/theoretische leerweg vmbo
Middelbaar beroepsonderwijs
Zorg zonder onderwijs
 Instroom
Overig/onbekend
 Uitstroom
    
Bron: Inspectie van het Onderwijs, 2014
Examens
Meer mogelijkheden om eindexamen te doen   Scholen voor voortgezet speciaal onderwijs kunnen 
sinds de invoering van de Wet kwaliteit (v)so onder strikte voorwaarden zelfstandig eindexamens 
afnemen. Eén school heeft dat in het schooljaar 2013/2014 gedaan. Leerlingen van andere scholen halen 
een diploma door staatsexamen te doen, of als extraneus bij een reguliere school voor voortgezet 
onderwijs. Een kleine groep leerlingen vanaf zestien jaar volgt een examenprogramma of onderdelen 
daarvan in samenwerking met een school voor voortgezet algemeen volwassenenonderwijs (vavo).
Toename aantal eindexamenkandidaten   In 2014 namen ruim vierduizend extranei en leerlingen 
met leerlinggebonden financiering deel aan het eindexamen. Dit aantal steeg ten opzichte van de 
voorgaande jaren. Ruim driekwart hiervan zijn leerlingen die met leerlinggebonden financiering op 
reguliere scholen voor voortgezet onderwijs zitten. De andere examenkandidaten zijn afkomstig uit 
scholen voor voortgezet speciaal onderwijs en nemen als extraneus op een school voor voortgezet 
onderwijs deel aan het centraal examen. Daarnaast deden ruim drieduizend leerlingen uit het 
(voortgezet) speciaal onderwijs staatsexamen. Ook dit aantal nam de laatste jaren toe.
Eindexamen vooral voor vmbo-diploma   Van de leerlingen op een school voor voortgezet speciaal 
onderwijs gaan de meeste examenkandidaten op voor een vmbo-diploma. Ongeveer 7 procent van de 
extranei doet echter havo- of vwo-examen. Van de reguliere leerlingen met leerlinggebonden 
financiering gaat bijna 30 procent op voor een havo- of vwo-examen.
