37
gezien. In het gesprek dat Van Brummen met hem en een collega heeft ge-
had, is dat proces-verbaal niet aan de orde gekomen.
Het antwoord op de eerste vraag van de D66-fractie en de tweede vraag van
de fractie van de ChristenUnie luidt als volgt:
‘Het dossier met dat parketnummer is bewaard gebleven conform het
bsd rechterlijke macht. Ook het ontnemingsdossier is bewaard gebleven
maar de hoogte van het bedrag dat aan [Cees] H. is overgemaakt, is daar-
uit niet af te leiden. Ik acht het van groot belang uw Kamer zo compleet
mogelijk en feitelijk te informeren. Ik dien echter ook het belang van 
opsporing en vervolging in acht te nemen. Onder deze stukken, die 
ook door de heer Van Brummen bij zijn onderzoek zijn betrokken, be-
vinden zich echter geen documenten die een ander licht werpen op de
feitelijke ﬁnanciële afwikkeling van de schikking. De betalingsgegevens
zoals door Nieuwsuur gepresenteerd hebben aanleiding gegeven voor een
nieuwe zoekslag binnen mijn ministerie. Deze zoekslag heeft er toe ge-
leid dat de speciﬁeke betalingskenmerken in mijn systemen zijn gevon-
den.’ 
Met het dossier wordt kennelijk gedoeld op een dossier dat betrekking heeft
op de gerechtelijke ontnemingsprocedure in 1993 en 1994. Teeven heeft op 14
maart 2002 in een notitie aangegeven dat hij toen beschikte over een dossier
dat betrekking had op de onderhandelingen met Doedens en Kuijpers vanaf
het jaar 1998. De Onderzoekscommissie heeft een dergelijk dossier als zo -
danig echter niet aangetroffen, en slechts documenten over de ontnemings-
procedure gevonden die waren verspreid over andere archiefbestanddelen
Ook de Erfgoedinspectie heeft een dergelijk dossier niet aangetroffen.
Het debat in de Tweede Kamer op 10 maart 2015
Op 9 maart 2015 liet de minister van Veiligheid en Justitie in een afzonderlij-
ke brief de Tweede Kamer weten dat hij had besloten de Koning zijn ontslag
38
aan te bieden.
De vondst van de betalingsgegevens op zijn ministerie had hem ‘tot de con-
clusie [gebracht] dat voor uw Kamer onnodig lang onduidelijkheid is blijven
ontstaan over de hoogte van het bedrag dat gemoeid was met de feitelijke af-
handeling van de getroffen schikking met [Cees] H.’
Het debat in de Tweede Kamer op 10 maart 2015 begon met een verklaring
van de minister-president.
