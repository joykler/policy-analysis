den. Daaraan lag ten grondslag de overweging van de ofﬁcier van justitie
dat alle straffen van betrokkene, rekening houdend met de uitkomst van
deze gratieprocedure, materieel gezien reeds ten uitvoer waren gelegd.’ 
De handelwijze van Teeven deed binnen het Openbaar Ministerie de wenk-
brauwen fronsen, maar naar buiten toe, in dit geval in de richting van de mi-
nister van Justitie, werd Teeven niet afgevallen. In zijn voorstel voor de be-
antwoording van de vragen van de twee Tweede Kamerleden formuleerde
De Wijkerslooth dit als volgt:
‘Ik [de minister] was op de hoogte dat er met H. schikkingsonderhande-
lingen werden gevoerd maar niet van de uitkomsten daarvan. Ik heb mij
ten aanzien van de onderhandelingen op het standpunt gesteld dat exe-
cutiekorting c.q. advisering over gratieverzoeken daarvan geen onder-
werp dienden uit te maken. Dergelijke aspecten zijn uiteindelijk ook
niet in de ontnemingsschikking betrokken.’
De Wijkerslooth nuanceerde vervolgens dit laatste en wees de minister erop
dat ‘de bij separate brief vastgelegde toezeggingen […] overigens, het zij hier
uitdrukkelijk vermeld, niet tezamen begin 2000 met de voorgenomen schik-
king aan het college [zijn] voorgelegd.’ Het college, én de minister van Justi-
tie, waren toen dus niet op de hoogte van een uitkomst waarvan de minister,
op 23 juni 1999, aan Doedens had laten weten dat ‘voor een overeenkomst
tussen het om en een verdachte of veroordeelde die mede strekt tot executie-
5
korting […] iedere grond [ontbreekt]’. Als het aan de voorzitter van het col-
lege van procureurs-generaal had gelegen, was de Tweede Kamer uitsluitend
vertrouwelijk ingelicht over de ontnemingsschikking:
‘Wellicht ten overvloede maak ik u er nog op opmerkzaam dat in de
schikkingsovereenkomst in artikel 5, voor zover hier van belang, is opge-
nomen dat partijen zich jegens elkaar verplichten om uiterste inspannin-
gen te doen om volstrekte geheimhouding te betrachten en dat partijen
in dat verband noch direct noch indirect mededelingen zullen doen aan
derden. De formulering van de beantwoording is zo gekozen dat deze
contractueel vastgelegde verplichting geen geweld wordt aangedaan.
Het brengt wel met zich mee dat een verdergaande beantwoording […]
over de schikkingsovereenkomst aan de Tweede Kamer vertrouwelijk
6
dient plaats te vinden.’
Het ambtsbericht werd de volgende dag, 5 april 2002, voorgelegd aan de mi-
nister. In de begeleidende nota van ambtelijke justitie werd de minister gewe-
zen op de ‘politieke gevoeligheid’ van de uitzending van Reporter:
