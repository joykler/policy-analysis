6.2 De uitzending van Reporter van 22 februari 2002; Kamervragen
Op 15 april 2002 stelden de leden van de Tweede Kamer Rietkerk en Van de
Camp schriftelijke vragen aan de minister van Justitie. Aanleiding daarvoor
was een uitzending, op 22 februari 2002, van het kro-televisieprogramma
Reporter over de pluk-ze-wetgeving. De documentairemakers, de heer J. (Jos)
Slats en mevrouw M. (Margo) Smit, constateerden een groot verschil tussen
de verwachtingen en de daadwerkelijke opbrengsten. Voor het Openbaar
Ministerie was het volgens de programmamakers lastig om de hoogte van de
wederrechtelijk verkregen voordelen van criminelen te onderbouwen. Advo-
caten als mr. Th.U. (Theo) Hiddema en Doedens, die beiden in het pro-
gramma aan het woord kwamen, rekenden zichzelf niet tot de rekenwon-
ders, maar ze waren wel degelijk in staat de sommetjes van het Openbaar 
Ministerie van de nodige kanttekeningen te voorzien. 
Daar kwam bij dat – althans dat beeld werd gewekt – de zittende magistra-
tuur een groot deel van de berekeningen van het Openbaar Ministerie weg-
streepte. In de zaak van drugscrimineel Charles Z. kwam de berekening van
het Openbaar Ministerie uit op 77 miljoen gulden, maar haalden de raads- 
heren van het gerechtshof Amsterdam er vijftig miljoen af. Volgens Reporter
was het treffen van schikkingen buiten de rechter om schering en inslag ge-
worden. Advocaten en ofﬁcieren van justitie gooiden het volgens Reporter op
een akkoordje, waarbij sprake was van tegenvallende opbrengsten voor het
Openbaar Ministerie. Als ‘cause célèbre’ brachten ze de vordering van ofﬁ-
cier van justitie Wortel van een half miljard gulden en de uiteindelijke op-
brengst van, volgens Doedens, ‘een paar ton’ bij een ontnemingsschikking
met H. 
Uit de uitzending van Reporter op 22 februari 2002
reporter: ‘Advocaten bevestigen dat er ook buiten de ofﬁciële overeenkom-
sten nog van alles wordt geregeld. Onder de tafel.’
doedens: ‘Dan is de vraag welk gedeelte van de onderhandelingen wordt in
het ofﬁciële contract opgenomen. Het schikkingscontract. Dan kan het zijn
dat in de correspondentie nog een paar andere zaken via een briefwisseling
geregeld wordt.’ 
reporter: ‘Is het uitgesloten dat er nog een aparte overeenkomst komt? Kan
het zijn dat afzonderlijk nog wat omliggende dingen worden afgesproken?’
steenhuis: ‘Neen. Dat is uitgesloten. Het schikkingsvoorstel is het schik-
kingsvoorstel. Je moet niet twee schikkingsvoorstellen hebben. Of een
