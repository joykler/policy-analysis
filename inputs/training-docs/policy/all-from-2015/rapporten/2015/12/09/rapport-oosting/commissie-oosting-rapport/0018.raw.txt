context van het tweede deel, aangeduid met de letter b, van haar onderzoeks-
opdracht.
In artikel 8 van het Instellingsbesluit is aangegeven dat de Erfgoedinspectie
een onderzoek uitvoert naar de naleving van de Archiefwet. De bevindingen
van de Erfgoedinspectie worden – zoals in het Instellingsbesluit vastgelegd –
door de minister van Onderwijs, Cultuur en Wetenschap ter beschikking ge-
steld aan de minister van Veiligheid en Justitie ten behoeve van het onder-
zoek van de Onderzoekscommissie. 
Tussen de Onderzoekscommissie en de Erfgoedinspectie zijn werkafspraken
gemaakt over het onderzoek in de verschillende archieven. Zo heeft de Erf-
goedinspectie als eerste onderzoek gedaan in het Centraal Archief van de ge-
rechtelijke organisatie Amsterdam, waar zich het strafdossier bevindt met
parketnummer 13.017030-94 (de rechtszaak vanwege een mislukte ontsnap-
pingspoging van H. op 20 oktober 1994, de zogeheten semtex-zaak). Dat
dossier bevat onder meer zeven documenten die betrekking hebben op beta-
lingen die verband houden met de ontnemingsschikking. De Erfgoedin-
spectie heeft deze zeven documenten op 8 juli 2015 aangetroffen en daarover
9
een verslag van bevindingen op 15 juli 2015 opgesteld. De minister van Vei-
ligheid en Justitie heeft de Onderzoekscommissie gevraagd de vondst van
10
deze stukken en de stukken zelf bij haar onderzoek te betrekken.
De minister van Veiligheid en Justitie heeft de Onderzoekscommissie haar
onderzoeksopdracht verstrekt en als zodanig fungeert de minister dan ook
als opdrachtgever van de Onderzoekscommissie. De aanleiding voor dit on-
derzoek is – zoals hierboven vermeld – de uitspraak van de Tweede Kamer in
de vorm van de motie-Slob geweest. 
De Onderzoekscommissie heeft kennisgenomen van het overleg tussen de
minister en de vaste Kamercommissie over de precieze formulering van de
onderzoeksopdracht en ook van de wijze waarop de vaste Kamercommissie
een aanvullende onderzoeksvraag via de minister heeft laten doorgeleiden
naar de Onderzoekscommissie. Dit betekent dat de minister de (enige) op-
drachtgever van de Onderzoekscommissie is. Dit neemt niet weg dat de 
Onderzoekscommissie – na overleg met de minister – graag bereid is de uit-
komsten van haar onderzoek toe te lichten aan de vaste Kamercommissie
voor Veiligheid en Justitie.
