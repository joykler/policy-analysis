voordeel ten minste 5.000 euro bedraagt. Van die afstemming kan worden af-
gezien, zo wordt in een voetnoot vermeld, wanneer de voorgenomen ontne-
mingsvordering is gebaseerd op uit het buitenland afkomstige gegevens
waarop het beginsel van specialiteit van toepassing is. Het is niet duidelijk
hoever de afspraak in paragraaf 4 van het Protocol precies strekt. Het Proto-
col ziet op ﬁscale delicten alsmede douane- en toeslagendelicten. Artikel 74
AWR sluit evenwel de oplegging van een ontnemingsmaatregel uit wanneer
het gaat om bij de belastingwet strafbaar gestelde feiten. In het Protocol
wordt daarom ook gewezen op ‘andere delicten’. Onduidelijk is echter of
daarmee op alle andere delicten wordt gewezen, of alleen op (commune) de-
licten die in het concrete geval verband houden met een ﬁscaal relevant feit
(bijvoorbeeld valsheid in geschrift ten aanzien van omzetcijfers).
Volledigheidshalve dient te worden aangetekend dat er geen formeel-wette-
lijke plicht bestaat voor het Openbaar Ministerie om spontaan informatie te
verstrekken aan de Belastingdienst. De Algemene wet inzake rijksbelastingen
bevat een bepaling (art. 55) die (andere) overheidsinstanties verplicht de Be-
lastingdienst gegevens te verschaffen die deze dienst nodig heeft voor de uit-
voering van zijn taak. Die verplichting ziet uitsluitend op het verschaffen van
inlichtingen waar de Belastingdienst om vraagt. De AWR bevat geen algeme-
ne verplichting voor andere overheidsdiensten om uit eigen beweging inlich-
tingen aan de ﬁscus te verschaffen. Een dergelijke inlichtingenplicht bestaat
slechts voor bepaalde gevallen, zoals wanneer de overheid optreedt als werk-
gever (uitbetalen van loon en salaris), als verstrekker van pensioenen en ande-
re uitkeringen enzovoort. De informatie-uitwisseling in relatie tot de ontne-
ming van wederrechtelijk verkregen voordeel vindt plaats op basis van de
hiervoor geschetste beleidsregels en beleidsafspraken.
noten
1      Wet van 10 maart 1992 ter verruiming van de mogelijkheden van ontneming van we-
derrechtelijk verkregen voordeel en andere vermogenssancties, Stb. 1993, 11. In werking
getreden op 1 maart 1993. 
2     Zie Tweede Kamer, vergaderjaar 1989-1990, 21 504, nr. 3, p. 49-51 (MvT).
3      Wet van 22 juni 1950, houdende vaststelling van regelen voor de opsporing, de ver-
volging en de berechting van economische delicten (Wet op de economische delicten),
Stb. 1950, K 258.
4     Wet van 31 maart 1983, houdende herziening van bepalingen van het Wetboek van
Strafrecht, het Wetboek van Strafvordering, de Wet op de economische delicten en enke-
le andere wetten in verband met de oplegging van vermogenssancties (Wet vermogens-
sancties), Stb. 1983, 153. Zie Tweede Kamer, vergaderjaar 1977-1978, 15 012, nrs. 1-3, p. 47
(MvT). 
370
