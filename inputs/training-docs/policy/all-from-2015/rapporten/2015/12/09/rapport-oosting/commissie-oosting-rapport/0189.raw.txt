Voor de voorbereiding van het debat van de Tweede Kamer met de minister
van Veiligheid en Justitie op 13 maart 2014 was nauwelijks tijd: tussen de uit-
zending van Nieuwsuur en het debat zaten maar 42 uren. De minister van
Veiligheid en Justitie kreeg al vroeg in het debat te maken met interrupties
van leden die het verwonderlijk vonden dat het college van procureurs-gene-
raal op 15 februari 2000 een overeenkomst met de datum van 15 juni 2000
zou hebben ‘goedgekeurd’, daarmee ‘akkoord [zou zijn] gegaan’ en daarmee
14
zou hebben ‘ingestemd’, terwijl Swagerman en Teeven die overeenkomst
pas op 17 augustus 2000 zouden hebben ondertekend. Dat het bij de goed-
keuring door het college van procureurs-generaal om twee achtereenvolgen-
de en wat inhoud betreft van elkaar verschillende (concept)overeenkomsten
ging, bleef daarbij echter buiten beeld. Op vragen van het Tweede Kamerlid
De Wit of ‘de schikking die op 15 februari 2000 binnen het college van pro-
cureurs-generaal is besproken exact dezelfde [is] als de schikking die uitein-
delijk op 15 juni en daarna is getekend’, antwoordde de minister aanvankelijk
15
namelijk met ‘dat zou kunnen’. Later preciseerde hij als volgt:
‘De voorstellen die de functionarissen van het Openbaar Ministerie aan
het college van procureurs-generaal hebben gedaan, zijn op 15 februari
2000 goedgekeurd. Vervolgens zijn daar de handtekeningen van de heer
H. en zijn advocaat onder gezet. Daarna is er nog een keer – check dub-
belcheck, ik hecht daar ook altijd zeer aan – door het college van procu-
reurs-generaal naar gekeken via de waarnemend voorzitter. Voorts is er
de handtekening van de functionaris van het Openbaar Ministerie onder
16
geplaatst. Het is zorgvuldig en goed verlopen.’
Het lid van de Tweede Kamer, mevrouw mr. L.M.J.S. (Lilian) Helder (pvv),
vroeg langs een andere weg om meer informatie:
‘Een heleboel stukken zijn natuurlijk geheim. Mijn vraag is hoe het met
de notulen zit. Ik verwijs nu naar het Reglement van Orde College van 
procureurs-generaal uit 1999. In artikel 6 staat: “De vastgestelde notulen
worden, met uitzondering van onderdelen van personeelsvertrouwelijke
en van (dienst-) vertrouwelijke aard, zo spoedig mogelijk ter kennis ge-
bracht van de parkethoofden en van de Minister van Justitie.” Misschien
17
kan daar dan wel een afschrift van verstrekt worden.’
De minister antwoordde hierop als volgt:
‘Ik moet zeggen dat ik geen kennis draag van de notulen van het College
van procureurs-generaal. Er zal een reglement van orde zijn voor het ge-
val het zich voordoet. Ik heb in de afgelopen drie-en-een-half jaar nog
nooit de notulen van het College van procureurs-generaal ingezien.’
