1 De onderzoeksvragen en de opzet van het onderzoek
1.1 De aanleiding
Op maandag 9 maart 2015 om tien uur ’s avonds maakten de minister van
Veiligheid en Justitie, mr. I.W. (Ivo) Opstelten, en de staatssecretaris van 
Veiligheid en Justitie, mr. F. (Fred) Teeven, hun aftreden bekend. Minister
Opstelten kondigde zijn aftreden als volgt aan:
‘Zojuist heb ik de Tweede Kamer de antwoorden doen toekomen op vra-
gen die waren gesteld naar aanleiding van de recente berichtgeving over
een schikking van het Openbaar Ministerie en [Cees] H., nu vijftien jaar
geleden. Ik heb telkens aangegeven dat ik het van het grootste belang
vind dat er duidelijkheid zou komen over de ﬁnanciële afwikkeling van
deze schikking. Op 3 juni vorig jaar heb ik aan de Tweede Kamer ge-
schreven dat op mijn verzoek was nagegaan of er in de administratie -
systemen van mijn departement de gezochte informatie nog kon worden
achterhaald. Op basis van de mij toen beschikbare informatie heb ik aan
de Tweede Kamer gemeld dat dit niet mogelijk was.
Naar aanleiding van de recente berichtgeving heb ik de afgelopen dagen
een ultieme inspanning laten verrichten om de destijds niet toegankelijk
geachte gegevens te ontsluiten. Dit onderzoek heeft weliswaar geen
bankafschriften of andere documenten opgeleverd. Maar ik heb wel een
digitale bevestiging gevonden dat in 2001 een bedrag van 4,7 miljoen
gulden is overgemaakt ten gunste van [Cees] H. Daarmee moet ik con-
stateren dat er toch administratieve informatie op mijn departement be-
schikbaar was. Deze informatie had, naar nu blijkt, ook al eerder ontslo-
ten kunnen worden.
Dit brengt mij tot de conclusie dat er gedurende een te lange periode 
onduidelijkheid is blijven bestaan over de feitelijke afwikkeling van deze
schikking. Hiervoor draag en neem ik de volle verantwoordelijkheid.
Daarom heb ik zojuist mijn ontslag aangeboden aan de Koning. Dank u
wel.’
