22 juli 1999
De zus van H. doet een verzoek tot gratie. 
4 augustus 1999
Het ministerie van Justitie zet de procedure in werking om het gratiever-
zoek van adviezen te laten voorzien. Het gaat daarbij – aldus een toelich-
ting van de zus van H. die op 2 september 1999 is gedateerd – om de sem-
tex-zaak van 25 juni 1996 parketnummer 13-017020-94. 
31 augustus 1999
Verzoek om betaling van 41.645,57 gulden voor de schade van de ont-
snappingspoging.
12 september 1999
H. doet zelf een gratieverzoek:
‘Ik heb totaal 5 jaren in de ebi gezeten. Dat gold als dubbele jaren. Beide
ouders verloren in die tijd, geen kans gehad afscheid te nemen. Zit nu
een oude straf van 1985 uit. Kinderen hoewel groot missen mij erg. Ofﬁ-
cier mr. Teeven heeft mij beloofd positief te reageren op eventueel gratie-
verzoek.’
1 tot 22 oktober 1999 
H. wordt overgeplaatst van de ebi in Vught naar de pi Almere.
22 oktober 1999 tot 12 juli 2000
H. wordt overgeplaatst naar een gespecialiseerde afdeling van de pi
Scheveningen, unit 4 biba.
19 januari 2000
Swagerman neemt contact op met Hulsenbek, die de inhoud van het ge-
sprek met Swagerman vastlegt in een notitie voor het college van procu-
reurs-generaal. Hulsenbek krijgt het verzoek in te stemmen met een
transactie in de zaak-H.
26 januari 2000
De zaak-H. wordt besproken in een vergadering van het college van pro-
cureurs-generaal. De Wijkerslooth deelt mee dat de minister tegen een
schikking is als daarin ook sprake is van strafkorting. Het college heeft
geen bezwaar tegen een ontnemingsschikking sec, mits aan twee voor-
waarden wordt voldaan: overleg met de Belastingdienst en advies van het
boom. 
27 januari 2000
Ter voorbereiding op het advies van boom vindt er een gesprek plaats tus-
sen het boom, Teeven en Swagerman. Teeven en Swagerman geven aan
dat nader ﬁnancieel onderzoek inzake de ontnemingsvordering nooit
heeft plaatsgevonden omdat de kans op succes zeer gering was. Er is
reeds overeenstemming bereikt over een schikking van 750.000 gulden,
onder de voorwaarde dat het college zou instemmen.
