1.8 De opzet van het onderzoek
Het onderzoeksrapport bestaat uit vier delen met – met inbegrip van dit in-
leidende hoofdstuk – in totaal twaalf hoofdstukken. Het eerste deel bestaat
uit vier hoofdstukken, waarin wordt ingegaan op het justitiële verleden en de
detentie van H., alsmede op de onderhandelingen over en de totstandko-
ming van de ontnemingsschikking en op de afwikkeling van deze schikking.
Het tweede deel bestaat uit twee hoofdstukken en betreft de informatievoor-
ziening binnen het Openbaar Ministerie en het ministerie van (Veiligheid
en) Justitie over de ontnemingsschikking. Het derde deel gaat over de infor-
matieverstrekking aan de Tweede Kamer en over de wijze waarop met infor-
matie over de ontnemingsschikking en de afwikkeling daarvan anderszins is
omgegaan. Het onderzoeksrapport sluit af met het vierde deel, waarin de
Onderzoekscommissie alles overziet. Dit deel bevat drie hoofdstukken, met
respectievelijk een samenvattend overzicht van de bevindingen, een beoor-
deling en aanbevelingen. 
1.9 De vaststelling van het onderzoeksrapport
In bijlage 9 is een verantwoording opgenomen waarin wordt ingegaan op het
gebruik van de verkregen informatie en over de medewerking van betrokken
instanties en personen. 
De Onderzoekscommissie heeft de teksten van hoofdstukken met feitelijke
informatie voor hoor en wederhoor voorgelegd aan het ministerie van Veilig-
heid en Justitie en aan het college van procureurs-generaal. Feitelijke delen
die betrekking hebben op de Belastingdienst zijn voor hoor en wederhoor
voorgelegd aan het ministerie van Financiën. De drie laatste hoofdstukken,
met het samenvattend overzicht van de bevindingen, de beoordeling en de
aanbevelingen, zijn niet aan de opdrachtgever, noch aan anderen voorge-
legd. Het concept van het volledige rapport is voorgelegd aan een klankbord-
groep en met de drie leden van deze groep besproken. Na ontvangst van fei-
telijk commentaar op de voorgelegde concepten heeft de Onderzoekscom-
missie deﬁnitief haar bevindingen, alsmede de conclusies, beoordeling en
aanbevelingen geformuleerd. Het onderzoeksrapport is vastgesteld op 20 no-
vember 2015.
28
