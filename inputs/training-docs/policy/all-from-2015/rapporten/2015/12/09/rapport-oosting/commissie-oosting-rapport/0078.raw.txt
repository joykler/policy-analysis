Het boom
Op 1 maart 1993 werd de wettelijke mogelijkheid tot ontneming van weder-
rechtelijk verkregen voordeel verruimd. De verruiming bestond eruit dat de
mogelijkheid tot het indienen van een ontnemingsvordering werd vergroot.
Dat gold ook voor het instellen van een strafrechtelijk ﬁnancieel onderzoek en
het leggen van conservatoir verhaalsbeslag. Om een en ander in goede banen
te leiden werd in 1993 het Centraal Advies en Beheersbureau Beslag (cabb)
opgericht. Het cabb was de voorloper van het boom, Bureau Ontnemings-
wetgeving Openbaar Ministerie. Sinds 2013 maakt boom deel uit van het
Functioneel Parket.
Voor het functioneren van het boom was de Aanwijzing ontneming van het
college van procureurs-generaal van belang. In deze aanwijzing van 7 juli 1998
gaat het allereerst over de afstemming met de Belastingdienst: 
‘om tot een goede afstemming tussen het om en de Belastingdienst in ontne-
mingszaken te kunnen komen is het nodig dat het om in een zo vroeg moge-
lijk stadium van een onderzoek in contact treedt met de Belastingdienst.’ De
afstemming was erop gericht om te bezien of gebruik van het ontnemingsin-
strumentarium dan wel het ﬁscale instrumentarium de aangewezen weg was,
mede om ‘dubbele’ ontneming te voorkomen. 
De aanwijzing is over de rol van het boom in het ontnemingstraject enigszins
vrijblijvend. Bij de aanwijzing hoort een modelformulier waarop de betrokken
ofﬁcier van justitie kan vermelden of er al dan niet overleg is geweest met het
boom en waarop ook kenbaar kan worden gemaakt of een advies van het
boom gewenst is. 
Op dezelfde dag, 7 juli 1998, werd ook de Richtlijn voor strafvordering bij ont -
neming van kracht. In deze richtlijn werd vermeld dat de ofﬁcier van justitie ex 
artikel 511c Sv een schriftelijke schikking zou kunnen aangaan tot betaling van
een geldbedrag of tot overdracht van voorwerpen aan de Staat. Het is goed
erop te wijzen dat onder voorwerpen niet alleen roerende en onroerende
goederen begrepen zijn, maar ook bijvoorbeeld bankrekeningen en de daarop
staande tegoeden.
Bij een voorgenomen schikkingsbedrag van meer dan honderdduizend gul-
den was overleg voorgeschreven tussen de ofﬁcier van justitie en de fraude-
coördinator van de desbetreffende belastingeenheid. Binnen het Openbaar
Ministerie was ook in een afstemming voorzien bij een ontnemingsbedrag
van meer dan honderdduizend gulden. In dat geval moest de hoofdofﬁcier
