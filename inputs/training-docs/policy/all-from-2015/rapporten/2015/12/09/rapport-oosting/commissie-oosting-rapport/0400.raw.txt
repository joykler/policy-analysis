Sv. Dat zou betekenen dat ook dergelijke toezeggingen moeten worden voor-
gelegd aan de rechter-commissaris.
Toepassing in de rechtspraak
Dat arrest van de Hoge Raad zag echter niet speciﬁek op toezeggingen om-
trent een lagere voordeelsontneming. Sinds de inwerkingtreding van de Wet
toezeggingen aan getuigen in strafzaken en de bijbehorende aanwijzing, beide
per 1 april 2006, is er slechts één zaak geweest waarin de toezegging omtrent
voordeelsontneming aan een getuige onderwerp van discussie is geweest.
Het betreft de zogenaamde ‘Passagezaak’, die handelt over meerdere liquida-
ties in Amsterdam. Elf verdachten werden in deze zaak door de rechtbank in
108
Amsterdam berecht. In deze zaak was aan verdachte en getuige Peter La S.
meerdere toezeggingen gedaan. Hij werd vervolgd voor het medeplegen van
moord, van een poging tot moord en van een poging tot uitlokking van
moord. Hem was, zo blijkt uit de uitspraken van de rechtbank in Amster-
dam, onder andere toegezegd dat tegen hem geen ontnemingsvordering zou
worden ingediend, terwijl hij volgens het Openbaar Ministerie een bedrag
van 65.000 euro zou hebben verkregen. Over deze toezegging heeft de recht-
109
bank een oordeel moeten vellen.
     
De verdediging van de andere verdachten in deze strafzaak betoogde dat de
afspraak met Peter La S., waaronder de toezegging om af te zien van het in-
dienen van een ontnemingsvordering, onrechtmatig was. De toezegging dat
geen ontnemingsvordering zou worden ingediend was in hun optiek ontoe-
laatbaar. Zij voerden aan dat hoewel de Aanwijzing toezeggingen aan getuigen
in strafzaken bepaalt dat kan worden toegezegd dat de ontnemingsvordering
wordt verminderd met ten hoogste de helft, dit in strijd is met de wet. Uit de
laatste volzin van artikel 226g lid 1 Sv zou namelijk blijken dat de wetgever
andere toezeggingen dan strafvermindering onmogelijk achtte zonder wet-
telijke regeling. Het geheel afzien van het ontnemen van voordeel als on -
derdeel van een overeenkomst, zoals in deze zaak was gebeurd, is volgens de
verdediging in strijd met de wet en met de aanwijzing. Het Openbaar Minis-
terie meende echter dat de wettelijke regeling van artikel 226g Sv niet afdoet
aan het opportuniteitsbeginsel, maar dat het ruime bevoegdheden heeft tot
het doen van toezeggingen, zolang het maar niet handelt in strijd met de aan-
wijzing. Het opportuniteitsbeginsel is, aldus het Openbaar Ministerie, ook
van toepassing op de ontnemingsregelgeving, zodat de ofﬁcier van justitie op
basis daarvan kon afzien van de ontneming van wederrechtelijk verkregen
voordeel. Voor zover in de aanwijzing is opgenomen dat op grond van een
toezegging de ontnemingsvordering slechts kan worden verminderd tot
