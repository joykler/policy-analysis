verzoekt de regering tot het instellen van een onafhankelijke commissie van
onderzoek en voorafgaand de onderzoeksopdracht aan de Kamer voor te leg-
gen,
en gaat over tot de orde van de dag.
De vaste commissie voor Veiligheid en Justitie van de Tweede Kamer vroeg
de nieuwe minister van Veiligheid en Justitie, mr. G.A. (Ard) van der 
Steur, op 25 maart 2015 met een voorstel te komen voor een onderzoeks -
opdracht. 
In zijn brief van 10 april 2015 legde de minister van Veiligheid en Justitie de
Tweede Kamer de volgende onderzoeksopdracht voor:
‘De onderzoeksopdracht zal naar mijn oordeel in ieder geval de volgende 
aspecten moeten bevatten: 
a de schikkingsovereenkomst die is gesloten tussen het openbaar ministerie
en Cees H. met betrekking tot de ontneming van wederrechtelijk verkregen
voordeel; 
b de informatie die over deze schikking al dan niet beschikbaar was of is ge-
weest bij de opeenvolgende bewindslieden, het openbaar ministerie en het
Ministerie van (Veiligheid en) Justitie, een en ander in de periode 1993–2015; 
c de informatieverstrekking aan de Tweede Kamer; 
d het mogelijk lekken van of op andere wijzen bekendheid geven aan infor-
matie over de schikkingsovereenkomst of de afwikkeling daarvan. 
Wat betreft onderdeel a wordt aan de Commissie een oordeel gevraagd over
de totstandkoming van de schikkingsovereenkomst in de ruimste zin, de op-
bouw van het bedrag, de afwikkeling van de overeenkomst, de instemming en
de informatiepositie van het College van procureurs-generaal en de afstem-
ming met de Belastingdienst, een en ander in het licht van het destijds gel-
dende wettelijke kader. Ook wordt de Commissie verzocht, de door haar ge-
constateerde gebeurtenissen te toetsen aan het thans geldende wettelijke
3
kader en de huidige praktijk en daarover zo nodig aanbevelingen te doen.’
Op 23 april 2015 heeft de vaste Kamercommissie voor Veiligheid en Justitie
met de minister overlegd over deze onderzoeksopzet. Dit overleg heeft geleid
tot een aanpassing van het vierde deel, het deel onder de letter d., van de op-
4
dracht.
