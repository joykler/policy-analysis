7 De beschikbaarheid van informatie over de ontnemings -
schikking bij opeenvolgende bewindspersonen van Veiligheid
en Justitie, bij het Openbaar Ministerie en bij het ministerie
van Veiligheid en Justitie in 2014 en 2015 
Wat er voorafging aan de uitzending van Nieuwsuur van 11 maart 2014
Op woensdag 19 februari 2014 informeerde het parket-generaal per e-mail
het ministerie van Veiligheid en Justitie dat een redacteur van Nieuwsuur,
drs. B.J.J. (Bas) Haan, contact had opgenomen met een woordvoerder van
het Openbaar Ministerie. Haan beschikte – zo liet hij weten – over ‘docu-
1
menten, die vragen oproepen’. Het betrof naar zijn mening een zaak van
toenmalig ofﬁcier van justitie Teeven, op dat moment staatssecretaris van
Veiligheid en Justitie, die – zo had Haan naar zijn zeggen begrepen, blijkens
het e-mailbericht van het Openbaar Ministerie – ‘niet geheel conform de
wet heeft gehandeld’. Uit het e-mailbericht bleek niet dat Haan concrete vra-
gen had: ‘er is afgesproken dat wij contact met hem zullen opnemen als wij
ons inhoudelijk in de zaak hebben kunnen verdiepen. Het zou hem vooral
om de ﬁnanciële kant gaan van de ontnemingsschikking (en niet om de exe-
cutiekorting en de positieve advisering op een gratieverzoek).’
Intussen boorde Haan andere contacten aan. Zo was Steenhuis benaderd
door Haan en beschikte de oud-procureur-generaal over een door Haan aan
hem verstrekte kopie van de ontnemingsschikking. Steenhuis had de voor-
zitter van het college van procureurs-generaal over zijn contact met Haan in-
2
gelicht. Haan had ook al contact opgenomen met de raadsman van H.,
Kuijpers. Het parket-generaal besloot het dossier op te vragen ‘in Amster-
dam’. 
Uit een nota aan de minister van Veiligheid en Justitie van 25 februari 2014
blijkt dat het vinden van dat dossier moeizaam verliep:
Doel nota
U informeren over het voornemen van het actualiteitenprogramma Nieuws -
uur om een reportage uit te zenden over een ontnemingsschikking op 15 juni
2000 met de veroordeelde drugshandelaar [Kees] [H.]. Hierbij was de heer
Teeven als ofﬁcier van justitie betrokken.
