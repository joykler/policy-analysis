hierop per brief van 23 juni 1999 gereageerd. In deze brief heeft de minister 
expliciet aangegeven dat van onderhandelingen over de ontnemingsschik-
king executiekorting of advisering over een gratieverzoek geen onderwerp
dienen uit te maken. De correspondentie tussen de minister en de heer Doe-
dens wordt momenteel uit het archief in Rijswijk gelicht.
Het College van Procureurs-Generaal is destijds van de voorgenomen schik-
kingsovereenkomst op de hoogte gesteld en heeft deze op 15 februari 2000
goedgekeurd. Kort daarna hebben de behandelend ofﬁcieren van justitie
twee brieven gestuurd aan de heer Doedens. Een van deze brieven had be-
trekking op (het akkoord van het College op) de schikkingsovereenkomst. De
andere brief ging over toezeggingen in het kader van gratieverlening aan de
heer [H.]. In de brief van het om aan de minister ten behoeve van de beant-
woording van de Kamervragen geeft het College uitdrukkelijk aan dat de toe-
zeggingen in het kader van de gratieverlening niet tezamen met de voorgeno-
men ontnemingsschikking aan het College is voorgelegd. Van het positieve
advies inzake het gratieverzoek is het College ten onrechte pas achteraf op de
hoogte gesteld, aldus de minister in de beantwoording van de Kamervragen.
De minister kwaliﬁceerde de wijze waarop in het traject van gratieverlening
door het Openbaar Ministerie is gehandeld als ‘onvoldoende zorgvuldig’.
Informatie Nieuwsuur
Uit de contacten tussen het om en Nieuwsuur kan worden afgeleid dat het
Nieuwsuur waarschijnlijk niet te doen is om het verband tussen ontnemings-
schikking en gratieverlening, maar mogelijk meer om de hoogte of wijze van
totstandkoming van de ontnemingsschikking. De journalist van Nieuwsuur
heeft telefonisch aan medewerkers van het Parket-Generaal aangegeven in
het bezit te zijn van in ieder geval drie documenten. Het betreft:
• De ontnemingsschikking van ﬂ. 150.000,- van 15 juni 2000, zoals onderte-
kend door de heren Teeven, Swagerman (destijds lid van de parketleiding in
Amsterdam) en de heer Doedens, raadsman van [H.].
• Een akkoord van 14 juli 2000 (een maand later) van de heer [hoofd boom-
adviesteam] (als ofﬁcier van justitie destijds werkzaam bij het Bureau Ontne-
mingen om (boom)) op een conceptovereenkomst met [H.].
• Een concept-schikkingsovereenkomst met [H.] uit 1998 met daarop slechts
de handtekening van de heer Teeven.
Het om is op zoek naar de dossiers. Deze liggen in het archief in Winschoten,
maar zijn vooralsnog niet aangetroffen.
142
