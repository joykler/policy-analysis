– ten tijde van de totstandkoming van de schikkingsovereenkomst in
2000 was het om er niet toe gehouden een dergelijke schikkingsovereen-
komst ter instemming voor te leggen aan de minister van Justitie.
– in 2001 heeft de minister in een brief naar aanleiding van de bouwfrau-
de aan de Kamer aangegeven de regelgeving omtrent hoge transacties,
inclusief ontnemingsschikkingen, te zullen aanpassen.
– begin 2002 is dit gebeurd, waarbij grensbedragen in de aanwijzing van
het om [werden] genoemd. In de huidige tijd zou daarom deze ontne-
15
mingsschikking wel aan de minister ter instemming zijn voorgelegd.’
Het namens de minister van Veiligheid en Justitie verzonden bericht berustte
op de ontnemingsschikking, op het boom-rapport en op de antwoorden op
de vragen van de Tweede Kamerleden Rietkerk en Van de Camp in 2002. Op
grond hiervan kwam het ministerie tot de voorgaande bevindingen, en
stuurde deze naar Haan. Een half uur na de ontvangst van de reactie van de
minister verzond Haan het volgende bericht:
‘Helaas geeft de minister me hiermee geen antwoorden op gestelde vra-
gen, zoals de vraag of de minister van de uitkomst van de onderhandelin-
gen op de hoogte was. Ik ga er dus vanuit dat het klopt wat Korthals daar
zelf over zei in dezelfde beantwoording van de Kamervragen, namelijk
dat hij wel op de hoogte was van het feit dat er onderhandelingen werden
gevoerd, “maar niet van de uitkomsten ervan” (citaat minister), en dat
evenmin de Belastingdienst op de hoogte was. Verder gaan jullie in de
antwoorden niet in op de door mij voorgehouden reconstructie dat de
uiteindelijke schikkingsovereenkomst pas in augustus 2000 aan de waar-
nemend voorzitter van het college van procureurs-generaal (en alleen
aan hem) is voorgelegd, dus pas ná de ondertekening op 15 juni 2000; en
dat vóór ondertekening de volledige inhoud van de uiteindelijke schik-
king nooit aan het college is voorgehouden. Onder meer de voorwaarde
van het niet informeren van de belastingdienst is voor 15 juni 2000 nooit
aan het college voorgelegd. Ik blijf dus uitgaan van deze informatie nu
dit alles niet door jullie wordt tegengesproken.
Ten slotte stelt de minister dat “ten tijde van de totstandkoming van de
schikkingsovereenkomst in 2000 het om er niet toe was gehouden een
dergelijke schikkingsovereenkomst ter instemming voor te leggen aan de
minister van Justitie”.
Dit leidt tot twee eenvoudige vervolgvragen:
– klopt het dat de minister zich daarmee op het standpunt stelt dat ook
de minister/staatssecretaris van Financiën niet op de hoogte hoefde te
zijn?
211
