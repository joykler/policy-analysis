dat dergelijke toezeggingen onderwerp worden van toetsing door de rechter-
commissaris, waar zij anders ofwel niet toegelaten of niet wettelijk geregeld
105
zouden zijn. De voorgenomen afspraak moet op schrift zijn gesteld en een
zo nauwkeurig mogelijke omschrijving bevatten van de misdrijven en waar
mogelijk de verdachte waarover een getuigenverklaring wordt afgelegd, de
strafbare feiten waarvan de getuige zelf wordt verdacht en waarop de toezeg-
ging betrekking heeft, de voorwaarden die zijn overeengekomen en de in-
houd van de toezegging van de ofﬁcier van justitie (artikel 226g lid 2 Sv).
De rechter-commissaris toetst de rechtmatigheid van de voorgenomen af-
spraak en alleen als hij de afspraak rechtmatig beoordeelt, komt deze tot
stand (artikel 226g lid 3 jo. 226h lid 3 Sv). Hij houdt daarbij rekening met de
dringende noodzaak en met het belang van het verkrijgen van de verklaring.
Ook hoort hij de getuige over de voorgenomen afspraak en geeft een oordeel
over zijn betrouwbaarheid (artikel 226h leden 2 en 3 Sv). Hij legt zijn oordeel
neer in een beschikking (artikel 226h lid 3 Sv). Als de rechter-commissaris de
afspraak niet rechtmatig acht, kan de ofﬁcier van justitie tegen die beschik-
king in hoger beroep gaan bij de rechtbank (artikel 226i lid 2 Sv). Indien de
rechter-commissaris de afspraak heeft goedgekeurd, hoort hij de getuige.
Zodra het belang van het onderzoek dat toelaat, brengt hij de verdachte te
wiens laste wordt verklaard op de hoogte van de totstandkoming van de af-
spraak en de inhoud daarvan, zo bepaalt artikel 226j, leden 1 en 3 Sv.
Van afspraken die niet worden aangemerkt als een overeenkomst als bedoeld
in artikel 226g lid 1 Sv en die voor het onderzoek in de zaak van betekenis
kunnen zijn, wordt proces-verbaal opgemaakt. Dat proces-verbaal wordt
door de ofﬁcier van justitie ten spoedigste aan het dossier toegevoegd, zo
schrijft artikel 226g lid 4 Sv voor. 
In artikel 44a Sr is de overeengekomen afspraak tussen de ofﬁcier van justitie
en de getuige neergelegd als grond voor strafvermindering. Na een afspraak
als bedoeld in artikel 226h Sv kan de rechter op vordering van de ofﬁcier van
justitie de straf verminderen die hij overwoog op te leggen. Hij houdt er
daarbij rekening mee dat door het aﬂeggen van de getuigenverklaring een be-
langrijke bijdrage is of kan worden geleverd aan de opsporing of vervolging
van misdrijven. De toe te passen strafvermindering kan er, zo volgt uit artikel
44a lid 2 Sr, in bestaan dat (i) maximaal de helft van een onvoorwaardelijke
tijdelijke vrijheidsstraf, taakstraf of geldboete wordt opgelegd, (ii) maximaal
de helft van het onvoorwaardelijke gedeelte van die straffen wordt omgezet
in een voorwaardelijk gedeelte of (iii) maximaal een derde van een vrijheids-
397
