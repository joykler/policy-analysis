uitkomst. De handelwijze van Teeven, Swagerman en Vrakking noemde de
minister ‘onvoldoende zorgvuldig’. 
Uit de aan de minister voorgelegde ambtsberichten bleek dat Teeven op 20
maart 2000 de uitvoering van de gevangenisstraf van H. van twee jaar voor
de semtex-zaak eigenhandig had opgeschort. Hij had zich hierbij een be-
voegdheid toegeëigend die op grond van de wettelijke regeling van gratie
niet toekomt aan het Openbaar Ministerie. Het college van procureurs-ge-
neraal achtte deze handelwijze ‘onzuiver’. 
Van grote betekenis voor het verdere verloop van deze kwestie zou blijken 
te zijn dat de minister in 2002 in zijn antwoord op de vragen uit de Tweede
Kamer is afgegaan op een ambtsbericht van het college van procureurs-gene-
raal waarin voor de waarde van het vermogen van H. dat onder beslag lag,
werd verwezen naar het boom-advies van 4 februari 2000. In dat advies
stond dat de waarde van het beslag nog maar twee miljoen gulden zou bedra-
gen. Afgaand op de uitwisseling van informatie binnen het Openbaar Minis-
terie voor dit ambtsbericht, moet volgens de Onderzoekscommissie deze ver-
melding van dit (onjuiste) bedrag op initiatief van het parket-generaal in het
ambtsbericht hebben plaatsgevonden. Inhoudelijke toetsing van de juistheid
van dit bedrag ten behoeve van beantwoording van de Kamervragen heeft
niet plaatsgevonden. Het ministerie van Justitie was op dat moment vooral
gericht op de politieke gevoeligheid van de afspraken van Teeven over gratië-
ring van H. en over zijn opschorting van de tenuitvoerlegging van het vonnis
in de semtex-zaak. 
Na de beantwoording van de Kamervragen, op 15 april 2002, zou de ontne-
mingsschikking voor bijna twaalf jaar uit de belangstelling verdwijnen, om
daarin pas begin 2014 terug te keren.
• Wat was de informatiepositie vanaf begin 2014?
Op 19 februari 2014 kondigde Nieuwsuur een uitzending over de ontne-
mingsschikking met H. aan. Het kostte het parket-generaal en het ministerie
van Veiligheid en Justitie na dat telefoontje grote moeite om de benodigde
informatie over die ontnemingsschikking te verzamelen. Een dossier was
niet voorhanden. Tot in de Doc Direkt in Winschoten moesten oude justitiële
archieven worden doorgeploegd, in de zoektocht naar concrete informatie
over deze kwestie. Was de focus van het parket- generaal en van het ministe-
rie, evenals in 2002, aanvankelijk gericht op de – politiek gevoelige – han-
249
