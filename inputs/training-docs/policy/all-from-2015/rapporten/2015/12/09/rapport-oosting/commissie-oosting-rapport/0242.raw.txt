te stemmen met het bedrag van 750.000 gulden, vergezeld van de medede-
ling dat een en ander was uitonderhandeld met de raadsman van H. 
Het college van procureurs-generaal besprak de voorgenomen schikking,
aan de hand van de notitie-Hulsenbek, voor het eerst in zijn wekelijkse ver-
gadering van 26 januari 2000. Uit het verslag van deze bijeenkomst en uit
handgeschreven aantekeningen van de secretaris van het college moet wor-
den afgeleid dat het college geen onderliggende stukken ter beschikking
heeft gehad. Het college heeft deze ook niet opgevraagd. Verder is niet geble-
ken dat Steenhuis, als procureur-generaal ontnemingen, een actieve inbreng
heeft gehad, en in dat kader erop zou hebben aangedrongen om, als porte-
feuillehouder voor ontnemingen, de zaak over te nemen van Hulsenbek. 
Het college besloot dat Swagerman en Teeven alsnog het boom moesten be-
naderen om advies over de voorgenomen ontnemingsschikking, en ook dat
de positie van de Belastingdienst inzake die overeenkomst zou moeten wor-
den uitgezocht. Dat laatste is echter niet gebeurd. Ook is volgens de Onder-
zoekscommissie niet gebleken dat het college heeft toegezien op de uitvoe-
ring van dit deel van de besluitvorming in zijn vergadering van 26 januari
2000. 
Swagerman en Teeven spraken op 27 januari 2000 met het boom. Ook dit
gesprek – zo moet worden vastgesteld – werd gevoerd zonder dat onderlig-
gende stukken beschikbaar waren gesteld. Het advies van het boom is ge-
richt aan Steenhuis, maar van een beoordeling door hem is de Onderzoeks-
commissie niet gebleken. Het advies van het boom werd betrokken bij de
tweede behandeling van het voorstel in de vergadering van het college van
procureurs-generaal, op 15 februari 2000. Het boom was uitgesproken kri-
tisch over de hoogte van het voorgestelde schikkingsbedrag, maar conclu-
deerde niettemin dat als het dan niet anders kon, het toch maar zo moest.
Het college stemde vervolgens – niet van harte – in, waarna Swagerman de
raadslieden van H. informeerde over de verkregen goedkeuring. 
Volgens Swagerman zou het eerste concept van de ontnemingsschikking wel
zijn voorgelegd aan het college van procureurs-generaal voordat het college,
op 26 januari en vervolgens nogmaals op 15 februari 2000, over deze kwestie
vergaderde. Dat het college in deze vergaderingen over dit eerste concept zou
hebben beschikt, is echter niet te rijmen met de datum van 25 februari 2000
die op dit concept staat vermeld. De voorzitter van het college van procu-
reurs-generaal heeft in een brief van 16 februari 2000 aan Swagerman erop
