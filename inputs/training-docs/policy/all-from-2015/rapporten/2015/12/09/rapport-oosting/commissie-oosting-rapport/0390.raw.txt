De fractie vroeg de minister of het niet de voorkeur zou verdienen om voor
de toezeggingen die de minister alsnog toelaatbaar wil maken (waaronder
dus omtrent de voordeelsontneming), een aparte wettelijke bevoegdheids-
grondslag in het leven te roepen, bijvoorbeeld in een globale aanduiding in
70
de wet zoals was voorgesteld door de Openbaar Ministerie-werkgroep.
De minister reageerde in zijn memorie van antwoord op de opgeworpen vra-
71
gen. Hij gaf echter nog geen ondubbelzinnig antwoord op de vraag of er
sprake zou zijn van een gesloten stelsel of van een open wettelijk stelsel dat
72
door beleidsregels kan worden gewijzigd of aangevuld. Het opportuniteits-
beginsel van het Openbaar Ministerie speelde echter een belangrijke rol in
het antwoord van de minister. Hij stelde dat tijdens de parlementaire behan-
deling was gebleken dat het standpunt van de regering was dat in de wet zou
worden neergelegd welke toezeggingen tot strafvermindering mogen wor-
den gedaan, en dat in de aanwijzing zou worden bepaald welke toezeggingen
in elk geval niet mogen worden gedaan. Een dergelijke beperking van het op-
portuniteitsbeginsel zou enkel in beleidsregels en niet in de wet kunnen wor-
73
den neergelegd, aldus de minister.
De Tweede Kamer leek een gesloten stelsel van ‘grote toezeggingen’ te willen
bewerkstelligen. Daarom werd artikel 226g lid 1 Sv aangevuld naar aanlei-
ding van het aangenomen amendement van Rouvoet en Van der Staaij en
voegde de minister destijds het vierde lid toe aan het voorgestelde artikel
226g Sv. Bovendien waren de niet-toegestane toezeggingen in de aanwijzing
niet bedoeld als een negatieve normering van het opportuniteitsbeginsel,
74
maar als een uitleg van het wettelijk systeem, dat sluitend was bedoeld. Het
uitgangspunt zoals de minister dat in de Eerste Kamer uitdroeg lijkt echter te
zijn dat de grondslag van het verbod op bepaalde toezeggingen niet is gele-
gen in (het systeem van) de wet, maar in de tijdelijke aanwijzing. Daaruit
volgt dan dat indien de aanwijzing wordt aangepast, bepaalde toezeggingen
alsnog toelaatbaar worden. Dat is ook wat de minister op dit moment in de
parlementaire behandeling voor ogen stond met toezeggingen omtrent de
voordeelsontneming. Anderzijds leek de minister de geslotenheid van het
wettelijk stelsel te onderschrijven, aangezien hij verwees naar het aangeno-
men amendement van Rouvoet en Van der Staaij en de toevoeging van het
75
vierde lid aan artikel 226g Sv.
Hoewel de minister erkende dat de wettelijke regeling is bedoeld als een ge-
sloten stelsel, leidde de minister in deze fase van het wetgevingsproces uit het
opportuniteitsbeginsel af dat de beperkingen die voor het Openbaar Minis-
390
