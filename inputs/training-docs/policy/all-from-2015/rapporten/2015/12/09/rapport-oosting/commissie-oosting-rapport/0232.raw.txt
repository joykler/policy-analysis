Leeswijzer
De Onderzoekscommissie kreeg in het Instellingsbesluit een viervoudige
onderzoeksopdracht. Allereerst is haar gevraagd om onderzoek te doen naar
de totstandkoming van de ontnemingsschikking uit 2000 tussen de Staat en
H. met betrekking tot de ontneming van wederrechtelijk verkregen voor-
deel. Het gaat daarbij om een onderzoek in de ruimste zin: de opbouw van
het bedrag, de afwikkeling van deze overeenkomst, de instemming en de in-
formatiepositie van het college van procureurs-generaal en de afstemming
met de Belastingdienst. Dit alles te bezien en te beoordelen in het licht van
het destijds geldende wettelijke kader. De Onderzoekscommissie is ook ge-
vraagd om de gebeurtenissen van toen te toetsen aan het huidige wettelijke
kader en de huidige praktijk.
Daarnaast is de Onderzoekscommissie gevraagd om onderzoek te doen naar
de informatiepositie van de betrokken autoriteiten (politiek en ambtelijk)
over de ontnemingsschikking in de onderzochte periode (van 1993 tot en met
2015). Dat geldt ook voor de informatieverstrekking aan de Tweede Kamer.
Verder richt de opdracht aan de Onderzoekscommissie zich op het op andere
wijze naar buiten komen van informatie over de ontnemingsschikking. 
De Onderzoekscommissie doet naar aanleiding van haar bevindingen en
conclusies aanbevelingen, die mede betrekking hebben op het huidige wette-
lijke kader en de toepassing daarvan.
In dit vijfde deel van haar onderzoeksrapport geeft de Onderzoekscommissie
allereerst, in hoofdlijnen, een overzicht van de bevindingen in de vorige
hoofdstukken over de vier onderdelen van de onderzoeksopdracht. Dit ge-
beurt in hoofdstuk 10 (Bevindingen: samenvattend overzicht), aan de hand
van de in hoofdstuk 1 vermelde vraagpunten voor elk van deze vier onderde-
len. Vervolgens komt zij tot een beoordeling van de gang van zaken (hoofd-
stuk 11). De Onderzoekscommissie sluit in hoofdstuk 12 af met een aantal
aanbevelingen.
