geen andere documenten meer voorhanden. Ook de betrokkenen, onder
wie de staatssecretaris, hebben onvoldoende herinneringen om onder-
bouwde uitspraken te kunnen doen over de ﬁnanciële afwikkeling van
deze schikking. De advocaten van [Cees] H. beroepen zich op hun be-
roepsgeheim. 
Op basis van dit onderzoek heeft de minister geconcludeerd dat er helaas
geen helderheid kan worden verschaft over de ﬁnanciële afwikkeling van
de ontnemingsschikking in 2000. De Tweede Kamer heeft vertrouwelijk
inzage gehad in het rapport Van Brummen.
Zoals de minister op 3 juni aan de Kamer schreef, moet hij accepteren
dat hij geen ultieme duidelijkheid kan verschaffen over de afwikkeling
van de schikking en dat altijd de mogelijkheid blijft bestaan dat bankaf-
schriften alsnog door derden worden overgelegd.’
Dat weekeinde zou in opdracht van de plaatsvervangend secretaris-generaal
van het ministerie van Veiligheid en Justitie, mevrouw mr. drs. N.C. (Nicole)
Stolk-Luyten, in de al na de overgang naar de euro uitgeschakelde ﬁnanciële
ict-systemen van het ministerie van Veiligheid en Justitie een nieuwe zoek -
slag plaatsvinden. Bij deze zoekslag was nodig dat de reeds in 2012 uitgescha-
kelde en niet meer werkende systemen van ssc ict Den Haag weer actief
werkend werden gemaakt. Deze zoekslag leidde ertoe dat op zondagavond 
8 maart 2015 alsnog een schermafdruk van de grootboekrekening (daarna ge-
noemd: ‘het bonnetje’) werd gevonden, met daarin de gegevens zoals eerder
door Nieuwsuur gepubliceerd. Deze uitkomst zou het politieke en parlemen-
taire debat in de week van 9 maart 2015 beheersen.
De vondst van ‘het bonnetje’ viel samen met de komst van een ‘nader rap-
port’ van Van Brummen, die daar om was gevraagd. Van Brummen ging kort
in op de vraag naar een waardevermeerdering van het vermogen onder beslag
bezien in relatie tot het bekend geworden bedrag van de overmaking. Hij
nam aan dat een dergelijke waardevermeerdering zich zou hebben door -
gezet. De aex stond in 1993 rond de 180 en in 2000 rond de 650. Als gemid-
delde depositorente hanteerde Van Brummen vijf procent. Hij trok dan ook
de conclusie dat ‘een waardevermeerdering tot een uiteindelijk netto bedrag
51
van 4,7 miljoen gulden geenszins onmogelijk is’. Zoals al opgemerkt in
hoofdstuk 5, was H. een uiterst voorzichtige belegger, die een groot deel van
zijn vermogen in spaarbrieven en obligaties had belegd.
175
