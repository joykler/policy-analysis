Los van de redenen die zijn aangevoerd met betrekking tot de procesrisico’s,
moet ook acht worden geslagen op de omstandigheid dat Teeven van H. in-
formatie heeft gekregen die naderhand voor het Openbaar Ministerie van
waarde is gebleken. Hoewel de precieze inhoud van het gesprek tussen Tee-
ven en H. in 1995 niet bekend is, kan dat gesprek hebben bijgedragen aan een
zekere welwillendheid aan de kant van Teeven toen het ging om de vraag hoe
de ontnemingszaak in 1998 weer moest worden opgepakt. 
Dat roept de vraag op of er wellicht in ruil voor informatie is gekozen voor
het ‘afschalen’ van de ontnemingsprocedure. De Onderzoekscommissie kan
niet met zekerheid vaststellen dat een daartoe strekkende afspraak is ge-
maakt. Een dergelijke afspraak zou in ieder geval niet goed hebben gepast 
bij het toentertijd geldende uitgangspunt dat er geen getuigenverklaringen
mochten worden verkregen in ruil voor toezeggingen omtrent de ontneming
van wederrechtelijk verkregen voordeel (zie daaromtrent bijlage 5).
Ook heeft de Onderzoekscommissie op basis van de haar ter beschikking
staande informatie niet met zekerheid kunnen vaststellen dat er op enig mo-
ment een afspraak zou zijn gemaakt door Teeven met als strekking dat H. in
ruil voor een gunstige afwikkeling van zijn ontnemingszaak zou afzien van
het aﬂeggen van een verklaring in een strafzaak tegen Johan V.
3. De keuze voor een packagedeal
Zoals uiteengezet in dit onderzoeksrapport, heeft Teeven, gesteund door
Vrakking, in 1998 in zijn onderhandelingen met Doedens, de raadsman van
H., gekozen voor een packagedeal: ontneming van het in beslag genomen
vermogen van H., gekoppeld aan een positieve benadering van gratiëring.
Het ressortsparket Amsterdam, het college van procureurs-generaal en ver-
volgens ook de minister van Justitie hebben die aanpak uitdrukkelijk afge-
keurd en afgewezen. 
Tegelijkertijd werden wel beide sporen opengelaten, door ruimte te bieden
voor schikkingsonderhandelingen en daarnaast te wijzen op de mogelijkheid
om een gratieverzoek in te dienen. Duidelijk was dat de besluitvorming in
beide sporen niet aan elkaar mocht worden gekoppeld. Maar dat de besluit-
vorming gelijktijdig in beide sporen zou plaatsvinden, werd ook niet tegen-
gegaan en kon eigenlijk ook niet goed worden voorkomen. 
Nadat in 1999 de deur voor een packagedeal dicht was gedaan, zijn beide spo-
ren – schikking en gratie – naast elkaar blijven lopen. Teeven en Swagerman
259
