recteur-generaal rechtspleging en rechtshandhaving met Teeven, op 25 april
2014. Volgens Van Brummen heeft hij de notitie gezien die de directeur-
 generaal van dat gesprek heeft gemaakt. Van Brummen heeft wel zelf met
Swagerman, toen lid van de Eerste Kamer, gesproken. Wat Swagerman hem
over de hoogte van de Luxemburgse tegoeden liet weten (vijf à zes miljoen
gulden), heeft Van Brummen overigens niet vermeld in zijn onderzoeksrap-
port. Voor dat onderzoek waren Van Brummen minder dan twee weken ge-
gund: van 23 april tot uiterlijk 6 mei 2014. Wat Teeven zich in zijn gesprek
met de directeur-generaal wist te herinneren over de hoogte van het bedrag
op de Luxemburgse bankrekeningen, kwam in omﬂoerste bewoordingen in
de eerste versie van het onderzoeksrapport van Van Brummen terug. Na de
eerste, op 6 mei ondertekende, versie van het onderzoeksrapport volgden
nog drie versies waaraan ten departemente was gesleuteld, tot de door Van
Brummen ondertekende eindversie van 26 mei 2014. 
Van Brummen werd in zijn onderzoek niet alleen door de tijdsdruk gehin-
derd. Het veldwerk, het doorploegen van archieven, was al deels door mede-
werkers van het parket-generaal en het arrondissementsparket Amsterdam
gedaan. Additionele verzoeken om informatie werden in de lijn uitgezet. De
relevante informatie over de betaling ten gunste van H. bevond zich niet in
het – voor de hand liggende en meer dan dertig dozen omvattende – dossier
in Amsterdam over de hasj-zaak, maar in een vijf centimeter dik dossier over
de semtex-zaak. Dit dossier werd echter over het hoofd gezien. Op 8 juli 2015
vonden inspecteurs van de Erfgoedinspectie, waarmee de Onderzoekscom-
missie een van meet af aan doelgerichte en constructieve samenwerking en
afstemming heeft gehad, in dat semtex-dossier de betalingsgegevens van de
diverse overmakingen bij de afwikkeling van de ontnemingsschikking van
H. 
Het onderzoek van Van Brummen berust onder meer op processen-verbaal
van de fiod, maar ontbeert kennisname van het meest uitgebreide en feite-
lijk best gedocumenteerde proces-verbaal van de fiod, dat van 15 december
1994. Ook dat proces-verbaal bevond zich in het semtex-dossier. Op basis
van dat proces-verbaal zou Van Brummen ongetwijfeld op andere uitkom-
sten zijn uitgekomen. Dat Van Brummen in zijn onderzoek door dit gebrek
aan informatie ernstig is gehinderd, heeft hij in zijn gesprek met de Onder-
zoekscommissie bevestigd.
