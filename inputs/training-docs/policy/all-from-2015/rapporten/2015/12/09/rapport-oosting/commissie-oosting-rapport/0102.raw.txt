5 De ontnemingsschikking: de afwikkeling
5.1 Inleiding
Wie in het compas-administratiesysteem van het Openbaar Ministerie de
executie-aantekeningen opzoekt over de ontnemingszaak van H., komt daar
de volgende aantekening tegen: ‘het in beslaggenomen geld is afgehandeld
1
door Fred Teeven’.
Dit hoofdstuk gaat in op de afwikkeling van de ontnemingsovereenkomst.
Daaronder moet worden verstaan de ophefﬁng van de beslagen op de ver-
schillende banktegoeden in België en in Luxemburg en op andere vermo-
gensbestanddelen, en de overmaking van deze tegoeden. 
Ook komen feiten en omstandigheden aan de orde die van belang zijn voor
de vaststelling van de belastingplicht van H. en Yet P. 
Onderstaande informatie is ontleend aan de processen-verbaal en onderlig-
gende informatie van de fiod van 20 juli 1993, 28 september 1993, 20 okto-
ber 1993, 1 december 1993, 8 april 1994 en 15 december 1994. Verder is infor-
matie gebruikt die de Erfgoedinspectie op 8 juli 2015 heeft aangetroffen in
het centraal archief van de gerechten in Amsterdam. Bij deze informatie gaat
het om de bankafschriften waarop de overmakingen van de tegoeden op de
twee rekeningen van H. bij F. van Lanschot Bankiers Luxembourg naar de
derden rekening van advocatenkantoor Doedens, in juli en augustus 2001,
staan vermeld. Met deze gegevens is het mogelijk de omvang van deze tegoe-
den van H. op het moment dat er beslag werd gelegd in 1993 tot het moment
van overmaking van de bedragen naar de derdenrekening van advocatenkan-
toor Doedens in 2001 met elkaar te vergelijken. 
De Onderzoekscommissie heeft zich tot de Luxemburgse autoriteiten en de
desbetreffende bancaire instellingen gericht met verzoeken om informatie
over de vermogensbestanddelen van H. en Yet P. Het Luxemburgse bankge-
heim dat in die jaren strikt werd gehanteerd, staat uitwisseling van dergelijke
102
