De voorwerpen die de verdachte kan overdragen als onderdeel van de trans-
actie of de schikking hoeven het wederrechtelijk verkregen voordeel niet 
te belichamen. Dit is gelijk aan de regeling van het conservatoir beslag van
artikel 94a Sv, dat door middel van artikel 574 Sv dient ter verhaal van een be-
talingsverplichting uit hoofde van een ontnemingsmaatregel. Ook in die re-
geling kunnen voorwerpen die niet het voordeel belichamen worden aan -
gewend ter voldoening van de betalingsverplichting. Het gaat immers om
zogenoemd ‘waardebeslag’. 
Bij de uitbreiding van de mogelijkheid van transacties met ontnemingscom-
ponent en de invoering van de ontnemingsschikking in 1993 heeft de minis-
ter onder ogen gezien dat bij deze vormen van buitengerechtelijke voordeels -
ontneming grote bedragen (‘vele tienduizenden, zelfs honderdduizenden
45
guldens’) gemoeid zouden kunnen zijn. Daarom heeft hij de vraag overwo-
gen of er geen wettelijke garanties moesten worden gecreëerd ter voorko-
ming van ‘ontoelaatbare beïnvloeding van partijen, van het nemen van licht-
zinnige beslissingen en ter controle op de ﬁnanciële afwikkeling’. Van het
verbinden van een rechterlijke toets aan de bevoegdheid om transacties en
schikkingen boven een bepaald bedrag aan te gaan, heeft de minister evenwel
afgezien. Hij achtte een dergelijke rechterlijke toets, los van de praktische
uitwerking ervan, niet goed verenigbaar met het bestaande stelsel van het
Wetboek van Strafvordering en de positie van het Openbaar Ministerie daar-
46
in. Wel stelde hij voor dat er binnen de parketten werkafspraken en proce-
dures zouden worden ontwikkeld die bij de beslissing tot het al dan niet aan-
bieden van hoge transacties en schikkingen in acht moeten worden geno-
men. De minister dacht hierbij aan besprekingen in parketvergaderingen of
voorafgaand overleg met en toestemming van het hoofd van het betreffende
arrondissementsparket. Het lag volgens hem in de rede dat een landelijk be-
leid zou worden vormgegeven door het college van procureurs-generaal. 
2 Beleid aangaande transacties en schikkingen; tot 2000
Het duurde uiteindelijk nog bijna vier jaar totdat dergelijk beleid aangaande
transacties met ontnemingscomponent en ontnemingsschikkingen tot stand
kwam. De eerste beleidsdocumenten werden weliswaar in 1995 door het col-
lege van procureurs-generaal vastgesteld, maar in geen van deze regelingen
was iets bepaald aangaande transacties en schikkingen. Het betrof de Richt-
47
lijn conservatoire inbeslagneming, de Executierichtlijn ontnemingsmaatrege-
48
len parketten en politie, en het Executiebeleid ontnemingsmaatregelen.
