2001 – heeft ontwikkeld. De einduitkomst van beide rekeningen bij F. van
Lanschot Bankiers Luxembourg is daarentegen wel aan de hand van de be-
schikbare informatie vast te stellen. Voor het onderzoek van de Onderzoeks-
commissie is dit toereikend. 
Om desalniettemin ook voor dat kleine kennisgat nog zo ver mogelijk te ko-
men, heeft de Onderzoekscommissie de hulp ingeschakeld van een ﬁnanci-
eel deskundige voor de beoordeling van een vraag naar de effectenportefeuil-
le van H. Die bestond voornamelijk uit spaarbrieven en obligaties. Verder
heeft de Onderzoekscommissie in dit kader een beroep gedaan op twee fo-
rensische accountants. Vanzelfsprekend heeft de Onderzoekscommissie ook
een beroep gedaan op Van Lanschot Bankiers. De Luxemburgse dochterin-
stelling is enkele jaren geleden verkocht aan Bankinter, die zich op het in die
tijd geldende Luxemburgse bankgeheim beroept. De Onderzoekscommissie
heeft via Eurojust een beroep gedaan op medewerking van de Luxemburgse
autoriteiten, maar voor zover het toen geldende bankgeheim dat toeliet heeft
dat geen praktisch bruikbare opbrengst gehad.
Achtergrondstudie
De Onderzoekscommissie heeft het nodig geacht om te kunnen beschikken
over een goed overzicht van het wettelijke kader en het beleidskader dat van
belang is te achten als context van de onderzochte gebeurtenissen, en daar-
mee voor de beoordeling daarvan. Zij meent dat zij daarmee ook de lezer van
het onderzoeksrapport een dienst zou kunnen bewijzen.
Voor het verrichten van de achtergrondstudie heeft de Onderzoekscommis-
sie opdracht gegeven aan mr. W.S. (Wouter) de Zanger. Het resultaat van
zijn werk is neergelegd in de bijlagen 4 en 5. 
Hoor en wederhoor
Op 30 oktober 2015 zijn de concepten van de hoofdstukken 1 tot en met 9
voor wederhoor aangeboden aan de opdrachtgever, de minister van Veilig-
heid en Justitie. Met de minister is afgesproken hoe en in welke mate hij het
Openbaar Ministerie betrekt bij de wederhoor. Op 2 november 2015 zijn 
de bijlagen bij dit rapport voor wederhoor voorgelegd aan de minister van
Veiligheid en Justitie. Die dag heeft het ministerie van Sociale Zaken en
Werkgelegenheid een tekstdeel voor wederhoor ontvangen dat speciﬁek be-
trekking heeft op het beleidsterrein van dat ministerie. Dit overeenkomstig
artikel 6 lid 4 van het Instellingsbesluit. Ook zijn tekstdelen tussen de Erf-
goedinspectie en de Onderzoekscommissie uitgewisseld. De Onderzoeks-
commissie heeft voorts contact opgenomen met H., via zijn raadsman. Op
dat contact wordt verderop in deze verantwoording ingegaan.
