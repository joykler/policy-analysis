Om onduidelijke redenen is de verrekening echter niet, althans niet duide-
lijk, verwerkt in de ﬁnanciële administratie van het arrondissementsparket
Amsterdam. In elk geval heeft het Openbaar Ministerie de verrekening niet
verdisconteerd bij de afwikkeling van de schikkingsovereenkomst. Daardoor
is men bij die afwikkeling uitgegaan van een te hoog bedrag aan gelden die
op dat moment onder beslag lagen bij het arrondissementsparket Amster-
dam. Het gevolg daarvan is dat de afwikkeling van de ontnemingsschikking
in de voorstelling van het Openbaar Ministerie weliswaar een bedrag van
750.000 gulden omvatte – dat bedrag (of eigenlijk een gulden meer) is ook
door het arrondissementsparket doorgeleid naar het ministerie van Justitie,
als voldoening van de schikking – terwijl feitelijk slechts een bedrag van
708.534,43 gulden (750.000 gulden verminderd met de al genoemde
41.465,57 gulden van de verrekening) is aan te merken als daadwerkelijk vol-
daan schikkingsbedrag. Voor deze fout moet het Openbaar Ministerie ver-
antwoordelijk worden gehouden. Het is overigens niet aannemelijk – gege-
ven het feit dat de verrekening op initiatief van H. heeft plaatsgevonden –
dat die fout H. en zijn raadsman destijds is ontgaan.
• Op welke wijze is de schikkingsovereenkomst afgewikkeld?
De afrekening
Op 1 september 2000 vroeg Teeven aan de Luxemburgse autoriteiten om 
ophefﬁng van het in 1993 gelegde beslag op de in de ontnemingsschikking
genoemde vier bankrekeningen. Het duurde nog tot juli en augustus 2001
voordat de tegoeden op de beide rekeningen van F. van Lanschot Bankiers
Luxembourg werden overgemaakt op de Rabobank-rekening van de gerechte-
lijke diensten Amsterdam. Het ging, met vier tranches, in totaal om een be-
drag van 5.303.590,82 gulden. 
Daarna volgde een ingewikkelde rekensom. Het Openbaar Ministerie had
inmiddels de in beslag genomen tegoeden op Belgische bankrekeningen gro-
tendeels overgemaakt gekregen en zou op korte termijn nog een tegoed over-
gemaakt krijgen. Het ging daarbij, zoals hierboven al vermeld, om in totaal
157.037,36 gulden. Dit bedrag maakte volgens de ontnemingsschikking on-
derdeel uit van het voor de ontneming overeengekomen bedrag van 750.000
gulden. Het verschil tussen beide bedragen (592.962,64 gulden) zou worden
verrekend met de over te maken tegoeden vanuit Luxemburg. 
De tegoeden op de beide rekeningen van Banque Générale du Luxembourg
zijn buiten de afwikkeling gebleven. Voor de reden waarom dat is gebeurd,
