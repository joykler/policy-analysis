2 Het justitiële verleden en de detentiegeschiedenis van H.
H. is op 29 november 1952 in Amsterdam geboren. Hij is de jongste in een ge-
zin van vier kinderen. H. volgde de detailhandelsschool en begon zijn loop-
baan met de handel in auto’s. H. werkte vervolgens in de horeca in Amster-
1
dam en Zandvoort.
In een tijd waarin de handel in drugs en met name in hasj in Nederland
groeide van transport via rugzakken en autobumpers naar transport via om-
2
gebouwde hasjkotters in de jaren zeventig en later in de jaren tachtig naar
containertransport, begon ook de criminele loopbaan van H. 
H. kwam verschillende malen in aanraking met justitie. Op 15 december
1978 veroordeelde het gerechtshof Amsterdam hem tot zes maanden gevan-
genisstraf, waarvan drie maanden voorwaardelijk, wegens meermalen ge-
pleegde heling en oplichting. Op 21 november 1979 stond H. voor de politie-
rechter. Dit keer vanwege diefstal en overtreding van de Vuurwapenwet,
‘meermalen gepleegd’. Hij kreeg een maand gevangenisstraf. 
2.1 Veroordeling tot negen jaar in de coke-zaak 
Op 18 juni 1984 maakte de politie in Baarn een proces-verbaal op. De Centra-
le Recherche Informatiedienst [cri] was erachter gekomen dat een grote
harddrugs-deal zou plaatsvinden. H. zou samen met (Bennie) M., bijnaam
Pukkel, in een restaurant in Baarn de harddrugs aﬂeveren. 
De ofﬁcier van justitie stelde een vooronderzoek in en de telefoons van H. en
van Bennie M. werden getapt. Op 20 augustus 1984 werd H. in verzekering
gesteld en vier dagen later deed de ofﬁcier van justitie een vordering tot ge-
rechtelijk vooronderzoek en inbewaringstelling, op verdenking dat H. han-
3
delde in cocaïne.
31
