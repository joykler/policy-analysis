onder ogen te zien of – anders dan in de Aanwijzing toezeggingen aan getui-
gen in strafzaken als regel wordt gehanteerd – ook het volledig afzien van een
ontnemingsvordering als toelaatbare toezegging moet worden aanvaard (zie
bijlage 5). 
6. Breng in het gratiebeleid tot uitdrukking dat de bereidheid om een geldbedrag
te voldoen ter ontneming van wederrechtelijk verkregen voordeel, niet een om-
standigheid is die kan leiden tot gratie.
Waar het gaat om de gratiebeslissing, is bij de Onderzoekscommissie de in-
druk ontstaan dat in het kader van het opstellen van het gratie-advies door
het Openbaar Ministerie een rol speelt – of kan spelen – of de veroordeelde
bereid is om een (substantieel) bedrag te voldoen ter ontneming van weder-
rechtelijk verkregen voordeel (in de vorm van een schikking). Kennelijk gaat
het daarbij om gevallen waarin de oplegging van een ontnemingsmaatregel
(nog) niet is gerealiseerd. De Onderzoekscommissie heeft zich geen com-
pleet beeld van deze praktijk kunnen vormen. 
Het is mogelijk dat er in de praktijk parallelle trajecten plaatsvinden, door-
dat een gratieverzoek op een moment wordt gedaan dat nog een schikkings-
onderhandeling loopt of een ontnemingsprocedure aanhangig is. De vraag
rijst dan in hoeverre de bereidheid om een bedrag te voldoen ter ontneming
van wederrechtelijk verkregen voordeel van invloed mag zijn op de advise-
ring of de beslissing in het gratietraject. 
De Onderzoekscommissie wijst erop dat bij het nemen van beslissingen om-
trent gratie, en daarop vooruitlopend het uitbrengen van gratie-adviezen,
vanzelfsprekend de criteria voor gratie, zoals opgenomen in artikel 2 Gratie-
wet, leidend moeten zijn. Die criteria bieden, naar het de Onderzoekscom-
missie voorkomt, eigenlijk geen ruimte om betekenis toe te kennen aan de
bereidheid een geldbedrag ter ontneming van wederrechtelijk voordeel te
voldoen. Het gaat niet om een omstandigheid als bedoeld in artikel 2 onder a
Gratiewet, omdat de rechter in de strafzaak er steeds rekening mee moet hou-
den dat na de strafzaak nog een ontnemingstraject kan en zal volgen. 
Voorts wordt de oplegging van een ontnemingsmaatregel gewoonlijk niet
gezien als een omstandigheid die ertoe leidt dat met de tenuitvoerlegging
van de rechterlijke beslissing in de strafzaak of de voortzetting daarvan geen
met de strafrechtstoepassing na te streven doel in redelijkheid wordt gediend
(zie artikel 2 onder b Gratiewet). Integendeel, indien het gaat om strafbare
feiten die tot verrijking van de betrokkene hebben geleid, wordt het – indien
284
