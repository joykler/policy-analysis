overgedragen, terwijl zij, ten tijde van de verwerving en het voorhanden
krijgen van die goederen telkens wist dat het door misdrijf verkregen
goederen betrof en toen en daar telkens opzettelijk uit de opbrengst van
29
door misdrijf verkregen goederen voordeel heeft getrokken.
2.6 Veroordeling tot twee jaar in de semtex-zaak en de detentie
H. kwam na zijn aanhouding op 26 april 1993 weer terecht in Demersluis
(Amsterdam). Op 22 september 1993 werd hij overgeplaatst naar De Amstel,
een van de andere onderdelen van de penitentiaire inrichting OverAmstel.
De volgende dag was De Schans, ook een onderdeel van OverAmstel, het
voorlopige eindstation. 
Op 20 oktober 1994 deed H. een ontsnappingspoging. Met semtex wilde hij
een uitbraak forceren. Dat mislukte echter. De semtex zou naar binnen zijn
gesmokkeld door een gevangenisbewaker, die later daarvoor een jaar gevan-
30
genisstraf kreeg. In de semtex-zaak was Teeven de zaaksofﬁcier van justitie.
In de cel van H. werden musketonhaken en enkele tientallen meters touw
aangetroffen. H. zat op dat moment 542 dagen in detentie.
Op 26 oktober 1994 werd H. overgeplaatst naar de penitentiaire inrichting
OverMaze in Maastricht. Daar verbleef hij 22 dagen. Op 18 november 1994
werd H. vanwege zijn status als vluchtgevaarlijk naar de (tijdelijke) Extra Be-
veiligde Inrichting [ebi] in Vught overgebracht, waar hij het restant van zijn
nieuwe en een deel van zijn eerdere – nog openstaande – gevangenisstraf
zou uitzitten. Op 22 augustus 1997 had hij een periode van bijna drie jaar
(1.007 dagen) in de ebi erop zitten. 
Zoals zal blijken in hoofdstuk 4, over de voorbereiding en de inhoud van de
ontnemingsschikking, vond H. zijn detentie in de ebi buitengewoon zwaar.
Die omstandigheid en de sterke wens van H. om te worden ontheven van dat
zware regiem, hebben een belangrijke rol gespeeld bij de inzet van H. in de
onderhandelingen over de ontnemingsschikking. Voor een goed begrip daar-
van volgt hieronder een korte beschrijving van de ebi.
