malig minister Opstelten niet in staat zich naar behoren naar de Tweede Ka-
mer te verantwoorden. De hiervoor benodigde informatie was wel voorhan-
den, maar door tekortkomingen in de archivering bij in het bijzonder het 
arrondissementsparket Amsterdam slecht toegankelijk. Dat is ook voor Van
Brummen een evidente handicap gebleken in zijn onderzoek. De Onder-
zoekscommissie onderschrijft vanuit haar eigen ervaringen de desbetreffen-
de bevindingen van de Erfgoedinspectie.
• Hoe hebben de media anders dan langs de weg van informatieverstrekking
van overheidswege informatie verworven (kunnen verwerven), die zij
vervolgens openbaar hebben gemaakt?
Zowel in maart 2014 als in maart 2015 vonden verkiezingen plaats, respectie-
velijk voor de gemeenteraden en voor de Provinciale Staten (en daarmee indi-
rect voor de Eerste Kamer). Aan de vooravond van elk van beide verkiezingen
kwam, via Nieuwsuur, informatie over de ontnemingsschikking naar buiten.
Dit heeft, onder anderen bij minister Schippers, de vraag opgeroepen of hier
sprake is geweest van krachten die beide keren met opzet en planmatig met
gevoelige informatie naar buiten zijn getreden. 
Dat sprake zou zijn geweest van een vooropgezet plan, met een uitgekiende
timing voor het aan media beschikbaar stellen van zulke gevoelige informa-
tie, is de Onderzoekscommissie echter niet gebleken. Hiervoor is de belang-
rijkste aanwijzing dat er geen sprake is geweest van één bron, of van één sa-
menstel van bronnen. Nieuwsuur heeft voor de uitzending van 11 maart 2014
kunnen putten uit informatie die afkomstig is uit een criminele bron, die een
rekening wilde vereffenen met Teeven. Voor de uitzending van 4 maart 2015
maakte Nieuwsuur gebruik van informatie die naar haar aard afkomstig
moet zijn geweest van een medewerker van het arrondissementsparket Am-
sterdam, die handelde uit onvrede met de wijze waarop toenmalig minister
Opstelten de Tweede Kamer had geïnformeerd. 
Het verslag van het gesprek tussen staatssecretaris Teeven en de directeur-ge-
neraal rechtspleging en rechtshandhaving lag niet alleen in departementale
kluizen, maar was ook toegankelijk via een gemeenschappelijke dataschijf
op het ministerie van Veiligheid en Justitie. Daarmee was de vertrouwelijk-
heid van deze bron van informatie minder geborgd, met bijgevolg een risico
dat het geheime karakter ervan in externe contacten vanuit het ministerie
niet voldoende gerespecteerd zou worden.
254
