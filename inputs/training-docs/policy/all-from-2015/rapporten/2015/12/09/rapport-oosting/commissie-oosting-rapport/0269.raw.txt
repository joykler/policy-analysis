hij met Nederland had, als (ﬁscaal) inwoner van Nederland te beschouwen.
Dat is echter een beoordeling achteraf, die niet ten volle recht doet aan de
keuze die in de jaren negentig moest worden gemaakt. De keuze die toen ten
aanzien van de ﬁscale woonplaats van H. is gemaakt, waarbij veel waarde is
gehecht aan zijn verblijf in België, valt volgens de Onderzoekscommissie
binnen de grenzen van hetgeen waartoe toentertijd in een dergelijk geval kon
worden besloten. 
Als in de jaren negentig zou zijn besloten om H. voor zijn inkomsten uit de
hasjhandel aan te pakken door een strafrechtelijke ontnemingsvordering en
in dat verband verwachtingen over de effectiviteit van de ontnemingsvor- 
dering een rol hebben gespeeld, valt ook dat te billijken. Wel had het, volgens
de Onderzoekscommissie, voor de hand gelegen dat het Amsterdamse arron-
dissementsparket de Belastingdienst eind 1994/begin 1995 zou hebben geïn-
formeerd over het voorlopige oordeel van de Amsterdamse rechtbank van 29
november 1994 in de ontnemingszaak, zodat de Belastingdienst zich alsnog
had kunnen beraden op jegens H. voor de periode vóór eind april 1993 te tref-
fen ﬁscale maatregelen. Niet kon worden vastgesteld of het arrondissements-
parket Amsterdam dit heeft gedaan. De Belastingdienst beschikt over deze
periode namelijk niet meer over gegevens. 
Voor de tijd dat H. in Nederland was gedetineerd (23 april 1993-28 juli 2000),
had de Belastingdienst H. zonder bezwaar kunnen beschouwen als wonend
in Nederland in ﬁscale zin en dus als Nederlands binnenlands belasting-
6
plichtige. Ook hier geldt dat de Belastingdienst niet meer over gegevens
over de desbetreffende periode beschikt. 
De rente-inkomsten op de Luxemburgse banktegoeden konden in die jaren
waarschijnlijk nog niet in de hefﬁng worden betrokken, omdat het beslag 
op de Luxemburgse bankrekeningen zich ook uitstrekte tot de met die te -
goeden gekweekte rente. Weliswaar werden die rente-inkomsten door de
Luxemburgse bank per kwartaal bijgeboekt en werden dergelijke inkomsten
volgens artikel 33 van de Wet op de inkomstenbelasting 1964 aangemerkt als
‘genoten inkomsten’ zodra die inkomsten ‘rentedragend zijn geworden’,
maar dat begrip ‘rentedragend geworden’ werd in de jurisprudentie beperkt
7
uitgelegd. Die beperkte uitleg deed recht aan de strekking van dat artikel 33,
dat erop was gericht de hefﬁng van inkomstenbelasting over dergelijke in-
komsten te laten aansluiten bij het beschikbaar komen van die inkomsten.
Het strookt met de vorenbedoelde jurisprudentie om de hefﬁng van inkom-
stenbelasting over die rente op te schorten totdat het beslag werd opgeheven
269
