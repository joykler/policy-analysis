Ruim een jaar na de ondertekening van de overeenkomst, die in artikel 2c
voorzag in een overmaking ‘terstond’ na overboeking vanuit Luxemburg,
vond de storting van het bedrag plaats. Dat gebeurde overigens niet op de
overeengekomen bankrekening van een administratiekantoor in Haarlem.
Op vrijdag 7 september 2001 volgde namelijk de overmaking van
4.710.627,18 gulden op een bankrekeningnummer van de raadsman van H.,
een bedrag dat op maandag 10 september 2001 op die rekening werd bijge-
schreven.
Op 22 februari 2002 besteedde het televisieactualiteitenprogramma Reporter
aandacht aan de tegenvallende verwachtingen over de opbrengst van de zo-
geheten pluk-ze-wetgeving. De Tweede Kamerleden drs. Th. W. (Theo)
Rietkerk en mr. ing. W.G.J.M. (Wim) van de Camp stelden naar aanleiding
1
van deze uitzending tien schriftelijke vragen aan de minister van Justitie.
Een van deze vragen luidde als volgt:
‘Is het waar dat drugscrimineel Kees H. van de 498 miljoen gulden winst
slechts een paar ton aan Justitie moest betalen en als gevolg van een
schikking en andere afspraken buiten de rechter om, verder vrijuit kan
gaan, waardoor in de straf is gesneden? Was u hiervan op de hoogte en
komt dit vaker voor?’ 
In hoofdstuk 6 en in hoofdstuk 7 komt de Onderzoekscommissie uitgebreid
terug op de informatieverstrekking binnen het Openbaar Ministerie en door
het Openbaar Ministerie aan de minister van Justitie en vervolgens in hoofd-
stuk 8 door de minister aan de Tweede Kamer, ter beantwoording van deze
vraag en de andere vragen van de twee Tweede Kamerleden. 
Op 11 maart 2014, twaalf jaar na de indiening van de tien schriftelijke vragen
van de Kamerleden Rietkerk en Van de Camp, trok de schikking tussen het
Openbaar Ministerie en H. opnieuw de aandacht. Nieuwsuur besteedde die
dag een deel van zijn uitzending aan de inhoud van de hiervoor weergegeven
ontnemingsschikking. De uitzending begon als volgt:
‘Al veertien jaar ligt ie verborgen in het archief. De deal tussen justitie en
drugscrimineel Cees H. Het lijkt een normale schikkingsovereenkomst.
Cees H. betaalt 750.000 gulden drugsgeld. Zo plukt de Staat eenvoudig
geld van een crimineel en voorkomt de crimineel verdere procedures. 
Maar deze deal is alles behalve normaal. Het document beschrijft name-
lijk minutieus een witwasoperatie. Waarmee uiteindelijk meer dan vijf
miljoen, ten gunste van de crimineel, wordt witgewassen. Door justitie. 
De overeenkomst is ondertekend door de plaatsvervangend hoofdofﬁ-
13
