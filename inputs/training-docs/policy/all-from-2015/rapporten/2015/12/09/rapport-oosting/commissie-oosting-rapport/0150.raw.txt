moest daarmee maar genoegen nemen. Mevrouw dr. M.M. (Madeleine) van
Toorenburg (cda) vroeg de minister om een document waaruit zou blijken
dat het college van procureurs-generaal op 15 februari 2000 had ingestemd
met een zogenoemde concrete deal. Opstelten antwoordde dat ambtsberich-
ten niet naar de Kamer worden gestuurd, noch dat over transacties en ontne-
mingsschikkingen mededelingen worden gedaan: ‘Dat zijn geheime voor-
12
stellen.’
Wat de concrete bedragen betreft, ontstond verwarring in het debat. In zijn
gesprek met de Onderzoekscommissie heeft Opstelten aangegeven wat er
toen fout is gegaan:
‘De heer Opstelten herinnert zich dat al zoveel mogelijk de schriftelijke
vragen waren beantwoord en dat daarop snel het debat volgde, namelijk
op 13 maart 2014. Daarbij heeft hij – achteraf bezien – de fout gemaakt
om aan de hand van de beperkte beschikbare gegevens (boom-advies in-
zake de schikking) rekensommen te gaan maken en op enig moment tij-
dens het debat het woord “overmaken” te bezigen. Hoewel hij ook heeft
gemeld dat hij van tevoren niet alle bankafschriften had nagelopen, is
toch het beeld ontstaan dat dit feiten waren en dat het genoemde bedrag
van 2.000.000 minus 750.000 is 1.250.000 gulden daadwerkelijk was
overgemaakt. Hij heeft dan ook op een later tijdstip schriftelijk gemeld
het te betreuren als door dit handelen die indruk is ontstaan. 
Hij herinnert zich dat het bedrag van twee miljoen gulden in de ambte-
lijke voorbereiding wel was aangereikt, maar dat zijn team hem niet had
geadviseerd om rekenexercities daarop in zijn spreektekst op te nemen.
Dit was echt iets van de eigen vrije marge die hij naar aanleiding van in-
13
terrupties heeft genomen.’
Het interview met Doedens in de Volkskrant
Op donderdag 3 april 2014 legde de Volkskrant contact met het ministerie van
Veiligheid en Justitie. De krant zou de volgende dag een interview plaatsen
met Doedens. Uit dat interview zou blijken dat minister Opstelten in de
Tweede Kamer een verkeerd bedrag zou hebben genoemd: 1,25 miljoen gul-
den in plaats van ruim vijf miljoen gulden. De minister had verder gesproken
over een nader ﬁnancieel onderzoek naar een waardedaling van het inbeslag-
genomen vermogen van H., maar na 1994 was geen ﬁnancieel onderzoek
meer gedaan. Verder had de minister ten onrechte er – volgens de Volkskrant
– op gewezen dat de Luxemburgse autoriteiten zouden hebben aangedron-
14
gen op de geheimhoudingsclausule.
150
