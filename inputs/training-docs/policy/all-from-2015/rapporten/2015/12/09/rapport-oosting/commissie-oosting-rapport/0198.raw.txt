portefeuille als staatssecretaris van Veiligheid en Justitie in zijn dagelijkse
werkzaamheden een eigenstandige gezagsrelatie heeft met het om. Gelet
hierop lag het op mijn weg om de staatssecretaris te bevragen over zijn rol
als toenmalig ofﬁcier van justitie.
[…]
Ten behoeve van [het onderzoek van de heer Van Brummen] heb ik met
de staatssecretaris gesproken over de ﬁnanciële afwikkeling van de schik-
king en heeft hij zijn herinneringen daarover met mij gedeeld.
Ik heb de heer Van Brummen geïnformeerd over de uitkomsten van dit
gesprek. Ook de heer Teeven had onvoldoende herinneringen aan de fei-
telijke ﬁnanciële afwikkeling van de schikking.’
Hiermee kwam voorlopig een einde aan verzoeken van de kant van de Twee-
de Kamer om meer informatie. De vaste Kamercommissie voor Veiligheid en
Justitie verzocht de minister de Tweede Kamer ‘te informeren indien er nieu-
we informatie ter zake beschikbaar is.’ 
Schriftelijke vragen naar aanleiding van de verschijning van het boek ‘Fred en
de wet’ van Wim van de Pol
Op 28 oktober 2014 verscheen van de hand van oud-Nos journaal-verslagge-
ver Wim van de Pol het boek ‘Fred en de wet’. De dag ervoor verschenen in
het ad twee artikelen waarin werd ingegaan op de afspraken die Teeven des-
tijds met de raadsmannen van H. had gemaakt. Het betrof de afspraak om
een positief advies over een gratieverzoek te geven en om een gevangenisstraf
30
voor een vluchtpoging met semtex op te schorten. Op 30 oktober 2014
volgden achttien schriftelijke vragen van de Tweede Kamerleden Van Nis-
pen, Segers en Berndsen-Jansen. De minister beantwoordde de vragen op 
31
17 december 2014. In zijn antwoorden herhaalde de minister wat hijzelf en
zijn ambtsvoorganger Korthals al eerder aan de Tweede Kamer hadden laten
weten. 
De beantwoording van vragen vanuit de Tweede Kamer over de uitzending
van Nieuwsuur van 4 maart 2015
De uitzending van Nieuwsuur van 4 maart 2015 leidde tot veel vragen in de
Tweede Kamer. Bij de regeling van werkzaamheden op 5 maart 2015 stelde
het Tweede Kamerlid Segers, mede namens de fracties van sp, cda en D66,
de volgende vragen:
‘Dit roept heel veel vragen op. De eerste is of de informatie over de beta-
