‘Terugtreden werd voor de minister van Veiligheid en Justitie onvermij-
delijk nadat een nieuw feit op tafel kwam. Het bleek dat administratieve
informatie over de deal met [Cees] H. toch beschikbaar was en ontsloten
kon worden in de eigen organisatie. Dat had eerder moeten gebeuren.
De minister van Veiligheid en Justitie heeft daarop voor zichzelf de con-
clusie getrokken om terug te treden. Daarmee heeft hij zijn volle ver -
antwoordelijkheid genomen, zoals dat hoort bij het ambt van politieke
ambtsdrager. De staatssecretaris heeft daarop besloten om ook zijn ont-
39
slag in te dienen.’
Vervolgens stelde het Tweede Kamerlid, Pechtold, het volgende aan de orde:
‘Mij is ter ore gekomen dat [van het gesprek van de minister met de
staatssecretaris] een gespreksverslag is. Het lijkt mij niet goed dat we
daar weer een jaar om gaan zitten vragen. Ik heb die vraag zojuist gesteld
en ik hoor nu dat ik dat samen met de heer Zijlstra doe. Ik zou graag voor
de beantwoording van de minister-president dat verslag ontvangen. Zo
ongeveer de hele ambtelijke top van justitie zat net daar. Er zijn er nu een
paar weg, dus ik neem aan dat zij het nu aan het halen zijn.’ 
De minister-president liet weten dat van het gesprek tussen de minister en
staatssecretaris geen verslag was gemaakt. Het Tweede Kamerlid Pechtold
preciseerde zijn verzoek vervolgens als volgt:
‘Naar mijn weten is er wel een verslag van het gesprek van de staatssecre-
taris met de directeur-generaal over deze kwestie. Laat ik het zo ruim for-
muleren dat ik graag het verslag wil ontvangen van de gesprekken van de
staatssecretaris met anderen op het departement, politiek dan wel amb-
telijk.’
De minister-president reageerde hierop als volgt:
‘Ik kan hierop antwoorden dat er geen verslag is van een gesprek van de
directeur-generaal met de staatssecretaris. Er is alleen een persoonlijke
aantekening van de directeur-generaal van zijn gesprek met de staats -
secretaris. Ik vind het ingewikkeld om zo’n persoonlijke aantekening
openbaar te maken.’
De minister-president concludeerde in dit debat als volgt: 
‘Er gingen dus twee dingen fout. Ten eerste is de Kamer verkeerd geïn-
formeerd. Ten tweede had dat bedrag al negen maanden lang uit het be-
stand kunnen komen, zonder dat de codes die Nieuwsuur vorige week
liet zien, ingetoetst hadden hoeven worden. Dat is politiek gezien na-
tuurlijk dodelijk.’
