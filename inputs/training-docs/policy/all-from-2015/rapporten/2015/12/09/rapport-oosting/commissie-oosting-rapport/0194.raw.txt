middel van een uitspraak op klaagschriften tegen het conservatoir beslag
snel duidelijkheid zullen krijgen over de voorlopige visie van de recht-
bank Amsterdam op de undue delay problematiek. Als zij het uiterst 
onwaarschijnlijk acht dat een ontnemingsmaatregel zal volgen, moet
volgens de jurisprudentie van de Hoge Raad het beslag worden opgehe-
ven.’
De door Swagerman aan het college van procureurs-generaal toegezegde be-
vestiging door het boom van diens eerdere advies, van 14 juli 2000, is overi-
gens niet aan de Tweede Kamer voorgelegd, ook niet vertrouwelijk. Deze be-
vestiging is overigens niet gericht aan het college van procureurs-generaal
maar aan Swagerman en Teeven en luidt als volgt:
‘Geachte heren Swagerman en Teeven,
Hierbij bevestig ik dat ik mij inhoudelijk kan verenigen met het concept
dd 15 juni 2000 voor de schikking ex artikel 511c Wetboek van strafvorde-
ring betrekking hebbende op zaak met parketnummer 13/017023-93.
Hoogachtend,
[naam]
Hoofd boom-adviesteam’
Wat de uitspraken van Doedens in de Volkskrant van 4 april 2014 betreft, liet
de minister weten dat hij ‘de uitlating van de heer Doedens, de voormalig ad-
vocaat van [Cees] H., dat het om ter uitvoering van deze ontnemingsschik-
king bijna 5 miljoen gulden heeft overgemaakt naar zijn advocatenkantoor,
niet [kon] plaatsen.’ In het antwoord op de hierop volgende vragen liet de
minister weten dat ‘circa twee miljoen gulden onder beslag [lag].’ Over wat
feitelijk was overgemaakt, – zo liet de minister weten – had hij de Tweede
Kamer niets meegedeeld.
De minister herhaalde dat het college van procureurs-generaal op 15 februari
2000 akkoord was gegaan ‘met de inhoud van de ontnemingsschikking’.
Beter zou zijn geweest dat de minister de Tweede Kamer toen ook zou heb-
ben laten weten dat de tekst van de (later nog wezenlijk gewijzigde) ont -
nemingsschikking toen niet aan het college was voorgelegd. Het college 
was namelijk (zie hoofdstuk 4) uitsluitend ingelicht over de hoogte van het
bedrag van de ontneming zelf (750.000 gulden), alsmede over het proces -
risico bij voortzetting van de ontnemingsprocedure. Dit alles was bovendien
slechts mondeling gegaan, aldus Swagerman:
194
