Het gerechtshof keek anders aan tegen het gratieverzoek. Een van de drie
raadsheren die arrest hadden gewezen in het hoger beroep over de coke-zaak 
(27 juni 1985) adviseerde als volgt:
‘Het komt het hof voor dat er twee omstandigheden zijn die elk als “no-
vum” zouden kunnen gelden. De eerste is dat, gelet op de ontwikkeling
sedert 1985 in de straftoemeting in hard-drugszaken aannemelijk is dat
aan [H.] nu […] een wat lagere straf zou zijn opgelegd en de tweede dat
[H.] lange tijd in het zware regiem van de ebi heeft doorgebracht. Dat
laatste heeft hij natuurlijk geheel en al aan zichzelf te danken […]. Hoe
dat ook zij, het hof is van oordeel dat gelet op alle omstandigheden aan-
leiding is om het verzoek gedeeltelijk toe te wijzen in die zin dat één jaar
van de straf wordt kwijtgescholden [onderstreping door de geciteerde
bron] dat wil zeggen “effectieve straf” na aftrek wegens eventuele vi
[voorlopige invrijheidstelling].’
Was het gratieverzoek aanvankelijk gericht op strafvermindering voor de
semtex-zaak, uiteindelijk zou gratie worden verleend voor de veroordeling
uit 1985 voor handel in cocaïne:
‘Gezien het rechterlijk advies en het voorstel van Onze Minister van Jus-
titie van 19 juni 2000, directie bestuurszaken, gratie, nr. G. 9993/026
hebben goedgevonden en verstaan kwijt te schelden een deel, groot acht-
tien maanden, van de gevangenisstraf van negen jaren met aftrek van
voorarrest (veroordeling gerechtshof bij arrest 27 juni 1985 wegens over-
30
treding van de Opiumwet).’
H. zou een maand later, op 28 juli 2000, als vrij man de gevangenis verlaten.
H. hoefde de toen nog openstaande gevangenisstraf voor de semtex-zaak van
twee jaren niet uit te zitten. Teeven had namelijk op 20 maart 2000 de tenuit-
voerlegging van die straf opgeschort. Op 22 november 2000 deed Doedens
een gratieverzoek in de semtex-zaak. Bij Koninklijk Besluit van 16 maart
2001 werd H. een jaar van deze gevangenisstraf kwijtgescholden.
