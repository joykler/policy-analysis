dient te krijgen van na vermelde personen en/of instanties (kenmerk
070.030.94 e.a):
1. Cliënt doet afstand van alle goederen en gelden waarop beslag ligt,
zulks tegen betaling uwerzijds van 1.500.000 gulden in welk geval cliënt
in vrijheid zal worden gesteld medio 1999, waarvoor alsnog toestemming
vereist is zijdens [het ressortsparket];
2. Cliënt doet afstand van alle goederen en gelden waarop beslag ligt,
zulks tegen betaling uwerzijds van 3.000.000 gulden in welk geval cliënt
in vrijheid zal worden gesteld in de periode jan/april 2000, waarvoor als-
nog toestemming vereist is zijdens [het ressortsparket] en [de Centrale
Toetsingscommissie];
3. Cliënt doet – subsidiair – afstand van alle goederen en gelden waarop
beslag ligt, zulks tegen betaling uwerzijds van 1.000.000 gulden in welk
geval cliënt in vrijheid zal worden gesteld medio 1999, waarvoor alsnog
toestemming vereist is zijdens [het ressortsparket];
4. De ontnemingsprocedure zal worden beëindigd;
5. U noch iemand namens u zult wat betreft betalingen zoals beschreven
onder 1, 2 en 3 noch direct noch indirect de ﬁscus benaderen.
In het kader van het hierboven gestelde is onverminderd van kracht de
inhoud van uw schrijven dd 22 juni van welk schrijven ik een door cliënt
getekend exemplaar onder mij heb. 
Voorts heeft u toegezegd:
– Dat cliënt, ongeacht of hij voortijdig als bedoeld onder 1 tot en met 3
in vrijheid zal worden gesteld, vóór kerstmis 1998 zal worden overge-
plaatst in dier voege dat hij de ebi te Vught zal kunnen verlaten.
– Dat ik [Doedens] vóór 15 november 1998 over de al dan niet invrijheid-
32
stelling van cliënt als bovenbeschreven schriftelijk zal vernemen.’
Op 21 oktober 1998 liet Teeven schriftelijk aan Doedens weten dat deze wat
overeengekomen was juist had weergegeven, met als uitzondering dat op 22
juni 1998 niet een overeenkomst tot stand was gekomen; Teeven had name-
lijk nooit een akkoordverklaring van Doedens ontvangen. Verder zou Teeven
zich blijven inspannen om H. uit de ebi te krijgen.
Drie weken later, op 13 november 1998, stuurde Teeven een brief aan het
Meldpunt (Gedetineerden Recherche Informatiepunt [grip]): 
‘Naar aanleiding van ons persoonlijk onderhoud van heden neem ik de
vrijheid aandacht te vragen voor de situatie van de gedetineerde [H.] die
