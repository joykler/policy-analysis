nemingsprocedure. Tussen hen beiden zou vervolgens meerdere malen tele-
25
fonisch en persoonlijk overleg plaatsvinden.
Met betrekking tot de bereidheid om de ontnemingsvordering onderwerp
van onderhandeling te maken, heeft Teeven tegenover de Onderzoekscom-
missie verklaard dat voortzetten van de ontnemingsprocedure bij de recht-
bank op beletselen stuitte. Na het tussenvonnis van 29 november 1994 waren
er nauwelijks activiteiten ondernomen naar aanleiding van dat tussenvonnis.
Die inactiviteit had er mede mee van doen dat er nog geen vonnissen tegen
de medeverdachten waren gewezen, terwijl de uitkomst van de zaken tegen
hen wel van belang was voor de verdeling van het wederrechtelijk verkregen
voordeel. Niettemin was er na het tussenvonnis zo veel tijd verstreken in de
ontnemingsprocedure dat het als een reëel risico werd beschouwd dat naar
het oordeel van de rechter de redelijke termijn zou zijn geschonden. Daar-
naast werd het problematisch geacht om te voldoen aan de onderzoeksop-
dracht die de rechtbank Amsterdam had gegeven, waarbij een verband dien-
de te worden gelegd tussen enerzijds de conservatoir in beslag genomen
voorwerpen en bedragen en anderzijds de in de hasj-zaak bewezen verklaarde
feiten. Naar het oordeel van Teeven alsmede Vrakking dienden de procesrisi-
co’s van het doorzetten van de ontnemingsprocedures als te hoog te worden
aangemerkt. Daarom is, aldus Teeven, toen – eind 1997, begin 1998 – beslo-
ten om andere wegen te beproeven om tot ontneming te kunnen komen. De
hier geschetste procesrisico’s worden ook genoemd in een ambtsbericht van
Vrakking van 21 juni 1999 aan het college van procureurs-generaal, waarin
hij ook zijn instemming betuigt met de schikkingsonderhandelingen. Overi-
gens wordt er in datzelfde ambtsbericht eveneens melding van gemaakt dat
een nader strafrechtelijk ﬁnancieel onderzoek zou moeten plaatsvinden. Dat
26
onderzoek is echter niet meer verricht.
Wel een overeenkomst, toch geen overeenkomst
Op 19 juni 1998 stuurde Doedens Teeven schriftelijk een schikkingsvoorstel.
Schriftelijk, omdat Teeven telefonisch niet bereikbaar zou zijn en een af-
spraak met H. op het parket al een aantal keer was verzet. Dit voorstel volgde
na telefoongesprekken en gesprekken op het parket in Amsterdam waarbij
Teeven volgens Doedens had aangegeven dat ‘hij het ﬁat van Vrakking in-
middels ontvangen had’. Het schikkingsvoorstel betrof het volgende:
– ‘Van alle goederen en gelden, waarop beslag ligt, doet cliënt afstand, in
dier voege dat de in Antwerpen in beslag genomen sieraden, welke voor
cliënt een affectieve waarde hebben, aan hem worden teruggegeven.
Overigens zal deze teruggave, in geval van bezwaar uwerzijds, geen
breekpunt zijn.
