3 Wetgeving aangaande transactie met ontnemingscomponent 
en ontnemingsschikking; na 2000
Na twee evaluaties van de ontnemingswetgeving volgde in 2003 een nieuwe
56
wetgevingsoperatie om die wetgeving aan te passen. In de evaluatie van de
wetgeving was gebleken dat er in de praktijk nog maar weinig gebruik werd
gemaakt van de mogelijkheden tot het aangaan van een transactie met ont-
57
nemingscomponent en een ontnemingsschikking. Daarvoor noemen de
onderzoekers verschillende redenen, die echter geen van alle zien op de be-
58
perkingen die de wet opwerpt. Desondanks werden de wettelijke mogelijk-
heden tot het aangaan van een transactie met een ontnemingscomponent en
ontnemingsschikkingen uitgebreid. 
Waar er in de parlementaire behandeling van de ontnemingswetgeving van
1993 nog expliciet voor werd gekozen geen transacties met ontnemings -
component en ontnemingsschikkingen mogelijk te maken ten aanzien van
al het wederrechtelijk verkregen voordeel, was die wens er tien jaar later wel.
Hoewel deze wetgevingsoperatie onder andere tot doel had om de rechter -
59
lijke controle te behouden en te versterken, werd tevens voorgesteld om de
mogelijkheden tot transactie en schikking te vergroten. Deze wijziging werd
geschaard onder de noemer van het wegnemen van praktische knelpunten
60
en het bieden van meer armslag voor het Openbaar Ministerie. Daarmee is
de belangrijkste reden voor uitbreiding van de transactie- en schikkingsmo-
61
gelijkheden gegeven: het vergroten van de doelmatigheid. Zo zouden te-
vens onnodige procedures voor de rechter kunnen worden voorkomen. 
Waar tien jaar eerder een rechterlijke controle voor voordeelsontneming bij
sommige strafbare feiten nodig werd geacht om een zorgvuldige aanpak te
garanderen zodat de betrokkene, zijn directe omgeving en derden zouden
worden beschermd tegen de wens van de betrokkene om te schikken, denkt
de minister daar aan het begin van de eenentwintigste eeuw anders over. Hij
gaat ervan uit dat van het Openbaar Ministerie mag worden verwacht dat
62
het in staat is tot een zorgvuldige aanpak. Daarbij werd er bij de invoering
van de ontnemingswetgeving van 1993 kennelijk van uitgegaan dat het bij de
gevallen die van schikking en transactie waren uitgesloten om grotere bedra-
gen zou gaan, dan bij de gevallen waarin destijds buitengerechtelijke voor-
deelsontneming mogelijk was gemaakt. Dat is niet noodzakelijkerwijs het
63
geval, aldus de minister in 2001.
361
