Vervolgens kwam in het debat het verzoek van de Luxemburgse autoriteiten
aan de orde om de in beslag genomen tegoeden over te boeken op een reke-
ning van het Openbaar Ministerie. De minister ging hierop nader in als re -
actie op vragen en noemde naast vertegenwoordigers van de Luxemburgse
overheid ook de bank die dit verzoek zou hebben gedaan:
‘In de overeenkomst die is gesloten staat hoe het gaat. Dat heeft ook te
maken met de instanties in Luxemburg, die vroegen waar het geld naar-
toe moest. Toen ging het via het om naar de rekening van de mijnheer
die is genoemd met zijn initialen.
[…] De Luxemburgse autoriteiten zeiden dat het beslag kon worden op-
geheven. Dat is duidelijk. Het geld moest vervolgens ergens naartoe. Op
verzoek van Luxemburg heeft men toen gezegd dat het via het om
moest. Dat voerde het akkoord vervolgens uit. […] Op een gegeven mo-
ment is die overeenkomst er. Dat zijn de feiten. Vervolgens wordt die uit-
gevoerd. Dan is het verzoek aan de Luxemburgse autoriteiten – in
Luxemburg is het beslag gelegd – om dat toe te staan. Dat gebeurt; dat
wordt toegestaan. Vervolgens moet dat geld ergens naartoe worden ge-
bracht. Daarom hebben de banken vervolgens gezegd: dat willen wij
naar het Openbaar Ministerie sturen waar we toch al 750.000 gulden
naartoe moeten sturen; dan kunt u dat naar de anderen overmaken; kan
24
dat? Dat is in grote lijnen de situatie.’
De antwoorden op vragen van het Tweede Kamerlid De Wit
Een week na het Kamerdebat van 13 maart, op 20 maart 2014, stelde het
Tweede Kamerlid De Wit negen schriftelijke vragen aan de minister. De Wit
had eerder al zijn vertrek, met ingang van 2 april 2014, uit de Tweede Kamer
aangekondigd. Zijn vragen richtten zich op de waardedaling van de in beslag
genomen vermogensdelen van H., en gingen verder ook over het exacte be-
drag dat zou zijn overgemaakt en over de redenen voor overmaking via een
rekening van het Openbaar Ministerie. De Wit wilde ook precies weten wan-
neer het college van procureurs-generaal had ingestemd met de ontnemings-
schikking en of aan de belastingplicht was voldaan.
De minister van Veiligheid en Justitie beantwoordde deze vragen op 8 april
25
2014. Een dag eerder had de minister een ambtsbericht ontvangen van de
voorzitter van het college van procureurs-generaal. De minister verwees naar
dit ambtsbericht in de beantwoording van de vragen van het inmiddels voor-
malige Tweede Kamerlid De Wit. In het ambtsbericht werd geciteerd uit het
advies van het boom van 4 februari 2000. Het citaat betrof de waardedaling
tot ongeveer twee miljoen gulden ‘(banksaldi Luxemburg, contant geld en
192
