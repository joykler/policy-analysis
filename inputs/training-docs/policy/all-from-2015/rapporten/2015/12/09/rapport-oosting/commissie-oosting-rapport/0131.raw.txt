2000 werd H. een deel van de straf in de coke-zaak (achttien maanden)
kwijtgescholden. De kwijtschelding van straf bij Koninklijk Besluit van 16
maart 2001 voor de semtex-zaak (een jaar) berustte bovendien wel degelijk op
een advies van het Openbaar Ministerie.
Dat laatste advies is op 14 december 2000 gedateerd en de adviseur was Tee-
ven:
‘Overwegende dat langdurig is verbleven in de (tijdelijke) extra beveilig-
de inrichting in Vught; overwegende dat betrokkene is getroffen door
persoonlijke omstandigheden, waarbij hij geen afscheid kon nemen van
zijn ouders; overwegende dat betrokkene sinds 26 april 1993 onafgebro-
ken was gedetineerd; adviseert de opgelegde gevangenisstraf om te zet-
ten in een gevangenisstraf voor de duur van 1 jaar geheel voorwaardelijk
met een proeftijd van 2 jaar.’
Teeven had op 20 maart 2000 de tenuitvoerlegging van de straf in de semtex-
zaak opgeschort. In afwachting van het uitzitten van zijn straf voor de sem-
tex-zaak was H. op 28 juli 2000 vrijgelaten, een maand na de kwijtschelding
van een deel van zijn straf voor de coke-zaak. Volgens Teeven in zijn notitie
had H. op 28 juli 2000 al te veel dagen detentie ondergaan. De einddatum
van de detentie voor de drie strafvonnissen tezamen zou volgens Teeven zijn
uitgekomen op 11 april 2002. De netto-aftrek van detentie als gevolg van het
Koninklijk Besluit van 27 juni 2000 én van het Koninklijk Besluit van 16
maart 2001 zou volgens Teeven twintig maanden bedragen. Dat zou beteke-
nen dat H. op 11 augustus 2000 vrij had moeten komen. Maar Teeven kon 
op 28 juli 2000 (laat staan op 20 maart 2000, toen hij de tenuitvoerlegging
opschortte) uiteraard nog niet weten van de kwijtschelding van een jaar ge-
vangenisstraf bij Koninklijk Besluit van 16 maart 2001. 
In zijn ambtsbericht aan de minister liet de voorzitter van het college van
procureurs-generaal zich kritisch uit over de handelwijze van Teeven:
‘Zoals eerder aangegeven heeft de ofﬁcier van justitie voorts in het kader
van de toezegging het vonnis in zaak 2 [de semtex-zaak], dat reeds ter
uitvoering was aangeboden, teruggenomen uit het executietraject.
Daarbij verkeerde hij overigens in de onjuiste veronderstelling dat op
grond van artikel 559a, eerste lid, Sv aan het gratieverzoek van 19 oktober
1999 opschortende werking toekwam aan het vonnis in zaak 2, waarvan
op dat moment de tenuitvoerlegging nog niet was aangevangen. In het
licht van artikel 553 Sv acht het college deze terugneming onzuiver. […]
Geconcludeerd moet derhalve worden dat het niet gegratieerde deel van
131
