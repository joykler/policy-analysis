Reporter werd ook een deel uit een schikkingsovereenkomst getoond,
ondertekend door mr. Teeven, waarin andere afspraken en toezeggingen
waren opgenomen dan toegestaan volgens de geldende [Openbaar Mi-
nisterie-]richtlijnen. Die overeenkomst is echter nooit daadwerkelijk tot
stand gekomen, maar dat vermeldde Reporter er niet bij.
Dat dergelijke afspraken absoluut niet aan de orde kunnen zijn in een
ontnemingsschikking, heeft u destijds in een schrijven aan mr. Doedens
echter ondubbelzinnig kenbaar gemaakt. […]
Formeel is alles dus in orde, maar de beeldvorming rond deze zaak is na-
tuurlijk niet fraai. Daar komt bij dat het gegeven dat het in casu om mr.
Teeven gaat (thans Leefbaar Nederland) voor de media natuurlijk een
leuk extraatje is. En bij Reporter is dat in ieder geval bekend. 
Dan is er nog het volgende: mr. Teeven heeft niet alleen met de heer [H.]
onderhandeld in het kader van een ontnemingsschikking, maar in de-
zelfde periode ook – zij het in een andere strafzaak – over een positief
advies van het [Openbaar Ministerie] over een door betrokkene inge-
diend gratieverzoek. Ook het gehele gratiedossier is door het Parket-
 Generaal doorgespit en daaruit komt enige onregelmatigheid naar vo-
ren. De OvJ heeft de executie van een straf in een andere zaak terug -
genomen en daarmee – in de woorden van het College – formeel gezien
“onzuiver” gehandeld. Maar materieel heeft het allemaal niet zo veel ge-
volgen gehad: de uiteindelijke uitkomst (namelijk: partiële gratieverle-
ning) is niet heel veel anders dan te verwachten was geweest indien wel
de formeel zuivere procedure zou zijn gevolgd. Maar ook hier geldt: de
schoonheidsprijs verdient het niet.’ 
Klaarblijkelijk naar aanleiding van vragen van de minister, volgde een twee-
de oplegnota, die met name betrekking had op de wijze waarop aan H. tot
10
twee keer toe via gratiëring kwijtschelding van straf was verleend. In deze
nota werd op het volgende gewezen (vanwege de leesbaarheid heeft de On-
derzoekscommissie een nummering aangebracht):
‘1. Bij het verlenen van gratie wordt doorslaggevende betekenis toege-
kend aan het advies van de [zittende magistratuur]. Gedachte daarachter
is dat gratie een correctie is op een eerder rechterlijk vonnis. Indien de
rechter die dat vonnis heeft uitgesproken vervolgens positief adviseert
omtrent gratiëring, beslist dbz [de directie binnen het ministerie van
Justitie] in 99,9 procent positief.
