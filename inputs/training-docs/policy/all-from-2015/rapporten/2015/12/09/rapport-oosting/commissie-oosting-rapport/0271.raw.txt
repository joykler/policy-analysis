9. De afwikkeling van de ontnemingsschikking
De Onderzoekscommissie heeft vastgesteld dat bij de overboeking naar de
derdenrekening van Doedens is miskend dat in 1999 de vordering wegens de
semtex-schade was verrekend met het bedrag (afkomstig van bankrekenin-
gen in België) dat toen al onder beslag lag bij het Openbaar Ministerie. Aldus
is van het schikkingsbedrag van 750.000 gulden feitelijk maar 708.534,43
gulden voldaan. Zoals hiervoor reeds uiteen is gezet, ligt de oorzaak hiervan
in onvoldoende administratieve nauwkeurigheid bij het arrondissements-
parket Amsterdam.
Na de overboeking was de ontnemingsprocedure zoals die in 1993 was inge-
zet nog steeds niet beëindigd. Het Openbaar Ministerie heeft daartoe in
2002 een vordering ingediend tot niet-ontvankelijkheid, wegens overschrij-
ding van de redelijke termijn. Naar het oordeel van de Onderzoekscommis-
sie is dat een opmerkelijke gang van zaken. Op grond van artikel 578a lid 1
Wetboek van Strafvordering eindigt een ontnemingszaak van rechtswege door
de voldoening aan de schikkingsvoorwaarden. Strikt genomen was het op-
nieuw aanbrengen van de ontnemingsprocedure niet nodig geweest. Toen
daarvoor toch werd gekozen, was het evenwel zuiver om als grond voor de
niet-ontvankelijkverklaring aan te voeren dat een schikking was getroffen.
Ook al was in 2002 de redelijke termijn in aanmerkelijke mate overschreden,
hierin lag niet de ware reden voor de beëindiging van de ontnemingszaak.
Het was dan ook passend geweest als de rechter in kennis was gesteld van het
feit dat inmiddels een schikking was overeengekomen, zodat de procedure
om die reden kon worden beëindigd. In dat geval zou echter het feit van die
ontnemingsschikking bekend kunnen zijn geworden, iets dat het Openbaar
Ministerie wellicht heeft willen voorkomen. Niet was immers uit te sluiten
dat dan het Openbaar Ministerie zou zijn gevraagd enig inzicht te verschaf-
fen in de inhoud van de schikking. Het valt overigens op dat in 2005 het de
raadsman van H. zelf is die in een verzoekschrift tot teruggave aan H. van een
in Amsterdam in beslag genomen koffertje met een aanzienlijk geldbedrag
nadrukkelijk verwijst naar de tot stand gekomen schikking en naar de om-
standigheid dat H., via het Openbaar Ministerie, gelden had teruggekregen
die in Luxemburg beslagen waren geweest.  
Ten slotte merkt de Onderzoekscommissie op dat de minister van Justitie in
2002, bij de beantwoording van de Kamervragen van Rietkerk en Van de
Camp, inmiddels wel kennis heeft gedragen ook van de inhoud van de ont-
nemingsschikking. Het antwoord op de Kamervragen had echter overwe-
gend betrekking op de kwestie van de gratiëring, met slechts ondergeschikte
271
