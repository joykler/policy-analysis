Op 15 augustus 1996 overleed de moeder van H. H. kreeg geen toestemming
om de begrafenis bij te wonen. Enkele maanden voor haar overlijden werd de
moeder van H. naar Vught gebracht:
‘De enige vorm van afscheid nemen die mijn broer en mijn moeder werd
toegestaan, was een bezoek van onze werkelijk doodzieke moeder vanuit
het ziekenhuis in Alkmaar (waar zij op dat moment verpleegd werd) aan
Vught. Dit volgens dezelfde procedure, alleen nu, bij slechts hoge uit-
zondering, zonder glaswand.’ 
Uit latere correspondentie blijkt dat het ministerie van Justitie de brief van
de zus van H. op 6 september 1996 heeft beantwoord. De antwoordbrief is in
23
het dossier niet terug te vinden.
Op 16 juni 1997 diende de zus van H. opnieuw een verzoek om gratie in, dit
keer gericht aan het hoofd van de Dienst Justitiële Inrichtingen, met een af-
schrift van die brief aan de toenmalige minister van Justitie mevrouw mr. W.
(Winnie) Sorgdrager. 
Op 20 februari 1999 stuurde de zus van H. een brief aan de directeur van
Dienst Justitiële Inrichtingen. Dit keer was het geen verzoek, maar een
klacht: 
‘Op 11 februari jl. is onze vader, D. [H.], na een verblijf van ruim vijf
maanden in het ziekenhuis in Alkmaar en vervolgens drie maanden in
een verpleeghuis te Heerhugowaard, overleden.
Gedurende deze gehele periode is er geen contact geweest tussen mijn
vader en mijn broer, C.J. [H.], uitgezonderd de kaarten/brieven die mijn
broer mijn vader zond.’
Meteen na het overlijden van hun vader had de zus van H. de ebi in Vught
gebeld en daar het volgende te horen gekregen:
‘gedetineerden [zitten] tussen (ik kan het mij niet exact herinneren) circa
13.30 uur en 14.30/15.00 uur op cel […] en er [is dan] geen personeel be-
schikbaar […] voor dit “soort” mededelingen.’
Ook een tweede poging van de zus van H. om haar broer over het overlijden
van hun vader te berichten, leverde niets op:
‘De centralist/telefonist deelde mij bij mijn tweede poging rond 15 uur
stoïcijns mee dat hij het verbod had mij met wie dan ook van de “inrich-
ting” door te verbinden.’
97
