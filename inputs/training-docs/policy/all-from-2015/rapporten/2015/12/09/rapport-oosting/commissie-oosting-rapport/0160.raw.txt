Wel kwam er beweging in het aan de Tweede Kamer toegezegde onderzoek
binnen het Openbaar Ministerie. Bij de voorbereiding van het debat op 13
maart 2014 had de Tweede Kamer een reeks schriftelijke vragen gesteld; 
vijf daarvan waren nog niet beantwoord. De tijd om een en ander precies uit
te zoeken, had voorafgaande aan het debat in de Tweede Kamer ontbroken.
Minister Opstelten wilde voor Pasen, 20 en 21 april 2014, de laatste vijf vra-
gen beantwoord hebben. Op het ministerie van Veiligheid en Justitie werd
niet alleen aan de antwoorden gewerkt, maar ook aan de brief waarmee de
antwoorden aan de Tweede Kamer zouden worden verzonden. 
Kort daarvoor, op 7, 9 en 16 april 2014, had de voorzitter van het college van
procureurs-generaal minister Opstelten ambtsberichten doen toekomen. Op
7 april 2014 was bericht dat de zoektocht naar de ﬁnanciële afwikkeling ‘geen
30
resultaten [heeft] opgeleverd’. Die informatie gaf aanleiding tot het voor-
nemen van de minister om een nader onderzoek te doen uitvoeren. Een amb-
telijk concept voor een brief aan de Tweede Kamer over dat voornemen refe-
reerde aan het bericht van de voorzitter van het college van 16 april 2014. Dat
was 
‘voor uw Kamer, maar ook voor mijzelf een uiterst onbevredigende uit-
komst. Ik wens dan ook dat hierover de onderste steen boven komt. Ik
heb om die reden de heer drs. C.C.M. Vendrik, lid van de Algemene Re-
kenkamer en oud-lid van uw Kamer, verzocht om een diepgravend on-
derzoek te doen naar de ﬁnanciële afwikkeling van deze ontnemings-
schikking. De heer Vendrik is bereid hierover aan mij te rapporteren. Ik
zal uw Kamer zijn bevindingen doen toekomen.’
Het ambtelijk concept, met daarin onder meer bovengenoemd citaat, werd
besproken tussen de minister en de voorzitter van het college van procureurs-
generaal. Daarna werd het verspreid als ‘de na gesprek met mr. H.J. (Her-
man) Bolhaar en minister bijgeschaafde tekst’.
In plaats van een onderzoek door Vendrik kwam er, op verzoek van de minis-
ter, een onderzoeksopdracht van het college van procureurs-generaal. Het
college besloot om de opdracht te geven aan Van Brummen. In zijn gesprek
met de Onderzoekscommissie heeft Opstelten daarover het volgende ge-
zegd: ‘Dit is met het college besproken waarbij aan de orde kwam dat het
toch een zaak van het Openbaar Ministerie was en dat daarvoor grote kennis
van het Openbaar Ministerie nodig was. De heer Van Brummen stond bui-
ten de organisatie en had de vrijheid om onafhankelijk naar het college te
rapporteren.’
