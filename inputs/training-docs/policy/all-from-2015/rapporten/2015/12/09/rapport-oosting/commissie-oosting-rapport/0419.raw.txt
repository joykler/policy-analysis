onderzoeksopdracht zoals die in het Instellingsbesluit (bijlage 1) en in hoofd-
stuk 1 staan vermeld. 
De Onderzoekscommissie is haar onderzoek begonnen met een aantal infor-
mele gesprekken, om zich te oriënteren. Daartoe heeft zij oriënterende ge-
sprekken gevoerd met mr. G.N. (Gerard) Roes, mr. H.A. (Henk) van Brum-
men, mr. H.J. (Herman) Bolhaar en mr. F. (Fred) Teeven. Verder hebben de
voorzitter en secretaris in die fase gesprekken gevoerd met mevrouw drs.
G.P.M. (Arda) Scholte, hoofdinspecteur collecties en archieven en plaatsver-
vangend directeur van de Erfgoedinspectie, mr. J. (Jos) de Blieck, plaatsver-
vangend directeur-generaal van de Belastingdienst en de heer J. (Hans) van
der Vlist, directeur van de fiod. Vervolgens heeft de Onderzoekscommissie
informatie opgevraagd bij het ministerie van Veiligheid en Justitie, bij het
parket-generaal van het Openbaar Ministerie, het arrondissementsparket en
de gerechtelijke organisatie in Amsterdam, de Belastingdienst, de svb en de
uwv en bij de Tweede Kamer. Hierbij heeft de Onderzoekscommissie ook
ter plekke archieven ingezien en documentatie bestudeerd. Ook van andere
instanties en personen – in Nederland, maar ook daarbuiten – heeft de On-
derzoekscommissie informatie en documentatie gevraagd en ontvangen. 
De toegang van de Onderzoekscommissie tot de informatie bij het ministe-
rie van Veiligheid en Justitie, het Openbaar Ministerie en de Belastingdienst
is vastgelegd in informatieprotocollen, die de minister van Veiligheid en Jus-
titie op 14 september 2015 aan de Tweede Kamer heeft gezonden (Tweede
Kamer, vergaderjaar 2015-2016, 34 000 VI, nr. 106). De Onderzoekscommis-
sie heeft – gelet op artikel 7 lid 2 van het Instellingsbesluit – toegang tot alle
informatie die zij nodig heeft, met inachtneming van de zojuist genoemde
protocollen. De Onderzoekscommissie heeft van de geboden mogelijkheden
tot verkrijging van informatie uiteraard gebruikgemaakt. Graag benut de
Onderzoekscommissie deze gelegenheid om allen die de Onderzoekscom-
missie hebben voorzien van voor haar onderzoek relevante informatie te be-
danken. Dit geldt in het bijzonder voor de contactpersonen bij het ministerie
van Veiligheid en Justitie, het parket-generaal, het arrondissementsparket in
Amsterdam, de Belastingdienst, de fiod en het ministerie van Sociale Zaken
en Werkgelegenheid. 
De Onderzoekscommissie heeft op 18 augustus 2015 op de intranetsites van
het ministerie van Veiligheid en Justitie en van het Openbaar Ministerie een
bericht laten plaatsen. In dit bericht werd de mogelijkheid aangegeven om de
Onderzoekscommissie tot uiterlijk 1 november 2015 te voorzien van infor-
419
