appartement aangeschaft na overmakingen en stortingen afkomstig van H.,
onder een van zijn valse namen. Het Openbaar Ministerie ging er tijdens de
onderhandelingen over de te sluiten ontnemingsschikking van uit dat het
appartement inmiddels uitgewonnen zou zijn door de hypotheekverschaffer.
De ﬁrma imfico, die klaarblijkelijk zorgde voor het onderhoud van het ap-
partementencomplex aan de Hoogstraat, had bij vonnis van de vrederechter
van het vijfde kanton Antwerpen op 1 september 1998 een achterstallige beta-
ling door de Sagitta Familienstiftung, van 1.253.031 Belgische francs, vermeer-
derd met wettelijke rente en gerechtskosten (in totaal ongeveer 71.500 gul-
den), toegewezen gekregen. Op 14 september 1999 ging – na een openbare
veiling – bij notaris Van Oekel in Brasschaat het appartement over naar een
nieuwe eigenaar, die hiervoor 9,5 miljoen Belgische francs (522.500 gulden)
betaalde. Na verrekening voor de hiervoor genoemde achterstallige betaling
voor onderhoudskosten, is de rest van dat bedrag – vermoedelijk nog steeds
onder de titel van strafrechtelijk conservatoir beslag – in handen gesteld van
de Belgische Staat.
Verder bleef onder meer ook het plezierjacht Mabelia, dat H. via een Trust
voor 754.076,40 gulden in 1988 had aangeschaft, buiten het bereik van de on-
derhandelingen over een ontnemingsschikking. Hetzelfde geldt voor de wo-
ning in Oude Wetering, die via een besloten vennootschap, Cultureel Plan-
bureau Perspectief B.V., later gewijzigd in Beheermaatschappij Perspectief B.V.,
op 15 november 1990 was aangekocht en die op 13 november 1996 verkocht is
op een openbare veiling. Daarnaast stonden op naam van de vriendin van H.
(en van haar neef) drie woningen in Rotterdam, die in 1988 en in 1992 waren
gekocht voor een bedrag van in totaal 303.000 gulden. 
• Op welke wijze is de leiding van het Openbaar Ministerie betrokken geweest
bij de onderhandelingen over een voorgenomen schikking? Heeft zij daaraan
goedkeuring gegeven? 
Het eerste concept
Nadat met de raadslieden van H. overeenstemming was bereikt over het be-
drag van 750.000 gulden voor de ontneming, nam Swagerman contact op
met het college van procureurs-generaal, ter verkrijging van goedkeuring.
De Onderzoekscommissie heeft vastgesteld dat dit contact alleen mondeling
is geweest. Swagerman wendde zich niet tot de portefeuillehouder voor ont-
nemingen, Steenhuis, maar tot de gebiedsprocureur-generaal voor Amster-
dam, Hulsenbek. Hulsenbek heeft in een korte notitie neergelegd wat hem
werd voorgesteld. Kern van die notitie was het voorstel aan het college om in
