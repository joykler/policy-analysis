6.3 De beschikbaarheid van informatie bij de toenmalige
bewindspersonen van Justitie alsmede het Openbaar Ministerie 
en andere bewindspersonen in de periode tussen 16 april 2002 
en augustus 2005 
In april 2004 kreeg de Amsterdamse politie de tip dat een vuurwapengevaar-
lijke crimineel uit Londen in de hoofdstad verbleef. De ﬂatwoning waar deze
crimineel zou verblijven werd geobserveerd. Op 6 mei 2004 werd een man
gezien die fysiek grote gelijkenis vertoonde met de gezochte Britse crimineel.
Een arrestatieteam werd ingezet en de bewoner van de ﬂatwoning werd aan-
gehouden. Het bleek niet om de Britse crimineel, maar om Koos R. te gaan.
Bij een doorzoeking vond de politie een koffertje met daarin 91.260 euro (112
biljetten van tien euro, 1.987 biljetten van 20 euro, 1 biljet van 200 euro en
1.004 biljetten van 50 euro). 
Koos R. verklaarde aanvankelijk niet te weten van het koffertje. Hij woonde
pas een week in de ﬂatwoning. Het koffertje met inhoud werd vervolgens in
beslag genomen. 
Op 1 juni 2004 stuurde de raadsman van H. een fax naar het arrondisse-
mentsparket met de mededeling dat H. enkele weken daarvoor een koffertje
met 95.000 euro achter de bank in de woonkamer in de ﬂatwoning had ge-
zet. Het koffertje met inhoud (volgens de raadsman voornamelijk biljetten
van 500 euro) was van H. en H. kon het bedrag ook verantwoorden. De
raadsman gaf aan dat H. in verband met een schikkingsovereenkomst ‘een
groot geldbedrag [heeft] terug ontvangen hetwelke in het kader van die oude
strafzaak – de “Coral Sea II” affaire – op verzoek van de ofﬁcier van justitie
door de rechter-commissaris te Amsterdam was “bevroren” op een buiten-
landse bankrekening. Gedurende de ruime periode van bevriezing zijn die
gelden rentedragend geweest.’ Zo nodig zouden, volgens de raadsman, Tee-
ven en Swagerman ‘een bevestiging ter zake’ kunnen geven. 
Het lukte echter niet om een afspraak te maken voor een gesprek tussen poli-
tie en H. over de vraag of het koffertje met inhoud aan H. toebehoorde. Op
20 augustus 2004 trok de raadsman daarom maar weer eens aan de bel en
vroeg het koffertje met inhoud terug. Op 16 december 2004 werd H. als ge-
tuige gehoord. Hij verklaarde woonachtig te zijn in Torremolinos. Verder
verklaarde hij dat het geld afkomstig was van een bankrekening in Zwitser-
land waarvan het tegoed zou zijn bevroren in verband met de strafzaak van
de Coral Sea II: ‘Dit was een rekening in Zwitserland. Ik heb al het geld van
135
