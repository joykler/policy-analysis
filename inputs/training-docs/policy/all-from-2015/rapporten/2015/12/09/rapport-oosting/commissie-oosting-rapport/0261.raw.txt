Vastgesteld is dat ook het boom niet heeft beschikt over adequate en volle -
dige onderliggende informatie. Het boom-advies was ambigu; niettemin
heeft het college, na ontvangst van dat advies, op 15 februari 2000 alsnog
goedkeuring verleend aan de hoogte van het schikkingsbedrag van 750.000
gulden, echter zonder het eerste concept van de schikkingsovereenkomst en
de toen actuele waarde van het beslag te kennen. De Onderzoekscommissie
is van oordeel dat aldus niet kan worden gesproken van een adequate en wer-
kelijk kritische toets. 
Hierbij wijst de Onderzoekscommissie erop dat in de toenmalige Richtlijn
voor strafvordering bij ontneming ondersteuning door het boom bij onder-
handelingen omtrent schikking was voorgeschreven (zie ook bijlage 4). Gelet
daarop had het boom eigenlijk al in een eerder stadium moeten worden in-
geschakeld door Teeven en Swagerman. Het college heeft dat weliswaar ge-
corrigeerd door alsnog een boom-advies te verlangen, maar die rol heeft het
boom niet goed kunnen vervullen door het late moment van inschakeling
en de ontoereikende informatieverschafﬁng. Het college heeft zich er ook
niet van verzekerd dat de positie van de Belastingdienst daadwerkelijk was
verkend en meegenomen, de tweede duidelijke eis die het college in zijn ver-
gadering van 26 januari 2000 had gesteld.
Na de goedkeuring van het bedrag van 750.000 gulden in het eerste concept
van de ontnemingsschikking, werden de onderhandelingen voortgezet, lei-
dend tot de hieronder te bespreken tweede en deﬁnitieve versie. Voldoende
aannemelijk is dat – anders dan de voorzitter van het college van procureurs-
generaal in zijn ambtsbericht van 4 april 2002 de minister liet weten – ook de
tekst van die tweede versie – met daarin de toegevoegde geheimhoudings -
clausule – niet aan het college is voorgelegd. Naar de herinnering van Swa-
german heeft hij uitsluitend telefonisch contact gehad met leden van het col-
lege. Van een schriftelijke notitie, dan wel van een oplegnota, is geen spoor
gevonden. De Onderzoekscommissie houdt het er dan ook op dat slechts
sprake is geweest van een mondeling ﬁat van de waarnemend voorzitter van
het college, ergens in juli dan wel augustus 2000. 
Al het voorgaande overziende, vertoont de procesgang rond de behandeling
en goedkeuring door het college van de voorgenomen ontnemingsschikking
een aantal duidelijke tekortkomingen.
5. De inhoud van de ontnemingsschikking
Het eerste en het tweede concept van de ontnemingsschikking bevatten bei-
