Toelichting
Zoals op 24 februari 2014 per e-mail aan u bericht, is het om benaderd door
journalist Bas Haan van Nieuwsuur over een ontnemingsschikking op 15 juni
2000 met drugscrimineel (Kees) [H.]. Niet bekend is wanneer Nieuwsuur deze
reportage wil uitzenden. [H.] is onder andere veroordeeld voor de handel in
drugs en voor lidmaatschap van de criminele organisatie rond Johan V, ook
bekend als ‘De hakkelaar’.
Achtergrond schikking en beoordeling door College en toenmalig 
minister
De totstandkoming van de ontnemingsschikking met [H.] kent een lange
voorgeschiedenis. Het om in Amsterdam heeft aanvankelijk wel een verband
willen leggen tussen de schikkingsovereenkomst en de advisering over een
gratieverzoek in een andere strafzaak van [H.], maar later te kennen gegeven
dat dit verband niet mocht worden gelegd.
Over de schikking zijn in 2002 Kamervragen gesteld door het lid Rietkerk
(cda). Deze Kamervragen met antwoorden en het ambtsbericht van het om
hierover zijn bijgevoegd. Relevant is vooral vraag 8. Hierin wordt gevraagd of
het waar is dat ‘drugscrimineel [Kees] [H.] van 498 miljoen winst slechts een
paar ton aan Justitie moet betalen en als gevolg van een schikking en andere
afspraken buiten de rechter om verder vrijuit kan gaan?’
In de beantwoording van deze vraag is onder andere ingegaan op een verband
tussen de schikkingsovereenkomst met [H.] enerzijds en een positieve advi-
sering over een gratieverzoek en/of het verlenen van korting op de executie
van een gevangenisstraf anderzijds. Door de toenmalige minister van Justitie
is in de antwoorden aangegeven dat het om te Amsterdam aanvankelijk wel
verband heeft willen leggen tussen de schikkingsovereenkomst en de advise-
ring over een gratieverzoek in een andere strafzaak van [H.], maar dat door de
leiding van het om aan de raadsman te kennen is gegeven dat dit verband niet
mocht worden gelegd.
Over de ontnemingsschikking heeft in 1999 correspondentie plaatsgevonden
tussen de minister en de raadsman van verdachte, de heer Doedens. De heer
Doedens heeft zich bij brief van 15 juni 1999 tot de minister gewend met het
verzoek het Openbaar Ministerie opdracht te geven tot nakoming van een,
naar het oordeel van de heer Doedens, in juni 1998 tussen [H.] en het om tot
stand gekomen schikkingsovereenkomst. Blijkens het bijgevoegde ambtsbe-
richt van het om en de beantwoording van de Kamervragen heeft de minister
141
