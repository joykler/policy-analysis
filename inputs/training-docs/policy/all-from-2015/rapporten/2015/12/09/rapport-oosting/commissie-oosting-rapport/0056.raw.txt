3.2 Onderhandelingen over een schikking
Teeven maakte op 1 januari 1994 de overstap van de fiod naar het Openbaar
Ministerie in Amsterdam. Per 1 maart 1993, kort voor zijn overgang, was
nieuwe wetgeving in werking getreden om bij de vervolging de zware crimi-
naliteit ook in de portemonnee beter te kunnen treffen. Dat vergde andere
deskundigheid en dus ook anders geschoolde ofﬁcieren van justitie. Hoofd-
ofﬁcier van justitie de heer mr. J.M. (Hans) Vrakking kreeg de ruimte om op
zijn parket vijf nieuwe ofﬁcieren van justitie aan te nemen die op ﬁscaal en 
ﬁnancieel gebied hun steentje zouden kunnen bijdragen. Teeven was voor
een van deze vijf nieuwe functies een uitgelezen kandidaat. Hij had zijn
avondstudie Nederlands recht aan de Vrije Universiteit in drie jaar afgerond.
Teeven kwam van de fiod en hij was op strafrechtelijk gebied gretig: binnen
11
het Openbaar Ministerie werd hij getypeerd als ‘een briesend raspaard’.
Met Teeven en nog andere nieuwkomers kwam niet alleen een nieuwe en 
andere generatie ofﬁcieren van justitie aan de slag. Ook moesten ze al snel de
plekken van hun voorgangers opvullen. Valente had gekozen voor een rusti-
ger werkomgeving. Bij hem thuis was ingebroken en op het arrondissements-
parket werd ervan uitgegaan dat de inbrekers (het leek een vooropgezette 
actie uit de criminele toplaag) het hadden gemunt op computerbestanden
over de zaak-Charles Z. Valente vertrok eind 1994 naar het arrondissements-
parket in Middelburg.
Wortel werd per 1 februari 1995 overgeplaatst naar het fraudeteam, dat op een
andere verdieping (tussen de kinderrechters) zijn werkplek had. Daarna had
hij, naar eigen zeggen, nauwelijks nog contact met het team zwacri (zware
criminaliteit), dat enkele verdiepingen hoger achter beveiligde deuren zijn
12
werk deed.
Bij zijn komst naar het Openbaar Ministerie maakte Teeven van zijn ambi-
ties geen geheim. Zijn uitdaging was om de belangrijkste (drugs)criminelen
van dat moment achter slot en grendel te krijgen. Boven aan zijn lijst stond
Johan V. Op de lijst ontbrak H. Die was al gedetineerd en bij zijn strafproces
waren Valente en Wortel de zaaksofﬁcieren. Teeven werd, samen met ofﬁcier
van justitie mr. M.R. (Martin) Witteveen, zaaksofﬁcier in de zaak-Johan V.
Desalniettemin had hij ook bemoeienis met de zaak-H. Teeven onderteken-
de op 24 juni 1994 de conclusie van eis in de ontnemingsprocedure en hij gaf
opdracht aan de fiod voor een nader strafrechtelijk ﬁnancieel onderzoek,
13
dat op 15 december 1994 gereed was.
