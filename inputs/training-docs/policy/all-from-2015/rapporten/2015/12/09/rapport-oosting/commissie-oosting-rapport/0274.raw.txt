een eigenstandig onderzoek te doen. De eenvoudige ontdekking door de Erf-
goedinspectie, op 8 juli 2015, van de relevante betaalbewijzen in een dossier
in Amsterdam is daarvan, achteraf bezien, het meest pijnlijke bewijs. Die
vondst laat overigens ook indringend zien dat de archivering bij het arron -
dissementsparket Amsterdam van het ontnemingsdossier H. ernstig tekort-
schoot.  
Onverstandig en onnodig acht de Onderzoekscommissie ook het besluit van
de minister om, vanwege de hiërarchische relatie tussen de minister en het
Openbaar Ministerie, het Van Brummen niet toe te staan om zelf te spreken
met Teeven. Een situatie die zou zijn voorkomen bij het aanwijzen, door de
minister zelf, van een geheel onafhankelijke onderzoeker. Wel is Van Brum-
men op de hoogte gebracht van de inhoud van wat de directeur-generaal en
Teeven met elkaar over de ontnemingsschikking hebben besproken. Het is
begrijpelijk dat Teeven op dat moment moest afgaan op zijn geheugen, van
een gebeurtenis van al zo lang geleden. Niettemin zou die herinnering rede-
lijk accuraat blijken, en in lijn met de berichten van Nieuwsuur en Doedens.
Het is ongelukkig dat Van Brummen in zijn eindrapport zich heeft beperkt
tot de informatie die louter te herleiden was tot voor hem beschikbare docu-
menten, met voorbijgaan aan de – geloofwaardig gebleken – informatie in
het gesprek met Teeven, alsook met andere door Van Brummen benaderde
personen, onder wie Swagerman en de fiod-rechercheur die het proces-
v erbaal van 15 december 1994 heeft opgesteld. Een proces-verbaal dat Van
Brummen niet in zijn onderzoek heeft betrokken. Dit alles heeft geleid tot
een stelligheid die naderhand misplaatst zou blijken te zijn. 
Opmerkelijk is verder nog dat het rapport van Van Brummen na het inleve-
ren, op 6 mei 2014, van een door hem ondertekend exemplaar als resultaat
van bespreking op het ministerie met het parket-generaal in totaal nog drie
nieuwe versies zou krijgen alvorens Van Brummen op 26 mei 2014 de eind-
versie zou ondertekenen. Een onafhankelijk onderzoeker zou ongetwijfeld
anders hebben gewerkt: eventueel een conceptrapport ter bespreking met de
opdrachtgever, met het oog op correctie van eventuele feitelijke onjuisthe-
den, en een op eigen verantwoordelijkheid vastgesteld eindrapport.
3. Verwarring in 2015
De uitzending van Nieuwsuur in 2015 heeft opnieuw – en heviger dan in
2014 – de nodige verwarring gesticht. Uiteindelijk is toen besloten tot een
ultieme zoektocht in de al lang daarvoor afgesloten digitale bestanden. Met
als resultaat de vondst van ‘het bonnetje’, die de val inluidde van de beide be-
