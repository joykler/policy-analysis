heeft de Onderzoekscommissie geen verklaring gevonden. Teeven heeft geen
herinnering aan de afwikkeling, zo vertelde hij de Onderzoekscommissie.
Zijn zwarte archiefmap, waarover hij tot begin 2002 beschikte en waarin hij
de ontneming en de afwikkeling daarvan had gedocumenteerd, hebben de
Onderzoekscommissie en de Erfgoedinspectie niet teruggevonden, met uit-
zondering van enkele documenten die her en der waren verspreid en opgesla-
gen. 
Na de verrekening van de hiervoor genoemde 592.962,64 gulden met het uit
Luxemburg overgeboekte bedrag van in totaal 5.303.590,82 gulden, resteerde
een aan H. over te boeken bedrag van in totaal 4.710.627,18 gulden. Hierbo-
ven heeft de Onderzoekscommissie er al op gewezen dat het Openbaar Mi-
nisterie daarbij heeft miskend dat al eerder een verrekening had plaatsgevon-
den met de vordering op H. van 41.465,57 gulden wegens de schade van de
semtex-uitbraak. Die verrekening had plaatsgevonden met het hierboven ge-
noemde bedrag van 157.037,36 gulden dat van de Belgische bankrekeningen
naar het arrondissement Amsterdam was doorgeleid. Daardoor is het bedrag
dat feitelijk aan de overheid is voldaan ingevolge de ontnemingsschikking
niet 750.000 gulden, maar slechts 708.534,43 gulden.
Het bedrag van 4.710.627,18 gulden is op vrijdag 7 september 2001 overge-
maakt op de derdenrekening van advocatenkantoor Doedens, en op 10 sep-
tember 2001 bijgeschreven op die rekening. In de – zoals gezegd – gecompli-
ceerde eindafrekening is nog een kleine rekenfout geslopen: er werd één gul-
den te weinig overgemaakt. Dit werd boekhoudkundig verholpen door een
bedrag van 750.001 gulden over te maken van de rekening-courant van het
arrondissement Amsterdam naar het ministerie van Justitie.
2 De informatiepositie van de minister van (Veiligheid en) Justitie 
en het college van procureurs-generaal
• Wat was de informatiepositie in 2002?
De beantwoording van de vragen van de Tweede Kamerleden Rietkerk en
Van de Camp van 1 maart 2002 legde binnen het ministerie van Justitie en
het college van procureurs-generaal een gebrek aan kennis bloot over wat er
destijds precies tussen H. en het Openbaar Ministerie was afgesproken. De
eerste kennislacune betrof de afspraken over de gratiëring. In zijn antwoor-
den op de vragen uit de Tweede Kamer reageerde de minister ingetogener: 
hij was wel op de hoogte geweest van de onderhandelingen, maar niet van de
248
