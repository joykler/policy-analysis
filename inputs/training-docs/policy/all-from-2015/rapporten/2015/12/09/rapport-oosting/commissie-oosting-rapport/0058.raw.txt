In zijn gesprek op 24 september 2015 heeft Teeven hieraan het volgende toe-
gevoegd:
‘De Onderzoekscommissie wijst op een uitspraak van de heer Teeven te-
gen de heer Van Galen van Nieuwsuur: “Weet u wat het is. U weet niet al-
les en ik weet alles. Dus misschien komt dat nog eens een keer naar boven
en dan zal u het ook begrijpen.” De heer Teeven reageert met de uit-
spraak: “en zo is het”. De Onderzoekscommissie vraagt of de heer Teeven
hier nog iets aan toe wil voegen, gezien hetgeen tot nog toe besproken is.
De heer Teeven benadrukt dat hij niet met de Onderzoekscommissie
deelt wat er op 21 mei 1995 is gebeurd.’ [onderstreping door Teeven]
In zijn gesprek met de Onderzoekscommissie voegde Vrakking hieraan aller-
eerst het volgende toe:
‘De heer Vrakking reageert met de opmerking dat H. in 1995 inderdaad
de heer Teeven verschillende inlichtingen heeft gegeven. Deze inlichtin-
gen hebben ervoor gezorgd dat de heer Teeven bereidwillig was iets voor
H. terug te doen. De heer Vrakking beroept zich op zijn ambtsgeheim
wanneer gevraagd wordt naar de inhoud van het gesprek tussen H. en de
heer Teeven. De heer Vrakking beaamt wel de woorden van de Onder-
zoekscommissie dat er inlichtingen zijn gegeven die strafrechtelijk rele-
vant waren voor één of meer grote strafzaken van de heer Teeven, anders
dan de zaken van H. De heer Vrakking voegt daaraan toe dat de inhoud
17
van de inlichtingen ook de veiligheid van mensen betrof.’
De harde aanpak van de zware criminaliteit had ook tot tegenreacties geleid,
waarbij sprake was van bedreigingen:
‘De heer Vrakking bevestigt dit en zegt dat de situatie rond de heer Tee-
ven tussen 1995 en 1996 zeer heftig was. De heer Teeven en zijn gezin zijn
een half jaar tot driekwart jaar persoonlijk beveiligd. Hijzelf had een
door het departement verzorgde saferoom in zijn huis voor zijn gezin en
een rechtstreekse verbinding met de politie.’
Eerder, in een interview met de Volkskrant, zei Vrakking hierover het volgen-
de:
‘De jaren negentig waren rare tijden. Het was heftig. De criminelen
merkten dat het voorbij was met het softe gedoe en die sloegen terug
naar justitie. Meerdere ofﬁcieren van justitie zijn bedreigd. Teeven ook.
Hij en zijn gezin hebben maandenlang bescherming gehad, want er wa-
ren serieuze geluiden dat criminelen van plan waren om hem te ontvoe-
ren. Ze zouden al een gevangenisje hebben gebouwd voor hem, ergens in
18
een oude loods.’
58
