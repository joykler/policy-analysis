Hier was aan de orde, een relatie te leggen met de feiten waarvoor H. was
veroordeeld. Daardoor is men toen uitgekomen op 6 miljoen à 7 mil-
joen. Het onderzoek ging voort en de waarde van inbeslaggenomen goe-
deren daalde tot omstreeks 2 miljoen, doordat een pand door een andere
beslaglegger in België is verkocht. Het resultaat was die 750.000 gulden,
want dat zou naar het oordeel van het om, van de ofﬁcieren van justitie,
19
een bedrag zijn waar de rechter zich achter zou kunnen scharen.’
Na enkele interrupties deelde de minister het volgende mee:
‘Er is 750.000 gulden naar de Staat gegaan. Dit gaat niet over de data,
maar over de guldens. Vervolgens is 1.250.000 gulden gegaan naar de
door [Cees] H. aangewezen rekening. Dan ziet men ook de inzet. Het is
ook ingewikkeld, moet ik zeggen. Een kleine 50% van het bedrag dat uit-
eindelijk in beslag is genomen, is door de Staat binnengehaald via het
20
Openbaar Ministerie. Dat wil ik als feit meedelen.’
Over het niet informeren van de Belastingdienst liet de minister de Tweede
Kamer in het debat het volgende weten:
‘Het om heeft er duidelijk voor gekozen – ik kom bij de beantwoording
van de vragen van mevrouw Helder – om af te wijken van de eigen richt-
lijnen. Degene die die richtlijnen opstelt, mag daar ook van afwijken.
21
Dat is duidelijk. Dat zijn de feiten.’
In de tweede termijn herhaalde de minister dit:
‘Ik ga ervan uit, en je mag dan concluderen, dat dit ook als zodanig in
zijn totaliteit in het college aan de orde is geweest. Vervolgens hebben ze
de gang van zaken gecheckt en gedubbelcheckt. De totale gang van za-
ken is dus in ieder geval in het college aan de orde geweest. De precisie
geeft aan dat het door het college is goedgekeurd voordat er uiteindelijk
22
door het Openbaar Ministerie getekend is. Dat zijn de feiten.’
De feiten lagen echter toch anders. Zoals aan de orde kwam in hoofdstuk 4,
besloot het college van procureurs-generaal op 26 januari 2000 onder meer
dat overleg met de Belastingdienst diende plaats te vinden. Dit was in over-
23
eenstemming met de Richtlijn ontneming van het college, van 7 juli 1998.
De instantie die de richtlijn had vastgesteld, bepaalde aldus nadrukkelijk dat
deze richtlijn moest worden nageleefd. In hoofdstuk 4 is echter al gebleken
dat de ﬁscus uiteindelijk niet is geïnformeerd. 
191
