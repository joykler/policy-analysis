Al in 2002 was de vermelding van het bedrag van twee miljoen gulden in de
antwoorden op vragen uit de Tweede Kamer feitelijk onjuist. Aan dat bedrag
is in 2014 langdurig en met grote stelligheid vastgehouden, doordat toen niet
al meteen kritisch is doorgevraagd en doorgezocht naar informatie die welis-
waar moeilijk te traceren was, maar die wel degelijk aanwezig was. Het on-
derzoek van Van Brummen stond onder grote tijdsdruk en was in zijn bevin-
dingen al met al teleurstellend, zo moet achteraf worden vastgesteld. Dat 
alles heeft ook zijn sporen getrokken in de informatieverstrekking aan de
Tweede Kamer. Als met grotere voortvarendheid en vasthoudendheid was
gezocht, zou de informatie over de overboeking naar de derdenrekening van
advocatenkantoor Doedens al direct in 2014 zijn gevonden. 
• Heeft de minister de Tweede Kamer vertrouwelijk informatie verstrekt en om
welke informatie ging het?
De minister van Veiligheid en Justitie heeft op twee momenten de Tweede
Kamer vertrouwelijk informatie verstrekt. De eerste keer gebeurde dat op 
8 april 2014. Het betrof het boom-advies van 4 februari 2000, waarin twee
passages zijn zwartgelakt. Met name de tweede passage (de conclusie van het
advies) is kritisch over de verhouding tussen het voorlopig berekende weder-
rechtelijk verkregen voordeel en de hoogte van het schikkingsbedrag. 
De tweede keer kreeg de Tweede Kamer op 9 maart 2015 vertrouwelijk we-
derom het boom-advies van 4 februari 2000. Ook het rapport van Van
Brummen, het nadere rapport van Van Brummen en het verslag van bevin-
dingen van de zoekslag van de Auditdienst Rijk werden vertrouwelijk ter in-
zage gelegd. 
Bij beide gelegenheden ontbrak de schriftelijke bevestiging van het eerdere
advies van het boom, met als datum 14 juli 2000.
4 De omgang met informatie
• Hoe is binnen het ministerie van Veiligheid en Justitie omgegaan met
informatie over de ontnemingsschikking en de afwikkeling daarvan?
De Onderzoekscommissie heeft moeten constateren dat de politieke en
ambtelijke leiding van het ministerie van Veiligheid en Justitie na de (aan-
kondiging van) eerste uitzending van Nieuwsuur, 11 maart 2014, grote moeite
heeft gehad om de juiste feitelijke informatie te vergaren. Hierdoor was toen-
