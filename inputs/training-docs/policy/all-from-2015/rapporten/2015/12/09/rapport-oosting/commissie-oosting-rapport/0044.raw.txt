3 De ontnemingsschikking: de aanloop
3.1 De ontnemingsvordering
Op 27 juli 1993 was de eerste terechtzitting in de hasj-zaak van H. H. ver-
scheen niet ter terechtzitting. De rechtbank besloot de terechtzitting voort te
zetten op 12 oktober 1993. H. was dit keer wel ter zitting aanwezig. Naast of-
ﬁcier van justitie Wortel was bij deze tweede zitting ook zaaksofﬁcier Valente
present. Op de derde zitting, op 26 oktober 1993, probeerde de raadsman van
H., Doedens, het Openbaar Ministerie niet-ontvankelijk te laten verklaren
vanwege het opmaken van een vervalst proces-verbaal in de zaak tegen een
van de bemanningsleden van de Coral Sea II. Ook wilde Doedens ofﬁcier
van justitie Valente niet-ontvankelijk laten verklaren vanwege toezeggingen
die deze zou hebben gedaan aan Ad K., op 18 oktober 1993 in Parijs. Ad K., de
‘chef laden en lossen’ van Johan V., was bij een hasj-deal in Frankrijk aange-
houden en wilde zo snel mogelijk uit de Franse gevangenis en naar Neder-
land terugkeren. Doedens wilde Ad K. in de zaak-H. laten getuigen. De
rechtbank was van oordeel dat ‘zich niet het geval voordeed waarin van de
niet-ontvankelijkheid van het Openbaar Ministerie kon blijken’. 
Op 18 januari 1994 volgde de vierde zitting. Tijdens deze zitting brachten de
ofﬁcieren van justitie naar voren dat ‘in het kader van de uitvoering van de
rogatoire commissies in Luxemburg en België […] deposito’s ten name van
[H.] en/of [Yet P.] met daarop aanzienlijke bedragen [zijn] aangetroffen.’ Op
12 april 1994 was de vijfde zitting. Op 6 mei 1994 deed de rechtbank uit-
spraak. De rechtbank achtte wettig en overtuigend bewezen dat H. deel had
uitgemaakt van een criminele organisatie, daarin een leidinggevende rol had
gespeeld en uit de opbrengst van misdrijven voordeel had getrokken. 
De ontnemingsvordering van 7 januari 1994
Parallel aan de strafzaak-H. deed het Openbaar Ministerie, op 7 januari
1994, ook een ontnemingsvordering. De vordering bevatte het geschatte be-
drag van het voordeel. De toen geldende regelgeving stond toe dat de ofﬁcier
van justitie de vordering niet meteen al concreet hoefde te onderbouwen. De
44
