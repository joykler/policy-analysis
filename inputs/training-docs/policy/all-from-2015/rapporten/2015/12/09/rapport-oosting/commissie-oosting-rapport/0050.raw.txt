Op 14 juni 1994 diende ofﬁcier van justitie Teeven, namens Wortel, de door
de rechtbank gevraagde conclusie van eis in de ontnemingsprocedure in, met
daarin de nadere toelichting. Deze nadere onderbouwing was gebaseerd op
het proces-verbaal van 8 april 1994, alsmede op een uit twee bladzijden be-
staand per telefax op 2 juni 1994 verzonden ambtsbericht van de afdeling liai-
sons, groep Islamabad, van de Centrale Recherche Informatiedienst van het
Korps landelijke politie diensten (klpd).
Aan dit ambtsbericht werd ontleend dat de handelswaarde van een kilo hasj
op ongeveer drieduizend gulden lag. Met het eerste transport in december
1988 was 30 ton hasj naar Nederland gebracht (opbrengst 90 miljoen gulden
en geschatte kosten in de orde van grootte van 4 miljoen gulden). Met het
tweede transport (in juni 1989) was 43 ton hasj gemoeid (opbrengst 129 mil-
joen gulden en geschatte kosten 8 miljoen gulden). Het derde transport (de-
cember 1990/januari 1991) betrof 20 ton (60 miljoen gulden opbrengst en 11
miljoen gulden kosten). Bij het vierde transport (juli 1991) ging het om 46 ton
hasj (138 miljoen gulden opbrengst en 22 miljoen gulden kosten). 
In totaal ging het, na aftrek van direct aan deze transporten toe te rekenen
kosten, om 344.395 miljoen gulden. Het ging daarbij met name om de aan-
koop en het transport van de verdovende middelen. Voor niet-direct toere-
kenbare investeringen, zoals de kosten voor de organisatie van deze illegale
activiteiten, rekende het Openbaar Ministerie met een bedrag van 34 miljoen
gulden. 
In de conclusie van eis werd hierbij aangegeven dat met de in de hasj-zaak ten
laste gelegde feiten een bedrag van 307.970.000 gulden was gemoeid. Uit-
gaande echter van de beperktere bewezenverklaring van de rechtbank, kwam
het totale voordeel neer op 145.790.000 gulden. De reden dat werd uitgegaan
van de ten laste gelegde feiten, was dat ten tijde van conclusie van eis het ho-
ger beroep in de strafzaak nog liep. Het volledige bedrag aan voordeel werd
daarbij op het conto van H. geschreven. 
Het beslag op zaken en vorderingen toebehorende aan H. had in de conclusie
5
van eis een waarde van 5.085.700 gulden. Dit bedrag werd niet gespeciﬁ-
ceerd, zodat ook niet kan worden vastgesteld hoe te verklaren is dat sinds 
30 november 1993, in een tijdsbestek van ruim een half jaar, de waarde van 
4,5 miljoen gulden naar ruim 5 miljoen gulden zou zijn gestegen. Er was
daarnaast echter ook nog een berekening gemaakt van het totale vermogen
dat aan H. kon worden toegerekend. Het ging om een bedrag ter hoogte van
50
