teamleider Teeven van de fiod op een groep rond Johan V. (de Hakkelaar) en
H. Het Kolibri-onderzoek stond onder verantwoordelijkheid van de ofﬁcie-
ren van justitie Wortel en mr. J. (Joao) Valente. 
Femis-bank 
Op 8 februari 1991 werd onder leiding van het arrondissementsparket Breda
een strafrechtelijk onderzoek gestart naar Femis. Femis bevond zich in Baarle-
Nassau, precies op de grens van Nederland en België, en onttrok zich aan het
toezicht van De Nederlandsche Bank door zich als spaarinstelling te presen -
teren. Naast Baarle-Nassau had Femis ﬁlialen in Rotterdam en Zeist. Femis
had de reputatie zwart geld en geld afkomstig van criminele activiteiten, zo-
als drugshandel, wit te wassen. Femis bood haar klanten namelijk ﬁnanciële
privacy via rekeningen op nummer of een door de rekeninghouder zelf ver-
zonnen telefooncode, zoals steeds en banaan, die de fiod aan H. en zijn 
17
medeverdachten kon koppelen.
De minister van Financiën van Anguilla, een eiland in het Caribisch gebied,
had de bankvergunning van Femis ingetrokken. Het ingelegde geld, zo’n 118
miljoen gulden, zou vervolgens zijn doorgesluisd naar de aandeelhouders.
Daarvan was zo’n 22 miljoen deﬁnitief verdwenen en 76 miljoen was door de
Duitse eigenaren in eigen zak gestoken. De Nederlandsche Bank onderzocht
of Femis in strijd met de wet toch als bank was opgetreden, aangezien er
spaarrekeningen geopend konden worden.
Bij het onderzoek naar de in beslag genomen administratie en kluizen van
Femis werden bescheiden aangetroffen die betrekking hadden op het verrich-
ten van internationale overboekingen van gelden, waarbij onder andere de
naam Jeffrey P. in Singapore naar voren kwam. Die overboekingen liepen via
twee rekeningen met de telefooncodes steeds en banaan, die gebruikt wa-
ren voor de aankoop van het hierna nog te noemen schip Coral Sea II en de
aankopen van hasj die met dat schip zou zijn getransporteerd. Zo werd op 10
oktober 1989 een bedrag van 1,5 miljoen Singaporese dollars (bijna 3 miljoen
gulden) overgemaakt van de rekening steeds naar de rekening van Jeffrey P. 
Toen de informatie uit het onderzoek naar Femis bij de fiod werd gelegd
naast de informatie uit het hieronder verder te bespreken onderzoek naar 
Coral Sea II kwam H. naar voren als een van de schakels:
‘Op 6 februari 1991 zijn [twee fiod-rechercheurs] een onderzoek gestart
naar Femis in samenwerking met De Nederlandsche Bank. De admini-
stratie van Femis werd initieel ondergebracht bij De Nederlandsche Bank.
35
