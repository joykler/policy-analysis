Op 30 oktober 2014 stelden de Tweede Kamerleden mr. M. (Michiel) van
Nispen, Segers en mevrouw Berndsen-Jansen over dit artikel en het boek van
Van de Pol achttien schriftelijke vragen. Op deze plaats zijn met name de
laatste drie vragen van belang:
‘Bent u bekend met de bijlage die wordt genoemd als onderdeel van de
deal met [Cees] H.? Zo ja, sinds wanneer bent u hiermee bekend? Sinds
wanneer realiseerde u zich dat de huidige Staatssecretaris als ofﬁcier van
justitie een prominente en negatieve rol speelde in eerdere antwoorden
op vragen? Hoe beoordeelt u het bericht dat ondanks een verbod van 
de Minister van Justitie, een ofﬁcier van justitie, middels een bijlage af-
spreekt om positief te adviseren bij een gratieverzoek en het schrappen
van een reeds door de rechter uitgesproken straf?
Bent u bereid dit nader te onderzoeken en de Kamer over de inhoud van
de gang van zaken te informeren en uw beoordeling daarvan te geven?
Zo ja, kan de Kamer dit ten spoedigste van u ontvangen? Zo nee, waar-
49
om niet?’
De minister antwoordde op 17 december 2014 als volgt op deze vragen:
‘Mijn ambtsvoorganger was reeds in 1999 bekend met het feit dat de heer
Teeven de behandelend ofﬁcier van justitie was. Hij heeft in antwoorden
op eerder genoemde vragen van de leden Rietkerk en Van de Camp op 16
april 2002 aangegeven dat het om in Amsterdam in 2000 aan [Cees] H.
ter zake van een veroordeling in een andere strafzaak toezeggingen had
gedaan die betrekking hadden op een positieve advisering op een gratie-
verzoek. De belangrijkste reden hiervoor was, naast persoonlijke om-
standigheden, dat de mededader van [Cees] H., die anders dan [Cees] H.
in die zaak hoger beroep had ingesteld, in dat hoger beroep bij het ge-
rechtshof is veroordeeld tot één jaar gevangenisstraf, terwijl hij in eerste
instantie bij de rechtbank, net als [Cees] H. tot twee jaar gevangenisstraf
veroordeeld was. Het positieve advies is gevolgd door een positief advies
van de rechtbank, waarna bij koninklijk besluit van 16 maart 2001 par -
tiële gratie is verleend. Het College van procureurs-generaal is, zoals ook
blijkt uit deze antwoorden, van het positieve advies van de ofﬁcier van
justitie ten onrechte pas achteraf op de hoogte gesteld. De berichtgeving
hierover in het Algemeen Dagblad van 27 oktober 2014 maakt dit niet an-
ders. Ik zie dan ook geen aanleiding tot enig nader onderzoek. Ten aan-
zien van de gratieverlening heb ik in mijn brief van 13 maart 2014 aange-
geven dat mijn ambtsvoorganger in 2002 heeft geoordeeld dat de wijze
waarop in het traject van gratieverlening door het Openbaar Ministerie
is gehandeld, onvoldoende zorgvuldig is geweest. Ik zie in de genoemde
berichtgeving geen aanleiding dit standpunt te herzien.’
171
