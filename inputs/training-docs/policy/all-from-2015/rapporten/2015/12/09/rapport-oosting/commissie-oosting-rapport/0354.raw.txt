overeenkomen. Daarom spreekt artikel 511c Sv over de ‘verdachte of veroor-
deelde’. Als in de strafzaak vervolgens geen veroordeling volgt, dan kan de
gewezen verdachte op grond van artikel 578a lid 2 Sv van de ofﬁcier van justi-
tie vorderen dat het reeds gepresteerde (het betaalde bedrag of het overge- 
24
dragen voorwerp) wordt teruggegeven. Op grond van die bepaling kan de
betrokkene immers verzoeken dat betaalde bedragen of overgedragen voor-
werpen aan hem worden teruggegeven, indien na voldoening aan de termen
van de schikking blijkt van omstandigheden die de toepasselijkheid van de
ontnemingsmaatregel zouden hebben uitgesloten. Het gaat dan bijvoor-
beeld om gevallen waarin in de strafzaak geen veroordeling wordt uitgespro-
ken. 
De ofﬁcier van justitie bepaalt, zo volgt uit artikel 578a lid 1 Sv, bij het aan-
gaan van een schikking de termijn waarbinnen de betrokkene moet betalen
of de voorwerpen moet overdragen. Anders dan de transactie komt de schik-
king reeds tot stand op het moment van de wilsovereenstemming tussen de
25
ofﬁcier van justitie en de betrokkene. De rechtsgevolgen van de schikking
treden slechts in indien de betrokkene voldoet aan de voorwaarden van de
schikking, zo bepaalt artikel 578a lid 1 Sv; enkel het overeenkomen van de
schikking is daartoe onvoldoende. Pas bij voldoening van de schikking ver-
valt het recht op indiening van een ontnemingsvordering. Daarom bepaalt
artikel 578a lid 1 Sv dat tot de voldoening aan de voorwaarden van de schik-
king de termijn waarbinnen de ontnemingsvordering van artikel 511b lid 1 Sv
moet worden ingediend, is geschorst. Zo wordt voorkomen dat een betrok-
kene door een schikking aan te gaan maar niet te voldoen aan de voorwaar-
den daarvan, kan voorkomen dat een ontnemingsprocedure wordt gestart of
26
doorgezet. Bij de schikking kan een betalingsregeling overeen worden ge-
27
komen, waarbij de veroordeelde bijvoorbeeld betaalt in termijnen.
Net als de transactie kon de schikking lange tijd niet worden gebruikt om al
het wederrechtelijk verkregen voordeel te ontnemen. Artikel 511c Sv bepaal-
de dat kon worden geschikt ten aanzien van voordeel dat was verkregen door
middel van of uit de baten van het feit waarvoor de betrokkene is vervolgd 
of soortgelijke feiten. De term ‘vervolgd’ is gekozen omdat schikkingen ook
mogelijk zijn voor feiten waarover de strafrechter in de strafzaak nog niet
heeft geoordeeld. Met soortgelijke feiten werd gerefereerd aan artikel 36e lid
2 Sr. Daarmee was het niet mogelijk om ontneming van voordeel op grond
van artikel 36e lid 3 Sr door middel van een schikking plaats te laten vinden.
De minister achtte voor ontneming van dergelijk voordeel een ‘zorgvuldige
aanpak, waarbij de belangen van de betrokkenen zelf, zijn directe omgeving
