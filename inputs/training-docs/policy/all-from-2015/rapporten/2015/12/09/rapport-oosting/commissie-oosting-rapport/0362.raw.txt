Om de gewenste uitbreiding van de transactie- en schikkingsmogelijkheden
te bereiken, werd de formulering van artikel 74 lid 2 onder d Sr en artikel 511c
Sv zo aangepast dat niet meer wordt verwezen naar bepaalde typen strafbare
feiten, maar naar het ingevolge artikel 36e Sr voor ontneming vatbare voor-
deel. Daarmee wordt gedoeld op het voordeel dat is verkregen met de straf-
bare feiten zoals die worden genoemd in artikel 36e leden 2 en 3 Sr. De wet is
64
per 1 september 2003 in werking getreden.
In het oorspronkelijke wetsvoorstel werd overigens voorgesteld om schikkin-
gen ook nog mogelijk te maken na het onherroepelijk worden van een door
de rechter opgelegde ontnemingsmaatregel. Na kritiek op dat voorstel van
de Raad voor de Rechtspraak besloot de minister daar echter toch van af te
zien. Het zou in zijn optiek niet passend zijn in het Nederlandse bestel als een
ofﬁcier van justitie een onherroepelijke uitspraak zou kunnen ontkrachten
door alsnog, zonder tussenkomst van een rechter, een lager ontnemingsbe-
drag overeen te komen met de veroordeelde. De passage in artikel 511c Sv dat
een schikking kan worden aangegaan zolang het onderzoek ter terechtzitting
niet is gesloten, is daarom gehandhaafd. Wel wijst de minister op de moge-
lijkheid om, indien de ofﬁcier van justitie en de veroordeelde beiden menen
dat de betalingsverplichting moet worden gewijzigd, dat in het kader van een
65
procedure als bedoeld in artikel 577b lid 2 Sv aan de rechter voor te leggen.
Daarmee is dus ook de vergaande ontnemingsmogelijkheid van artikel 36e
lid 3 Sr onder de transactie en de schikking gebracht. Voor oplegging van een
ontnemingsmaatregel op grond van dat artikellid was destijds vereist dat het
Openbaar Ministerie een strafrechtelijk ﬁnancieel onderzoek had ingesteld
naar de betrokkene. De minister gaf bij zijn wetswijziging aan dat hij ervan
uitging dat als zou worden geschikt ten aanzien van dat voordeel ‘een straf-
rechtelijk ﬁnancieel onderzoek is ingesteld en de berekening van de hoogte
66
van het te betalen bedrag op deugdelijke wijze is verantwoord’. Hij nam
echter geen wettelijke waarborg op om dat inderdaad te bewerkstelligen. Per
1 juli 2011 is de eis van een ingesteld strafrechtelijk ﬁnancieel onderzoek ge-
67
schrapt uit artikel 36e lid 3 Sr, zodat kan worden aangenomen dat die eis 
tevens niet (meer) geldt voor het aangaan van een schikking ter zake van dat
voordeel.
Bij de wetswijziging van 2003 heeft de wetgever overigens nagelaten om arti-
kel 578 Sv in overeenstemming te brengen met de nieuwe tekst van artikel 74
lid 2 Sr en 511c Sv. Het tweede lid van artikel 578 Sv bepaalt immers nog
steeds dat indien blijkt dat het voldane bedrag of het overgedragen voorwerp
