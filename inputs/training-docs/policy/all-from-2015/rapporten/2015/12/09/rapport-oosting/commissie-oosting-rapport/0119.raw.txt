Deel 2 de informatiepositie
In dit deel van het onderzoeksrapport gaat het over de wijze waarop bij op-
eenvolgende bewindspersonen en het ministerie van (Veiligheid en) Justitie
informatie beschikbaar was over de onderhandelingen over en de inhoud van
de uiteindelijke overeenkomst, die de datum van 15 juni 2000 draagt. Het
gaat hierbij allereerst, in hoofdstuk 6, wat de opeenvolgende ministers van
Justitie, het Openbaar Ministerie en het ministerie van Justitie betreft, over
de periode die begint met de brief van Doedens, de raadsman van H., van 15
juni 1999 en die loopt tot en met 2005. Voor de binnen het Openbaar Minis-
terie zelf beschikbare informatie in die periode verwijst de Onderzoekscom-
missie ook naar hetgeen al in de hoofdstukken 3, 4 en 5 is vermeld. 
De Onderzoekscommissie merkt op dat tussen 2005 en begin 2014, de eerste
uitzending van Nieuwsuur, geen enkele aandacht is uitgegaan naar de ontne-
mingsschikking met H. en wat daar verder nog op is gevolgd. Die periode
blijft daarom verder buiten beschouwing. 
De informatiepositie over de gebeurtenissen in 2014 en 2015 komt aan de 
orde in hoofdstuk 7.
