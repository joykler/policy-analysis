In zijn terugblik voor de Vereniging van onderzoeksjournalisten (vvoj) no-
teert Haan:
‘Binnen een week na het formele weerwoord van justitie heb ik vervol-
gens mijn reportage klaar, die op 11 maart 2014, een week voor de ge-
19
meenteraadsverkiezingen, wordt uitgezonden.’
Op 4 april 2014 verscheen in de Volkskrant een interview met Doedens, lange
tijd de raadsman van H. Doedens had van het op 14 maart 2014 gevoerde 
debat in de Tweede Kamer (behandeld in hoofdstuk 7) ‘kromme tenen’ ge-
kregen: 
‘Het was allemaal lulkoek wat Opstelten verkondigde. Het was liegen en
20
omzeilen. En de Kamer slikte dat.’
Op de vraag waar Opstelten de plank zou hebben misgeslagen, antwoordde
Doedens: 
‘waar niet, kun je beter vragen. Zijn antwoorden op Kamervragen waren
een aaneenschakeling van fouten en misleidingen. […] Ik heb de over-
schrijving hier voor me. Op 10 september 2001 heeft het om bijna 5 mil-
joen gulden overgemaakt naar de derdenrekening van mijn kantoor. Ik
heb er vervolgens voor gezorgd dat het op de rekening van mijn cliënt
kwam. […] [De minister] kan in ieder geval niet rekenen en zijn ambte-
naren ook niet. Op vier coderekeningen bij twee banken in Luxemburg
en een ﬁliaal van de Nederlandse bank Van Lanschot, stond 6 à 7 miljoen
van [Cees] H. waarop justitie beslag had laten leggen.’
In een begeleidend artikel bij het interview werd de volgende verklaring ge-
geven voor het verschil in de door de raadslieden van H. en de minister ge-
noemde bedragen:
‘Tijdens de jarenlange beslaglegging op H.’s Luxemburgse rekeningen
zou zijn vermogen zijn gegroeid naar zo’n 6 miljoen gulden. Dat kwam
volgens de advocaten door gestegen beurskoersen en rente op rente bij
tarieven van 10 tot 12 procent. Die waardestijging heeft Teeven volgens
21
de advocaten over het hoofd gezien.’
Het artikel en interview in de Volkskrant leidden tot nieuwe vragen. Allereerst
in de Tweede Kamer, waar op 8 april 2014 bij de regeling van werkzaamheden
om tekst en uitleg werd gevraagd. Maar ook binnen het ministerie van Veilig-
heid en Justitie. Daar was intussen dringend behoefte ontstaan aan een pre-
cieze zoektocht naar alle bedragen die bij de overeenkomst met de datum van
15 juni 2000 een rol zouden hebben gespeeld. Aanvankelijk leek het ministe-
