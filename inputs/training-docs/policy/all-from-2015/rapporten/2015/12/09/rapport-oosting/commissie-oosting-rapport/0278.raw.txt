1. Voorzie in normering voor het aangaan van schikkingen in beleidsregels en 
procedurevoorschriften.
2. Omschrijf de procedure van besluitvorming over het aangaan van een schik-
king in een interne handleiding van het Openbaar Ministerie.
3. Leg van interne besluitvorming binnen het Openbaar Ministerie extern ver-
antwoording af.
4. Bezie of rechterlijke toetsing van schikkingen in het algemeen wenselijk is.
5. Verschaf helderheid (in de wetgeving) over de vraag in hoeverre toezeggingen
aan getuigen omtrent voordeelsontneming ook aan de rechter-commissaris moe-
ten worden voorgelegd.
6. Breng in het gratiebeleid tot uitdrukking dat de bereidheid om een geldbedrag
te voldoen ter ontneming van wederrechtelijk verkregen voordeel, niet een om-
standigheid is die kan leiden tot gratie.
In de hierna volgende beschouwing licht de Onderzoekscommissie elk van
deze aanbevelingen toe.
1. Voorzie in normering voor het aangaan van schikkingen in beleidsregels en 
procedurevoorschriften
In bijlage 4 is een beschrijving opgenomen van het vroegere en het huidige
beleidskader met betrekking tot de buitengerechtelijke voordeelsontne-
ming, met name in de vorm van schikkingen, en de daarmee verband hou-
dende ﬁscale aspecten. Hierin komt naar voren dat het huidige beleidskader,
zeker in vergelijking met het beleidskader van zo’n vijftien jaar geleden, zeer
weinig voorschriften omvat ter zake van het aangaan van schikkingen. In 
de huidige Aanwijzing afpakken wordt de schikking genoemd als mogelijk
middel van voordeelsontneming, maar wordt niet nader omschreven wan-
neer het treffen van een schikking wel en niet is geïndiceerd en zijn ook geen
procedurele voorschriften opgenomen. Er wordt slechts voorgeschreven dat
‘in voorkomende gevallen afgestemd [dient] te worden met de Belasting-
dienst’, zonder dat wordt omschreven wat er precies wordt afgestemd en
wanneer sprake is van een voorkomend geval. Het eerder bestaande besluit
betreffende Samenloop belastinghefﬁng en strafrechtelijke ontneming is komen
te vervallen, zonder dat daarvoor een nieuw besluit ter zake van hetzelfde on-
derwerp in de plaats is gekomen. Wel bestaat er sinds 2015 een protocol waar-
in als afspraak tussen het Openbaar Ministerie en de Belastingdienst is opge-
nomen dat er afstemming met de Belastingdienst plaatsvindt wanneer het
geschatte voordeel ten minste vijfduizend euro is. Het toepassingsbereik van
dit protocol is echter onduidelijk, zoals in bijlage 4 is aangegeven.
