2. Het komt met een zekere regelmaat voor dat positieve adviezen van de
[zittende magistratuur] ongemotiveerd zijn, dat is dus niet ongebruike-
lijk.
3. Het [Openbaar Ministerie] mag toezeggingen doen over een voorge-
nomen positief advies omtrent gratie, maar niet over een positieve gra-
tiebeslissing als zodanig. Daarover beslist het [Openbaar Ministerie]
niet. In de onderhavige zaak heeft het [Openbaar Ministerie] uitsluitend
de toezegging gedaan positief te zullen adviseren. Daarmee is het
[Openbaar Ministerie] dus binnen de grenzen van zijn bevoegdheid ge-
11
bleven.’
Kamervragen
Naar aanleiding van de uitzending van Reporter stelden de Kamerleden Riet-
kerk en Van de Camp op 1 maart 2002 tien vragen aan de minister van Justi-
tie. Vijf van deze vragen, waarvan de achtste speciﬁek betrekking had op H.,
werden beantwoord aan de hand van een ambtsbericht dat op 4 april 2002
12
aan de minister van Justitie was gestuurd. Het betrof de vragen zes tot en
met tien.
Het ambtsbericht van het college van procureurs-generaal (‘een voorstel voor
de beantwoording van de vragen 6 tot en met 10’) was ondertekend door de
toenmalige voorzitter van het college, De Wijkerslooth. Ter voorbereiding
van dit ambtsbericht stelde Teeven op 14 maart 2002 een notitie op ‘aan de
hand van het mij ter beschikking staande dossier [onderstreping door Tee-
13
ven]’.
In deze notitie ging Teeven in op enkele procedurele en inhoudelijke proble-
men die zich bij de ontnemingsprocedure hadden voorgedaan. De notitie
was gericht aan mr. G.T. (Theo) Hofstee van het arrondissementsparket Am-
sterdam. Teeven besteedde drie van de vier bladzijden tellende notitie aan de
beantwoording van de achtste Kamervraag:
‘Is het waar dat drugscrimineel [Kees] H. van de 498 miljoen gulden
winst slechts een paar ton aan Justitie moest betalen en als gevolg van een
schikking en andere afspraken buiten de rechter om, verder vrijuit kan
gaan, waardoor in de straf is gesneden? Was u hiervan op de hoogte en
komt dit vaker voor?’
De beantwoording van de andere vragen liet Teeven buiten beschouwing of
voorzag hij slechts van summiere antwoorden. Zo gaf hij antwoord op de
volgende vraag:
