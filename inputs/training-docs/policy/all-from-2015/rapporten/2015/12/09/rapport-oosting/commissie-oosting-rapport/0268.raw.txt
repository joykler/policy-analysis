advies dat hij wil geven, maar hij kan zich daartoe laten inlichten door het
Openbaar Ministerie. Het initiatief voor zo’n overleg ligt dus bij de rechter,
die bovendien zelfstandig een advies moet opstellen. 
8. De belastingplicht van H.
De clausule in de ontnemingsschikking over de geheimhouding, ook jegens
de Belastingdienst heeft de Onderzoekscommissie aanleiding gegeven om
zich ook te buigen over de belastingplicht van H. Bepalend voor de omvang
van de belastingplicht van natuurlijke personen voor de inkomstenbelasting
is het begrip ‘wonen’ in ﬁscale zin. Wie in Nederland ‘woont’ (in ﬁscale zin),
kan in Nederland worden belast voor zijn zogeheten ‘wereldinkomen’, dat
wil zeggen voor alle inkomsten die hij – waar ook ter wereld – verwerft, en
wel: voor alles wat de Nederlandse wetgeving als inkomsten beschouwt. Wie
niet in Nederland ‘woont’ (in ﬁscale zin), wordt slechts met Nederlandse in-
komstenbelasting belast voor bepaalde aan Nederland gerelateerde inkom-
sten (inkomsten uit Nederlandse ‘bronnen’ van inkomen).
Volgens artikel 4 van de Algemene wet inzake rijksbelastingen (awr) wordt
waar iemand in ﬁscale zin woont ‘naar de omstandigheden beoordeeld.’ Het
‘wonen’ in de zin van artikel 4, lid 1 awr vereist een ‘duurzame band van per-
4
soonlijke aard’ met Nederland. Dat sprake is van een dergelijke ‘duurzame
band’ kan worden afgeleid uit de persoonlijke, sociale of economische om-
standigheden van de betrokkene. Van belang zijn huwelijk, gezin, familie-
banden, andere persoonlijke betrekkingen, economische activiteiten, het
aanhouden van een woning hier te lande etc. Een van de factoren die (mede)
bepalen of sprake is van ‘wonen’ in ﬁscale zin, is de duur en de regelmaat 
van het verblijf in Nederland. Ook bij een (weerkerend) kortstondig verblijf
kan sprake zijn van ‘wonen’ in Nederland in ﬁscale zin. Het schoolvoorbeeld
is een zeeman met een echtgenote en een gezin hier te lande die tussen zijn
reizen zelf slechts korte tijd bij zijn gezin in Nederland verblijft.
Omdat het kan voorkomen dat een natuurlijk persoon beoordeeld naar
natio naal recht in meer dan één staat woont, plegen verdragen ter voor- 
koming van dubbele belasting regels te geven aan de hand waarvan moet
worden beslist in welke staat een persoon geacht wordt te wonen. Dergelijke
regels zijn bijvoorbeeld opgenomen in artikel 4, paragraaf 2 van het Neder-
5
lands-Belgische belastingverdrag van 2001.
De Onderzoekscommissie is van oordeel dat het, terugkijkend, mogelijk was
geweest om H., in de jaren van 1989 tot en met 1993, gelet op de banden die
268
