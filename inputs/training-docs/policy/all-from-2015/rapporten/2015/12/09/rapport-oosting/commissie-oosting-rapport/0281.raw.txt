dubbele ontneming te vermijden. Daarop moet het overleg dan ook zijn ge-
richt. Maar tevens dient te worden voorkomen dat geïdentiﬁceerde vermo-
gensbestanddelen met een vermoedelijke wederrechtelijke herkomst, onge-
moeid worden gelaten.
2. Omschrijf de procedure van besluitvorming over het aangaan van een schik-
king in een interne handleiding van het Openbaar Ministerie.
Naast de vastlegging van het procedurele kader in gepubliceerde beleids -
regels, verdient het aanbeveling de geschetste procedure te omschrijven in een in-
terne handleiding van het Openbaar Ministerie. In die handleiding dienen alle
stappen in de besluitvorming schematisch te worden weergegeven en van een
nadere toelichting voorzien. Ook de archivering is een belangrijk punt van
aandacht, waaraan in deze handleiding aandacht besteed moet worden. De
in dit rapport besproken casus maakt dat meer dan duidelijk. De te archive-
ren stukken dienen in elk geval, naast de tekst van de schikking, de – hierbo-
ven gespeciﬁceerde – stukken te omvatten die een rol hebben gespeeld bij de
besluitvorming omtrent het aangaan van de schikking. Het ligt voor de hand
dat deze stukken in het ontnemingsdossier worden gevoegd, waarna het ont-
nemingsdossier conform de geldende archiveringsvoorschriften wordt be-
waard. Waar het gaat om de archivering verwijst de Onderzoekscommissie
verder naar de aanbevelingen van de Erfgoedinspectie, die door de Onder-
zoekscommissie worden onderschreven.
3. Leg van interne besluitvorming binnen het Openbaar Ministerie extern ver-
antwoording af.
De Onderzoekscommissie wijst erop dat wanneer een ontnemingsvordering
door de rechter wordt beoordeeld, de procedure in het openbaar plaatsvindt
en dat de uitspraak van de rechter in het openbaar wordt uitgesproken en na-
dien veelal ook raadpleegbaar is via www.rechtspraak.nl, of in ieder geval
kan worden opgevraagd. Het element van openbaarheid ontbreekt ten aan-
zien van de totstandkoming van de schikking. Nu schikkingen aanzienlijke
bedragen kunnen omvatten en ook (mede) betrekking hebben op ernstige
strafbare feiten, doet de Onderzoekscommissie de aanbeveling om van de in-
terne besluitvorming door het Openbaar Ministerie extern verantwoording af te
leggen. Dat houdt dan in dat alle schikkingsovereenkomsten openbaar wor-
den gemaakt (in de zin van raadpleegbaar, maar wel in geanonimiseerde
vorm) en dat bij hoge of gevoelige schikkingen de afweging wordt gemaakt
of het uitbrengen van een persbericht is geïndiceerd. 
281
