dan ook niet het voornemen om in een volgend geval van dit kaliber instem-
ming te geven.’
Swagerman reageerde hierop met een brief waarin hij aangaf dat hij ‘alle me-
dewerkers op het parket die werkzaamheden verrichten ter zake ontneming
van wederrechtelijk verkregen voordeel schriftelijk op de hoogte [had] ge-
bracht van het feit dat men in voorkomend geval deskundigen van het boom
19
dient in te schakelen.’ Swagerman zegde toe ‘u zodra mogelijk de concept-
schikkingsovereenkomst waarin betaling van het schikkingsbedrag in com-
binatie met de afwikkeling van het beslag zal zijn omschreven [te] doen toe-
komen.’ Hij zou bij het opstellen van die overeenkomst ‘gebruik maken van
de deskundigheid van het boom.’
De tekst van de conceptschikkingsovereenkomst van 25 februari 2000 volgt
het model voor zo’n schikkingsovereenkomst zoals dat was opgenomen in 
20
de destijds geldende Richtlijn voor strafvordering bij ontneming. De onder-
werpen (aanvaarding, rechtsgevolgen, niet-nakoming, overige bepalingen)
uit dat model komen in dat concept alle aan bod. De uiteindelijke schik-
kingsovereenkomst met als datum 15 juni 2000 volgt echter een ander stra-
mien. Daarin is bijvoorbeeld geen expliciete paragraaf opgenomen voor het
geval van niet-nakoming. Opneming van een dergelijke bepaling had het
boom-adviesteam nadrukkelijk aanbevolen voor de met H. te sluiten over-
eenkomst. 
Verder kent de conceptschikkingsovereenkomst van 25 februari 2000 geen
beperking bij de bepaling dat het beslag op de tegoeden op de Luxemburgse
bankrekeningen zou worden opgeheven. De geldsom van 750.000 gulden
zou moeten worden voldaan door overdracht van het beslagen geldbedrag
van 157.037,36 gulden (plus rente daarover) en ophefﬁng van het beslag op die
bankrekeningen. In de uiteindelijke schikkingsovereenkomst is daarbij op-
genomen dat indien het Openbaar Ministerie door overdracht van die saldi
meer dan 750.000 gulden zou ontvangen, men het surplus zou overmaken
naar een derde. Uit de processen-verbaal van fiod-medewerkers bleek dat er
(veel) meer op de Luxemburgse bankrekeningen stond. Alleen al bij F. van
Lanschot Bankiers Luxembourg een bedrag van miljoenen (proces-verbaal van
30 november 1993: 3,5 miljoen, proces-verbaal van 15 december 1994: 3,6 mil-
joen gulden). Daarnaast was er beslag gelegd op een appartement in Ant -
werpen ter waarde van 1.000.000 gulden en werden door de fiod ook de te-
goeden van enkele anderen aangemerkt als toebehorend aan H. Volgens het
proces-verbaal van de fiod van 15 december 1994 was er beslag gelegd ter
waarde van ruim 4,6 miljoen gulden. 
87
