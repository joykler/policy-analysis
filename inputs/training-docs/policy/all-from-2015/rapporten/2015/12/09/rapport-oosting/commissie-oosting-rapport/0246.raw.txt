mobiele telefonie en als zodanig vermeld in De Telefoongids (www.detele-
foongids.nl). De Belastingdienst heeft geen informatie over de belastingaan-
gifte van H. over 2001, zo heeft de Onderzoekscommissie moeten vaststel-
len. Wel over de belastingaangifte van zijn toenmalige vriendin. Daarin komt
de aanwas op de Luxemburgse rekeningen van 1.697.254,82 gulden (geheel
dan wel gedeeltelijk) niet voor. Gegevens van de Belastingdienst wijzen uit
dat H. tot 6 november 2002 geregistreerd stond als verblijvende op het adres
Pompstationsweg 32 te Den Haag. Het betreft hier het adres van de peniten-
tiaire inrichting Scheveningen, die H. echter al op 28 juli 2000 als vrij man
had verlaten.
De Belastingdienst had overigens in 2002 zelf gelegenheid kunnen nemen
om tegen H. in actie te komen. Op 22 februari 2002 zond Reporter een repor-
tage uit over de pluk-ze-wetgeving. Een voorbeeld van de tegenvallende re-
sultaten van de nieuwe wetgeving was volgens de programmamakers de deal
met H., waarover met name Doedens voor de camera schamperde dat H. ﬁ-
nancieel gezien een lange neus had gemaakt naar het Openbaar Ministerie.
Op 15 april 2002 beantwoordde minister Korthals vragen uit de Tweede Ka-
mer over deze kwestie. Zowel de televisie-uitzending als de antwoorden op
de vragen uit de Tweede Kamer zijn openbare informatiebronnen, waartoe
ook de Belastingdienst destijds ongehinderd toegang heeft gehad. Staatsse-
cretaris Wiebes heeft de Onderzoekscommissie laten weten dat een van zijn
voorgangers toen mogelijk iets heeft laten uitzoeken, maar daarover is geen
documentatie (meer) beschikbaar. 
C De afwikkeling van de ontnemingsschikking
• Heeft H. de Staat een vergoeding betaald voor schade als gevolg van de door
hem op 20 oktober 1994 ondernomen poging tot ontvluchting?
In het voor de ontneming overeengekomen bedrag was niet inbegrepen een
bedrag van 41.465,57 gulden voor de schade door de ontsnappingspoging
met semtex in 1995, plus een vergoeding voor kosten van een ingetrokken
kort geding dat eerder door de raadsman van H. was aangespannen om de
onderhandelingen kracht bij te zetten. Ten aanzien van dat bedrag van
41.465,57 gulden was met de raadsman van H. verrekening overeengekomen.
Die verrekening zou moeten plaatsvinden met het bedrag van 157.037,36 
gulden dat afkomstig was van verschillende bankrekeningen van H. en zijn
vriendin in België, en dat al lag onder beslag van het arrondissementsparket
Amsterdam. De verrekening is vastgelegd in correspondentie van de lands-
advocaat met de raadsman van H.
246
