staatssecretaris. De Onderzoekscommissie wijst in dit verband op het vol-
gende.
1. Onvoldoende probleembesef direct na de eerste uitzending
van Nieuwsu ur
De eerste uitzending van Nieuwsuur, 11 maart 2014, heeft het ministerie van
Veiligheid en Justitie in die zin verrast, dat men daar, twaalf jaar later, wel-
licht heeft gedacht dat met de beantwoording van de vragen van de Tweede
Kamer in 2002 het dossier van de ontnemingsschikking gesloten was. Verder
bleek ook toen de aandacht vooral gericht op het punt van de gratiëring, zo-
als dat ook al in 2002 centraal had gestaan.
De Onderzoekscommissie is van oordeel dat door de minister, in zijn minis-
terie en bij het parket-generaal in eerste instantie onvoldoende de mogelijk-
heid, zo niet het politieke risico, is onderkend dat de toen bekend geworden
ontnemingsschikking zelf politiek het nodige zou kunnen gaan losmaken.
Zou dat besef al direct scherper zijn geweest, dan had mogen worden ver-
wacht dat al meteen een grondig onderzoek zou zijn ingesteld. Daarin had
snel kunnen blijken dat het bedrag van twee miljoen gulden (afkomstig uit
het boom-advies, en in 2002 overgenomen door de minister) onjuist was. En
zou bovendien de minister in eerste instantie meer terughoudend zijn ge-
weest met het doen van stellige – en naderhand onjuist gebleken – uitspra-
ken in de Tweede Kamer over de inhoud van de overeenkomst.
2. Ingesteld onderzoek inadequaat
Na het interview met Doedens in de Volkskrant van 4 april 2014 werd het pro-
bleembesef duidelijk aangescherpt. Terecht is toen alsnog besloten tot een
grondig onderzoek. Het is naar het oordeel van de Onderzoekscommissie
geen goede beslissing geweest om, anders dan ambtelijk werd geadviseerd,
dat onderzoek op te dragen aan een onderzoeker uit de kring van het Open-
baar Ministerie. Het besluit van de minister om het college van procureurs-
generaal te belasten met het geven van de opdracht tot onderzoek was in die
zin onverstandig. Het besluit van het college om die opdracht te geven aan
oud-procureur-generaal Van Brummen was dan ook minder gelukkig. Daar
kwam bij dat Van Brummen gesteld is geweest voor een uiterst korte termijn,
waartegen hij zich overigens kennelijk niet heeft verzet.
De Onderzoekscommissie is van oordeel dat het onderzoek van Van Brum-
men onvoldoende grondig is geweest, en zich te veel heeft beperkt tot een
zoekopdracht aan het arrondissementsparket Amsterdam, zonder zelf daar
