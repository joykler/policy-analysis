10 Bevindingen: samenvattend overzicht
1 De schikkingsovereenkomst die is gesloten tussen het Openbaar 
Ministerie en H. met betrekking tot de ontneming van wederrechtelijk 
verkregen voordeel.
A De aanloop tot de ontnemingsschikking
1993-1994: het beslag en de ontnemingsvordering
Na de arrestatie van H., op 23 april 1993, als verdachte van grootschalige hasj-
handel en van lidmaatschap van een criminele organisatie, heeft het Open-
baar Ministerie zich ervoor ingezet om H. het door hem wederrechtelijk ver-
kregen voordeel te ontnemen. Het daartoe gelegde beslag op de vermogens-
bestanddelen van H., kort na zijn arrestatie, viel nagenoeg samen met de
invoering van de nieuwe ontnemingswetgeving (ook bekend als de pluk-ze-
wetgeving), op 1 maart 1993. De verwachtingen van de mogelijkheden om
met behulp van deze nieuwe wetgeving, beter dan tevoren, wederrechtelijk
verkregen voordeel te ontnemen, waren hooggespannen. Misdaad loont
niet, zo luidde het motto van deze wetgeving. Criminelen, en zeker drugscri-
minelen, zouden dáár worden geraakt waar ze de pijn het hardst zouden voe-
len: in hun portemonnee.
• Op welke wijze is het proces tot ontneming van wederrechtelijk verkregen
voordeel in gang gezet?
Op 7 januari 1994 diende zaaksofﬁcier van justitie Wortel, parallel aan de
strafzaak tegen H., bij de rechtbank in Amsterdam een vordering in tot ont-
neming van het door H. wederrechtelijk verkregen vermogen. Ingezet werd
op een ontneming ter hoogte van 498 miljoen gulden. 
De praktijk was echter weerbarstiger. De ontnemingsvordering tegen H.
richtte zich op vermogen dat was verkregen met hasjtransporten tussen 1989
