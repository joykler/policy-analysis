Het aandelenpakket was op 30 november 1989 ongeveer 4.000 gulden waard.
Spaarbrieven
Spaarbrieven zijn vastrentende obligaties die tussentijds geen rente uitkeren
6
maar opbouwen tot een eindwaarde. Een klant die een spaarbrief koopt, legt
eenmalig een bedrag in dat met een vast rentepercentage aangroeit gedu-
rende de looptijd van de spaarbrief. Die looptijd bedraagt over het algemeen
één tot tien jaar. In plaats van periodieke betaling wordt de rente opgeteld 
bij de hoofdsom. De rentebetaling wordt dus uitgesteld tot het einde van de
looptijd, een zogeheten samengestelde rente. Het fysieke waardepapier ver-
tegenwoordigt de waarde, net zoals in het geval van een ouderwets spaar-
bankboekje. Spaarbrieven kunnen gewoon thuis worden bewaard, of in de
kluis van een bank. Afrekening geschiedt contant aan het einde van de looptijd
of eerder door overdracht aan een ander.
Spaarbrieven bezaten een aantal aantrekkelijke eigenschappen. Pas aan het
einde van de looptijd hoefde er belasting te worden betaald over de ontvan-
gen rente op een spaarbrief. Door de uitgestelde belastinghefﬁng konden
spaarbrieven fungeren als een appeltje voor de dorst, met het verschil dat een
spaarbrief ondertussen wel rendeerde. De rentevergoeding lag bovendien
over het algemeen hoger dan die op een gewone spaarrekening of deposito-
rekening.
Wanneer een spaarbrief buiten Nederland, bijvoorbeeld in Luxemburg, werd
aangekocht en er beperkingen bestonden over uitwisseling van ﬁnanciële ge-
gevens tussen het desbetreffende land en Nederland, dan kon vermogen bui-
ten het zicht van de Nederlandse ﬁscus worden gebracht. Behalve bij de aan-
koop en verkoop vonden er door de uitgestelde rentebetaling geen ﬁnanciële
transacties plaats tijdens de looptijd. Afgezien van een eventueel periodiek
overzicht van de bank waar de spaarbrief in de kluis zat, hoefden er geen af-
schriften van mutaties te worden gestuurd. Sporen van het weggesluisde ver-
mogen bleven daarmee tot het minimum beperkt.
Een spaarbrief kon gekoppeld zijn aan een speciﬁeke eigenaar, ‘op naam’, of
‘aan toonder’, waarbij de bezitter van het waardepapier als de rechtmatige 
eigenaar wordt beschouwd. Het bijkomend voordeel van spaarbrieven aan
toonder was dat deze overdraagbaar waren aan een ander. Een rekening met
deze of gene kon er relatief gemakkelijk mee vereffend worden, zonder dat er
sporen achterbleven.
