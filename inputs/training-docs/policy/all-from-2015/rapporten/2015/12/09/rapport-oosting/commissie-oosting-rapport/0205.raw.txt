9 Het op andere wijze omgaan met en het op enige wijze 
bekendheid geven aan informatie over de schikkings -
overeenkomst en de afwikkeling daarvan 
De informatie over de schikkingsovereenkomst en over de afwikkeling daarvan
In paragraaf 5 van de schikkingsovereenkomst ex artikel 511c Wetboek van
Strafvordering is de volgende afspraak vastgelegd:
‘Partijen verplichten zich jegens elkaar om uiterste inspanningen te doen
om volstrekte geheimhouding over deze schikking te betrachten en par-
tijen zullen in dat verband noch direct noch indirect mededelingen doen
aan derden waaronder tevens begrepen de media en (vertegenwoordigers
van) de nationale en/of internationale Belastingdiensten en/of ﬁscale 
autoriteiten.’ 
De beoogde doelstelling van ‘volstrekte geheimhouding’ heeft niet tot het
door partijen gewenste resultaat geleid. Op verschillende – hieronder kort
weergegeven – momenten zijn immers bijzonderheden van de schikkings-
overeenkomst bekend geworden.
Allereerst was er de uitzending van Reporter op 22 februari 2002, waarin voor
het eerst het bestaan van een overeenkomst als zodanig aan de orde kwam.
Het Openbaar Ministerie berichtte de minister van Justitie op 4 april 2002
dat 
‘de vermeende overeenkomst uit juni 1998 in [het] televisieprogramma
van Reporter d.d. 22 februari jl. […] de aanleiding voor deze Kamervra-
1
gen vormt.’
Uit de uitzending – en dat is ook terug te vinden in de formulering van de
achtste vraag van de Tweede Kamerleden Rietkerk en Van de Camp – kan
evenwel worden opgemaakt dat de documentairemakers ook op de hoogte
waren van bijzonderheden van de overeenkomst met de datum van 15 juni
2000. Het gaat dan met name om de uiteindelijke opbrengst voor de Staat
van ‘een paar ton’. De uitzending van Reporter en de Kamervragen zijn naar
het oordeel van de Onderzoekscommissie al voldoende aan de orde gekomen
205
