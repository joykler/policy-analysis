‘Bent u ervan op de hoogte dat schikken door het [Openbaar Ministerie]
in het kader van een ontnemingsvordering eerder regel dan uitzondering
is?’
Zijn suggestie voor een antwoord luidde als volgt:
‘Het is bekend dat er wordt geschikt door het [Openbaar Ministerie] op
grond van artikel 511c Sv. (of dat eerder regel dan uitzondering [is] kan
door mij niet worden beantwoord, wellicht wel door jou [Hofstee]).’
De zesde vraag luidde:
‘Worden naast het schikken door de advocaat van de veroordeelde crimi-
neel, buiten de rechter om, afspraken gemaakt met de ofﬁcier van justi-
tie. Bent u hiervan op de hoogte?’
Teeven stelde voor deze vraag als volgt te beantwoorden:
‘(kan volgens mij ook niet worden beantwoord) Er worden en werden
door ofﬁcieren van justitie afspraken gemaakt met raadslieden van ver-
dachten over (kleine en grote) onderwerpen de opsporing en vervolging
van verdachten betreffende. De minister is hiervan op de hoogte.’
Zoals eerder vermeld, ging Teeven in zijn notitie met name in op de beant-
woording van de achtste Kamervraag. Dat mondde uit in een uitvoerige uit-
eenzetting. De kern van deze uiteenzetting was het proces-verbaal van de 
zitting van 20 april 1994 in de strafzaak tegen H. vanwege de hasj-zaak:
‘dat de behandelend ofﬁcieren van justitie toentertijd van mening waren
dat bij wetswijziging (in casu 1 maart 1993) voor de verdachte de meest
gunstige regeling moet worden toegepast, in casu artikel 36e oud van het
Wetboek van Strafrecht. Uit de stukken blijkt dat de rechtbank te Amster-
dam met de ofﬁcier van justitie van mening is dat artikel 36e oud Wet-
boek van Strafrecht van toepassing is bij de behandeling van de onderha-
vige ontnemingsvordering. Naar het oordeel van de rechtbank was niet
aan de orde of de norm van artikel 36e nieuw van het Wetboek van Straf-
recht aan de orde komt.’ 
Vervolgens nam – zo gaf Teeven aan – de rechtbank geen genoegen met de
door het Openbaar Ministerie verstrekte ﬁnanciële gegevens die aan de ont-
nemingsvordering ten grondslag lagen:
‘uit het proces-verbaal van de zitting van 29 november 1994 blijkt dat de
rechtbank te Amsterdam van mening is dat een nader strafrechtelijk ﬁ-
nancieel onderzoek noodzakelijk blijkt teneinde te onderzoeken welk
128
