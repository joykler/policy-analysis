De heer Van Brummen meent dat het onderzoek in Amsterdam onvol-
doende grondig is geweest. Hem zijn mededelingen gedaan over het
niet-aanwezig zijn van informatie die later niet bleken te kloppen. Later
onderzoek van de Erfgoedinspectie leverde meer relevante gegevens op
over de Teevendeal. In het onderzoek van de heer Van Brummen is afge-
gaan op informatievoorziening van verantwoordelijken bij organisatie-
onderdelen. De heer Van Brummen heeft de indruk dat men in Amster-
dam serieus is omgegaan met zijn verzoek om informatie. Ook met de
hoofdofﬁcier van het parket Amsterdam is contact geweest. In zijn kluis
zijn stukken gevonden. Dat was voor hem het bewijs dat men in Amster-
35
dam het verzoek om informatie serieus oppakte.’
De Onderzoekscommissie heeft vastgesteld dat Van Brummen geen kennis
heeft gekregen van het proces-verbaal van de fiod van 15 december 1994
(hiervoor behandeld, in hoofdstuk 5):
‘Dit proces-verbaal komt hem niet bekend voor. Tijdens zijn onderzoek
heeft hij wel gesproken met mensen van de fiod, maar deze stukken zijn
niet genoemd. Ook heeft hij geprobeerd om te achterhalen bij boom of
er bij hun advies onderliggende stukken waren. boom heeft dit niet
36
kunnen vinden.’
Zoals uit de opdrachtformulering blijkt, heeft Van Brummen niet mogen
spreken met staatssecretaris Teeven. Minister Opstelten had daartegen
staatsrechtelijke redenen: 
‘Op vrijdag 25 april 2014, 17.00 uur, sprak de heer Roes met de heer Tee-
ven in het kader van dit onderzoek. Vanwege zijn verantwoordelijkheden
als bewindspersoon vonden de heer Opstelten en het Openbaar Ministe-
rie het namelijk zuiverder dat de heer Van Brummen niet zelf met de
staatssecretaris sprak en is aan de directeur-generaal, de heer Roes, ver-
37
zocht om dit te doen.’
Roes heeft zijn aantekeningen van het gesprek op 25 april 2014 voorgelegd
aan Teeven. Teeven heeft enkele passages aangepast. Vervolgens heeft hij ak-
koord gegeven op de aantekeningen en die van zijn paraaf voorzien. Teeven
had geen opmerking bij zijn mededeling dat het in zijn herinnering ging over
een hoofdsom van 2,3 miljoen gulden en over rente op rente van 4,8 miljoen
gulden die afzonderlijk zou zijn geboekt op een renterekening waarop geen
beslag was gelegd. Roes heeft de aantekeningen gedeeld met de minister. De
uitkomst hiervan is uiteindelijk genoemd in de brief aan de Tweede Kamer
van 3 juni 2014, waarmee Bolhaar heeft ingestemd.
