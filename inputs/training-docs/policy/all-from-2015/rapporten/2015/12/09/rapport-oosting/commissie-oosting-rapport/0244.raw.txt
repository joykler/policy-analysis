De definitieve versie
Na het overleg van Teeven en Swagerman met de raadsmannen van H., op 23
februari 2000, over het eerste concept van de ontnemingsschikking, werd
verder onderhandeld. Dat resulteerde in juni 2000 in een tweede concept,
dat de deﬁnitieve versie zou worden van de ontnemingsschikking tussen H.
en de Staat. De verschillen tussen het eerste concept en die deﬁnitieve versie
betreffen vorm en inhoud. Allereerst de vorm. Het eerste concept was opge-
steld in lijn met de modelovereenkomst die binnen het Openbaar Ministerie
als standaard gold. Het tweede concept week daar echter van af, en stond
daarbij ook op het briefpapier van advocatenkantoor Doedens. 
Inhoudelijk kent het tweede concept een opmerkelijke toevoeging: een ge-
heimhoudingsclausule die zowel de media als ook nationale en internationa-
le belastingdiensten en ﬁscale autoriteiten bij het verkrijgen van informatie
uitsloot. Deze clausule stond niet alleen op gespannen voet met het besluit
van het college van procureurs-generaal dat ook voldoende aandacht moest
worden besteed aan de positie van de Belastingdienst. De clausule was daar-
naast ook in die zin uitzonderlijk, dat zo’n bepaling ten aanzien van de Belas-
tingdienst of ﬁscale autoriteiten niet voorkomt in vergelijkbare ontnemings-
schikkingen uit die tijd, zo heeft de Onderzoekscommissie vastgesteld. Ook
in het beleid van het Openbaar Ministerie ten aanzien van schikkingen, zoals
dat uiteen wordt gezet in bijlage 4, werd niet aangegeven dat het opnemen
van zo’n clausule tot de mogelijkheden behoorde. Integendeel, overleg met
de Belastingdienst was (en is) daarin een vereiste bij het aangaan van een
schikking.
In de deﬁnitieve versie werd verder opnieuw bepaald dat na ophefﬁng van
het beslag de overmaking van de in beslag genomen desbetreffende bank -
tegoeden van H. zou verlopen via het Openbaar Ministerie. Het betrof hier
zowel de twee tegoeden bij de Banque Générale du Luxembourg als die bij F.
van Lanschot Bankiers Luxembourg. 
De deﬁnitieve versie van de ontnemingsschikking is gedateerd op 15 juni
2000, maar werd pas op 17 augustus 2000 ondertekend door Swagerman en
Teeven. Ergens tussen 15 juni 2000 en 14 juli 2000 vroegen Swagerman en
Teeven het boom opnieuw om een advies. Dat korte – en overigens positieve
– advies was gericht aan Swagerman en Teeven, en niet aan het college van
procureurs-generaal. Toch speelde het college ook in deze fase nog een rol: 
de waarnemend voorzitter van het college, Van Daalen, werd gevraagd om 
in te stemmen met het tweede concept van de ontnemingsschikking. Dat
