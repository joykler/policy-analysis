H. was een voorzichtige belegger: het grootste deel van zijn vermogen was
belegd in obligaties en spaarbrieven aan toonder, met tevoren vastgelegde
rentepercentages en dus ook vaste renteopbrengsten. 
Tussen 10 september 1993, de datum van het beslag, en 31 augustus 2001, de
datum van de overmaking van de laatste tranche van de saldi op deze twee 
rekeningen naar het arrondissementsparket Amsterdam, steeg het bedrag
van de tegoeden op beide rekeningen van 3.606.336 gulden naar 5.303.590,82
gulden. Daarmee bedroeg de aanwas op deze rekeningen over die bijna acht
jaren 1.697.254,82 gulden, voornamelijk bestaande uit rente.
B De voorbereiding en de inhoud van de ontnemingsschikking
• Om welke redenen is gekozen voor de weg van een schikking?
1995-1998: verwevenheid van de zaak-H. met de zaak-Johan V.
Het jaar 1994 was het moment van de komst van Teeven als ofﬁcier van justi-
tie naar het arrondissementsparket Amsterdam. Voorzien van ﬁnanciële ex-
pertise die hij daarvoor had opgedaan bij de douanerecherche van de fiod,
werd Teeven gezien als een aanwinst voor het team zwacri. De ontnemings-
vordering in de zaak-H. werd op dat moment nog behandeld door Wortel,
samen met Valente ook de zaaksofﬁcier in de strafzaak tegen H. Teeven en
zijn collega Witteveen namen de strafzaak tegen Johan V. voor hun rekening.
Johan V. gold in die tijd als een van Nederlands grootste drugscriminelen.
Medio jaren negentig vertrok zowel Wortel als Valente bij het team zwacri.
Van overdracht van het ontnemingsdossier in de zaak-H. en voortgangsbe-
waking daarna was geen sprake: het dossier verdween naar ‘de vensterbank’.
Dat zal mede het gevolg zijn geweest van de woelige tijd van de nasleep van
de irt-affaire, alsook de grote drukte bij het Amsterdamse arrondissements-
parket. Verder stond kwaliteitsbewaking er nog in de kinderschoenen.
In 1995 vroeg Teeven aan Doedens, de raadsman van H., of H. in de zaak te-
gen Johan V. een verklaring wilde aﬂeggen. Kort daarvoor had Teeven H. in
de ebi in Vught gesproken. Teeven kreeg toen van H. informatie die, naar
zijn hoofdofﬁcier van justitie, Vrakking, de Onderzoekscommissie heeft la-
ten weten, later van belang zou blijken voor de opsporing van verdachten in
andere grote strafzaken, alsook voor de veiligheid van personen.
