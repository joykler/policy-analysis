22 november 2000
Gratieverzoek van Doedens voor de semtex-zaak. Hij doet dat namens
H. zelf, die volgens Doedens ‘momenteel wonende te Hoofddorp’ is.
16 maart 2001
Bij Koninklijk Besluit van 16 maart 2001, nr. 01.001313, wordt H. een
deel, groot één jaar van de gevangenisstraf van twee jaar in de semtex-
zaak kwijtgescholden. 
4 en 11 juli en 31 augustus 2001
Stortingen vanaf rekeningen van F. van Lanschot Bankiers Luxembourg
op rekening arrondissement Amsterdam.
7 september 2001
Een bedrag van 4.710.627,18 gulden wordt overgemaakt van de rekening
arrondissement Amsterdam: 0192325728 DS 521 onder vermelding van:
C.J. [H.] parketnummer: 13/017023/93. Het bedrag wordt op maandag
10 september 2001 bijgeschreven op de derdengeldrekening van advoca-
tenkantoor Doedens.
22 februari 2002
Reporter besteedt aandacht aan de tegenvallende opbrengst van de pluk-
ze-wetgeving. 
1 maart 2002 
De Tweede Kamerleden Rietkerk en Van de Camp stellen over de uitzen-
ding van Reporter vragen aan de minister van Justitie. Een van deze vra-
gen luidt: ‘Is het waar dat drugscrimineel Cees H. van de 498 miljoen
gulden winst slechts een paar ton aan Justitie moest betalen en als gevolg
van een schikking en andere afspraken buiten de rechter om, verder vrij-
uit kan gaan, waardoor in de straf is gesneden? Was u hiervan op de
hoogte en komt dit vaker voor?’ 
15 april 2002
Minister Korthals antwoordt: ‘Ik was op de hoogte van het feit dat er
met betrokkenen schikkingsonderhandelingen werden gevoerd, maar
niet van de uitkomsten ervan.’
21 november 2002
Het Openbaar Ministerie wordt niet-ontvankelijk verklaard in de vorde-
ring tot ontneming. Hiermee eindigt in formele zin de ontnemingspro-
cedure.
6 mei 2004
Bij een doorzoeking in een woning in Amsterdam vindt de politie een
koffer met 91.260 euro. Op 1 juni 2004 meldt de raadsman van H. dat H.
in deze woning een koffer met 95.000 euro zou hebben achtergelaten.
