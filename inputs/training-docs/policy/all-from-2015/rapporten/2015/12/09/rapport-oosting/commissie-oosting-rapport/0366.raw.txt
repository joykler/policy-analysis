over het aantal ontnemingsschikkingen dat van 2007 tot en met 2013 was
87
overeengekomen en de daarbij gemoeide bedragen. Waar de schikkingen
eerst amper werden toegepast (zes keer in 2007, één keer in 2008), lijken zij de
afgelopen jaren een gestage groei door te maken. In 2013 werden 64 schikkin-
gen overeengekomen, waarbij in totaal een bedrag van ruim 46 miljoen euro
werd geïnd. Aangezien het bedrag in 2012 met 4.872.944 euro in vijftig zaken
aanzienlijk lager lag, is er in 2013 sprake van een uitzonderlijk jaar. Dat heeft
voornamelijk te maken met de schikking die het Openbaar Ministerie over-
eenkwam in een grote zaak waarbij een bank werd gerund zonder geldige
88
vergunning en waarbij geld was witgewassen.
5 (Buitengerechtelijke) voordeelsontneming en fiscaliteit
Bij de invoering van de ontnemingswetgeving van 1993 werd reeds erkend
dat de strafrechtelijke ontneming van wederrechtelijk verkregen voordeel
kan raken aan bepalingen van het ﬁscaal recht. Gezien de neutraliteit van het
ﬁscaal recht wordt immers ook belasting geheven over winst of inkomen dat
in strijd met het strafrecht is verkregen. Maar dat inkomen kan ook door
middel van de ontnemingswetgeving worden ontnomen, waarbij als belang-
rijkste doelstelling geldt dat de betrokkene in de ﬁnanciële situatie wordt ge-
89
bracht van voor de strafbare feiten. Als hij over dat wederrechtelijk verkre-
gen voordeel tevens belasting moet betalen, wordt dat doel ondergraven,
aangezien hij dan in een slechtere ﬁnanciële situatie komt te verkeren dan
voor de strafbare feiten. Hij heeft dan immers zowel zijn inkomsten als de be-
lasting daarover aan de Staat betaald. Daarom kan tenuitvoerlegging van een
ontnemingsmaatregel worden aangemerkt als negatieve inkomsten voor de
betrokkene, waar in de ﬁscale procedure rekening mee moet worden gehou-
den. Om te voorkomen dat de twee regelingen elkaar raken, zijn enkele voor-
zieningen getroffen. 
In de eerste plaats is in de wet neergelegd dat voordeel verkregen met ﬁscale
delicten niet kan worden ontnomen door middel van de ontnemingsmaatre-
gel van artikel 36e Sr. Het betreft feiten die strafbaar zijn gesteld in de Alge-
mene Wet inzake Rijksbelastingen (AWR) en de Algemene Douanewet (AD). Op
grond van de artikelen 74 AWR en 10:14 AD vindt artikel 36e Sr geen toepas-
sing voor feiten die in die wetten strafbaar zijn gesteld. Indien de ofﬁcier van
justitie desondanks een ontnemingsvordering indient voor voordeel dat is
verkregen met ﬁscale of douanedelicten, zal hij niet-ontvankelijk worden
90
verklaard.
