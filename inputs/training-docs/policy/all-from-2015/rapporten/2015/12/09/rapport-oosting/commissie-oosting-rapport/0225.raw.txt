Maar alle details van “het bonnetje” liggen, verspreid, wel degelijk ook
op het ministerie en bij het Openbaar Ministerie. En ten minste twee
magistraten die de details kennen, sturen persoonlijk waarschuwingen
naar Den Haag dat de minister de Kamer heeft voorgelogen over de
Teevendeal. Met die waarschuwingen wordt niets gedaan en ik blijf op
zoek gaan naar documenten en mensen binnen justitie die me on the re-
cord de waarheid kunnen vertellen. […]
Maar het lukt. Zeker na december 2014, als minister Opstelten zijn laat-
ste brief over de kwestie aan de Kamer schrijft en de zaak deﬁnitief in de
doofpot dreigt te verdwijnen, zijn enkele voor mij cruciale personen na
talloze tevergeefse pogingen bereid met me te praten én documenten te
laten zien.
Na tientallen gesprekken met meerdere ambtenaren van het departe-
ment en magistraten van het Openbaar Ministerie, lukt het me uiteinde-
lijk om álle gegevens van “het bonnetje” bij elkaar te verzamelen. Daarbij
kan ik steeds ieder individueel gegeven (bedrag, datum, bankrekening-
nummer, parketnummer, kenmerk) veriﬁëren, via ten minste twee ver-
schillende documenten afkomstig van eveneens ten minste twee ver-
schillende bronnen.
Zo puzzel ik “het bonnetje” bij elkaar. En zodra ik het rond heb, zendt
Nieuwsuur het uit. Dat is twee weken voor de Provinciale Staten-verkie-
34
zingen.’
Bij zijn zoektocht gebruikte Haan onorthodoxe methoden. Zo zocht hij via
de Gids voor de Rechterlijke Macht en het Kadaster naar de huisadressen van
ofﬁcieren van justitie, bij wie hij vervolgens zonder afspraak aanbelde. Het
kwam de hoofdredacteur van Nieuwsuur te staan op een klacht van de hoofd-
35
ofﬁcier van justitie in Amsterdam.
Het bericht van Nieuwsuur lag aan het einde van de ochtend van 4 maart
2015 op het bureau van de minister van Veiligheid en Justitie. Een van de
woordvoerders had alvast een woordvoeringslijn op papier gesteld.
Hierover werd gesproken in een overleg waaraan naast de toenmalige minis-
ter en staatssecretaris ook de directeur-generaal rechtspleging en rechtshand-
having, Roes, de directeur juridische en operationele aangelegenheden, me-
vrouw De Bie, een van de woordvoerders en twee medewerkers van mevrouw
De Bie deelnamen. 
225
