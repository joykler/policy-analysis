De Onderzoekscommissie heeft zich voor dit deel van de onderzoeksop-
dracht de volgende vragen gesteld:
– hoe is binnen het ministerie van (Veiligheid en) Justitie omgegaan met
informatie over de ontnemingsschikking en de afwikkeling daarvan?
– hoe hebben de media anders dan langs de weg van informatieverstrek-
king van overheidswege informatie verworven (kunnen verwerven), die
zij vervolgens zelf openbaar hebben gemaakt?
1.5 Context: achtergrondstudie
De minister van Veiligheid en Justitie heeft in artikel 2 onder 3 van het Instel-
lingsbesluit de Onderzoekscommissie opgedragen om een oordeel te geven
over de totstandkoming, inhoud en afwikkeling van de schikkingsovereen-
komst. Het spreekt voor zich dat die beoordeling moet plaatsvinden in het
licht van het destijds geldende wettelijke kader. De Onderzoekscommissie is
overigens ook gevraagd om de onderzochte gebeurtenissen te toetsen aan het
huidige wettelijke kader en de huidige praktijk. Gezien dit deel van haar op-
dracht heeft de Onderzoekscommissie aan het begin van haar werkzaamhe-
den besloten om een achtergrondstudie te laten uitvoeren naar het wettelijk
kader en naar het beleidskader met betrekking tot ontnemingen, zowel tot
2000 als daarna. De opdracht daartoe is gegeven aan mr. W.S. (Wouter) de
Zanger. Het resultaat van zijn werk is opgenomen in bijlage 4 Buitengerechte-
lijke voordeelsontneming en bijlage 5 Ontneming van wederrechtelijk verkregen
voordeel en toezeggingen aan getuigen.
Het hierna volgende overzicht van enkele juridische begrippen is ontleend
aan die achtergrondstudie.
Overzicht van enkele juridische begrippen
Met voordeelsontneming wordt gedoeld op het ontnemen van wederrechtelijk
verkregen voordeel van een burger die door de strafrechtelijke overheid ver-
oordeeld is voor het plegen van een strafbaar feit. Het betreft ﬁnancieel voor-
deel dat is verkregen door middel van strafbare feiten. De ontneming daarvan
kan zowel gerechtelijk als buitengerechtelijk plaatsvinden. 
Bij gerechtelijke voordeelsontneming wordt gedoeld op de oplegging door de
rechter van een sanctie die het wederrechtelijk verkregen voordeel ontneemt
van de betrokkene. De hier centraal staande wijze van gerechtelijke voor- 
deels ontneming is (de oplegging en tenuitvoerlegging van) de maatregel ter
