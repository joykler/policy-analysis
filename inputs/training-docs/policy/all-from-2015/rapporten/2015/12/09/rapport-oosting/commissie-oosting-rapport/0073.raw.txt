ctc vereist was, voor zover het ging om advisering door het om over 
gratieverzoeken. Zoals u bekend is, wordt die toestemming echter niet
gegeven, zodat aan de afspraken geen uitvoering kon en kan worden ge-
geven.[…]
Dat neemt niet weg dat ik begrijp dat het [Openbaar Ministerie] onver-
minderd bereid blijft met u en de heer [H.] te onderhandelen over een
schikking in het kader van de procedure tot ontneming van wederrech-
telijk verkregen voordeel. Daarbij zal executiekorting c.q. advisering
over gratieverzoeken geen onderwerp van onderhandeling kunnen zijn.
Voorts staat het de heer [H.] uiteraard vrij gratie te vragen. Hij kan zijn
opvattingen over de gang van zaken (mede) aan zijn gratieverzoek ten
45
grondslag leggen.’
Wat dit laatste betreft, voegde de zus van H. op 22 juli 1999 de daad bij het
woord en diende een gratieverzoek in.
Doedens vroeg de minister op 5 augustus 1999 om diens afwijzende stand-
46
punt te heroverwegen. Doedens ging nog steeds ervan uit dat er een over-
eenkomst was, maar dat Teeven op eigen houtje had gehandeld. Noemde
Doedens in zijn eerdere brief het optreden van Teeven ‘onjuridisch, onzorg-
vuldig, ondoorzichtig en derhalve onprofessioneel en oncontroleerbaar’, in
zijn tweede brief verweet hij het Openbaar Ministerie 
‘een toerekenbare tekortkoming in de nakoming van de overeenkomst
[…], welke wanprestatie met schending van het vertrouwensbeginsel
dient te worden aangemerkt als een onrechtmatige overheidsdaad.’
Hoewel Doedens geen blad voor de mond nam met zijn diskwaliﬁcatie van
het optreden van Teeven, stelde de voorzitter van het college van procureurs-
generaal, mr. J.L. (Joan) de Wijkerslooth de Weerdesteyn, voor de minister
een conceptbrief op waarin in rustige bewoordingen zou worden gereageerd.
De Wijkerslooth de Weerdesteyn had de brief van Doedens voor advies voor-
gelegd aan de landsadvocaat: 
‘[De] reactie [van de landsadvocaat] was dat er zowel voor het standpunt
47
van de Staat als voor het standpunt van mr. Doedens iets te zeggen valt.’
Op 5 oktober 1999 liet de minister Doedens weten geen aanleiding te zien 
op zijn brief van 23 juni 1999 en de daarin uitgesproken standpunten terug 
te komen. Wel herhaalde hij het eerder gedane aanbod:
