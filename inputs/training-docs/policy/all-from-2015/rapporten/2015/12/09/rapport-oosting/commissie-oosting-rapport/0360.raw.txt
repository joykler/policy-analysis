lastingdienst. In die melding gaf hij aan hoe hoog hij het bedrag aan weder-
rechtelijk verkregen voordeel had geschat. Behoudens een tegenbericht van
de Belastingdienst kon de ofﬁcier van justitie ervan uitgaan dat dit bedrag
ook door de Belastingdienst als inkomen werd aangemerkt. Als het bedrag
inderdaad werd ontnomen, trof de Belastingdienst maatregelen om cumula-
tie van ontneming en belastinghefﬁng over het wederrechtelijk verkregen
voordeel te voorkomen of weg te nemen, zo bepaalde de richtlijn. Ging het
om een voorgenomen bedrag van 100.000 gulden of meer, dan ‘vindt overleg
plaats’ tussen de ofﬁcier van justitie en de fraudecoördinator van de desbe-
treffende belastingeenheid, waarin het geschatte bedrag van het wederrech-
telijk verkregen voordeel werd vastgelegd. Bij de categorie hogere bedragen
leek er dus een grotere rol te zijn weggelegd voor de fraudecoördinator van de
Belastingdienst bij het vaststellen van het wederrechtelijk verkregen voor-
deel. 
Het uitgangspunt bij de Belastingdienst is dat een schikking of een trans- 
53
actie niet wordt belemmerd. Hoewel de Belastingdienst geen partij is bij de
schikking of de transactie, is het, zo is neergelegd in het beleid, veelal wel no-
dig dat er duidelijkheid bestaat over zijn standpunt. Daarom bepaalde het
Besluit samenloop belastinghefﬁng en strafrechtelijke ontneming dat de bevoeg-
de inspecteur bij een ontnemingsschikking in overleg met de fraudecoördi-
54
nator een verklaring gaf aan de betrokkene. In die verklaring kon onder an-
dere worden neergelegd dat de inspecteur met betrekking tot de activiteiten
die hebben geleid tot de schikking of de transactie geen bedragen tot winst of
inkomen zou rekenen, zolang de betrokkene aan de betalingsverplichting uit
de schikking of transactie voldeed en hij verklaarde die nakoming niet te ge-
bruiken voor toepassing van belastingaftrek.
De ontnemingsrichtlijn werd in 1998 opnieuw vervangen door een Aan -
wijzing ontneming en een Richtlijn voor strafvordering bij ontneming, beide
55
uitgevaardigd door het college van procureurs-generaal. Beide beleidsdocu-
menten traden per 15 september 1998 in werking. De paragraaf over de af-
stemming tussen het Openbaar Ministerie en de Belastingdienst is opgeno-
men in de aanwijzing, terwijl het beleid op het gebied van schikkingen en
transacties is neergelegd in de richtlijn. Inhoudelijk veranderde het neerge-
legde beleid niet ten opzichte van de Ontnemingsrichtlijn van 1997. Deze aan-
wijzing en richtlijn hebben gegolden tot 2002.
