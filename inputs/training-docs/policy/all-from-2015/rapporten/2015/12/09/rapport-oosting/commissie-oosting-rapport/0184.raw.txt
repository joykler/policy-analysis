‘In een televisie-uitzending van Reporter […] werd breed uitgemeten dat
Justitie de destijds hooggespannen verwachtingen van pluk-ze niet heeft
waargemaakt, en er daarom toe over is gegaan om op grote schaal schik-
kingen te treffen in ontnemingszaken met criminelen. Daarbij zou het
om – zo werd gesuggereerd door een aantal geïnterviewde advocaten,
waaronder mr. Doedens – ook buiten de schikkingsovereenkomst om
andere afspraken maken met criminelen, bij voorbeeld over executie -
korting of een positief om-advies op een ingediend gratieverzoek. De te-
7
neur was, kortom: met het om valt overal over te onderhandelen.’
De minister was met de conceptantwoorden niet tevreden en die boodschap
kwam duidelijk aan binnen het parket-generaal: ‘we moesten maar met de
billen bloot. Met name het feit dat zowel door [zittende magistratuur] als 
8
departement met gratie was ingestemd verbaasde hem zeer.’ In een nieuwe
versie kwam op aandringen van de minister te staan: ‘alles overziend is de 
wijze waarop in het traject van de gratieverlening door het om is gehandeld
onzorgvuldig geweest.’ In de uiteindelijke versie wordt gesproken over ‘on-
voldoende zorgvuldig’. 
De minister antwoordde de Tweede Kamer als volgt:
‘Ik was op de hoogte van het feit dat er met betrokkene schikkingsonder-
handelingen werden gevoerd, maar niet van de uitkomsten ervan. Ik heb
mij ten aanzien van de onderhandelingen op het standpunt gesteld dat
executiekorting dan wel advisering over gratieverzoeken in ieder geval
geen onderdeel dienden uit te maken van deze schikkingsonderhande-
lingen. Voor het aantal ontnemingsschikkingen dat jaarlijks tot stand
komt, verwijs ik naar het antwoord op vraag 4.
Het Openbaar Ministerie te Amsterdam heeft voorts in februari 2000
terzake van een veroordeling in een andere strafzaak toezeggingen ge-
daan aan betrokkene, die betrekking hebben op positieve advisering op
een gratieverzoek van betrokkene. Het positieve advies van het Open-
baar Ministerie is gevolgd door een eveneens positief advies van de rech-
ter, waarna bij Koninklijk Besluit van 16 maart 2001 partieel gratie is ver-
leend door één jaar, van de gevangenisstraf van 2 jaar, kwijt te schelden.
Hoewel het om te Amsterdam – conform het herhaalde verzoek van de
raadsman van H. – aanvankelijk wel verband heeft willen leggen tussen
de schikkingsovereenkomst en de advisering over een gratieverzoek in
een andere strafzaak, is hem door de leiding van het Openbaar Ministe-
rie te kennen gegeven dat geen verband mocht worden gelegd tussen,
kort gezegd, de ontnemingsschikking en de gratiëring. In reactie op een
