5 Van het gesprek wordt aan de hand van een bandopname een verslag ge-
maakt dat voor aanvullingen en verbeteringen aan de uitgenodigde wordt
voorgelegd. Na ontvangst en verwerking van deze aanvullingen en verbete-
ringen stelt de voorzitter van de Onderzoekscommissie het verslag vast. De
Onderzoekscommissie gaat met het gesprek en met het verslag om op basis
van vertrouwelijkheid. 
6 Mocht de Onderzoekscommissie citaten willen gebruiken uit gesprekken,
dan worden deze citaten met de daarbij horende context ter autorisatie aan
de betrokkene voorgelegd. 
7 De bandopname van het gesprek wordt vier weken na de verschijning van
het onderzoeksrapport van de Onderzoekscommissie vernietigd. 
Met een groot aantal personen heeft het onderzoekssecretariaat gesprekken
gevoerd. Ook heeft het onderzoekssecretariaat schriftelijk, per e-mail en tele-
fonisch contact gezocht met een aantal personen en langs die weg informatie
verkregen. 
In beginsel is de verstrekte informatie uit deze contacten in het onderzoeks-
rapport zo weergegeven dat de informatie niet-herleidbaar is naar speciﬁeke
personen, tenzij het gaat om algemeen bekende personen. Hierbij moet –
niet limitatief – worden gedacht aan (oud-)bewindspersonen, (oud-)leden
van het college van procureurs-generaal en (oud-)hoofdofﬁcieren van justi-
tie, rijksambtenaren die deel uitmaken van de Algemene Bestuursdienst en
journalisten.
De Onderzoekscommissie is allen met wie zij heeft gesproken en met wie zij
in contact is gekomen erkentelijk voor hun medewerking.
De opdracht: reikwijdte en beperkingen
Het is de minister van Veiligheid en Justitie die de Onderzoekscommissie
haar onderzoeksopdracht heeft gegeven. Die opdracht komt voort uit de
motie-Slob, die ingediend is tijdens het debat op 10 maart 2015. De motie-
Slob richt zich op de eerste drie delen van de onderzoeksopdracht. De uitein-
delijke onderzoeksopdracht omvat, als vierde onderdeel, ook de vraag na te
gaan hoe op andere wijze is omgegaan met en op enige wijze bekendheid is
gegeven aan informatie over de ontnemingsschikking en de afwikkeling
daarvan. 
De Onderzoekscommissie is bevoegd – gelet op artikel 2 lid 5 van haar In-
stellingsbesluit – om door tussenkomst van de voorzitter van het college van
421
