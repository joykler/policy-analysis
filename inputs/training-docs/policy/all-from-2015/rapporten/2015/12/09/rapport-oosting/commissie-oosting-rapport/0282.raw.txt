4. Bezie of rechterlijke toetsing van schikkingen in het algemeen wenselijk is.
De Onderzoekscommissie heeft de vraag in ogenschouw genomen of – los
van de hierna nog te bespreken situatie van toezeggingen aan getuigen – een
vorm van rechterlijke toetsing van schikkingen (onder omstandigheden)
aangewezen zou zijn. Zij wijst erop dat in het kader van de modernisering
van het Wetboek van Strafvordering het voorstel is gedaan om rechterlijke tus-
senkomst verplicht te stellen wanneer, zoals mogelijk zou moeten worden ge-
maakt bij deze modernisering, een schikking wordt aangegaan nadat in de
ontnemingsprocedure de rechter in eerste aanleg reeds vonnis heeft gewezen
(zie hierover bijlage 4). De Onderzoekscommissie doet de aanbeveling om te
bezien of een rechterlijke toetsing van schikkingen in het algemeen wenselijk is.
Het gaat dan om de vraag of rechterlijke tussenkomst ook zou moeten kun-
nen plaatsvinden indien een schikking wordt aangegaan voordat de ontne-
mingsprocedure bij de rechter aanhangig wordt gemaakt, dan wel lopende
de ontnemingsprocedure in eerste aanleg. De rechter zou daarbij dan toetsen
of er geen sprake is van disproportionaliteit – waar het gaat om de verhou-
ding tussen het vermoedelijke bedrag van het wederrechtelijk verkregen
voordeel en het schikkingsbedrag, bezien in het licht van de procesrisico’s –
of van oneigenlijke schikkingsvoorwaarden of -bedingen. De Onderzoeks-
commissie meent evenwel dat het haar opdracht te buiten gaat om zich nader
uit te laten over de noodzaak of de wenselijkheid van zo’n rechterlijke toet-
sing. Daarvoor zou een meer omvattend onderzoek naar de schikkingsprak-
tijk noodzakelijk zijn.
5. Verschaf helderheid (in de wetgeving) over de vraag in hoeverre toezeggingen
omtrent voordeelsontneming ook aan de rechter-commissaris moeten worden
voorgelegd.
Verder vraagt de samenloop van besluitvorming ten aanzien van een schik-
king met het maken van andersoortige afspraken met de betrokkene of het
nemen van beslissingen op gratieverzoeken aandacht. In het geval van H.
heeft de Onderzoekscommissie kunnen vaststellen dat het schikkingstraject
niet geheel los kan worden gezien van het verstrekken van informatie door
H. aan Teeven. In ieder geval heeft een koppeling bestaan tussen de schik-
kingsonderhandelingen en het gratietraject. 
Mede naar aanleiding van deze casus zou de Onderzoekscommissie als uit-
gangpunt voorop willen stellen dat beslissingen met betrekking tot het aan-
gaan en de inhoud van schikkingen erop moeten zijn gericht om wederrech-
telijk verkregen voordeel te ontnemen, en dat zij geen verband mogen hou-
den met andersoortige strafrechtelijke aangelegenheden, zoals het verkrijgen
