Feitelijk commentaar is vervolgens verwerkt, waarna de Onderzoekscom-
missie op 20 november 2015 het onderzoeksrapport heeft vastgesteld. 
Erfgoedinspectie
Op 22 april 2015 heeft de Onderzoekscommissie een eerste gesprek gehad
met mevrouw Scholte van de Erfgoedinspectie. Op 20 mei 2015 volgde een
tweede gesprek, waarin onder andere afgesproken werd om maandelijks in-
formatie uit te wisselen. In de praktijk is dat door uitwisseling per e-mail en
telefonisch vaker gebeurd. Op 10 juni, 28 juli, 30 september en 4 november
2015 hebben bijeenkomsten van de Erfgoedinspectie en de Onderzoekscom-
missie plaatsgehad. De Onderzoekscommissie heeft het intensieve en veel-
vuldige contact met de Erfgoedinspectie zeer gewaardeerd en spreekt haar
dank hiervoor graag uit. 
Op 14 juli 2015 heeft het Onderzoekssecretariaat het archief over de irt-af-
faire ingezien. 
Contacten met H. en diens raadsman
De Onderzoekscommissie heeft kennisgenomen van uitspraken van H. die
hij heeft gedaan in Het Parool en bij Nieuwsuur. Zakelijk weergegeven, liet 
hij weten geen bezwaar tegen volledige openbaarmaking te hebben. Hij 
had naar zijn zeggen niets te verbergen. Zie en hoor: http://nos.nl/artikel/
2023964-cees-h-maak-mijn-deal-met-teeven-maar-openbaar.html 
Op 28 mei 2015 heeft de Onderzoekscommissie zich met H. en zijn raads-
man verstaan. H. is toen de vraag voorgelegd of hij reeds in de beginfase van
haar onderzoek de Onderzoekscommissie zou willen voorzien van relevante
informatie. 
Het antwoord van H. en zijn raadsman kwam per e-mail op 14 augustus 2015
en hield in dat ‘na ampel beraad met cliënt’ de raadsman en H. hadden beslo-
ten ‘geen nadere informatie te kunnen verstrekken in relatie tot onderhavige
kwestie’.
De Onderzoekscommissie legde H. via zijn raadsman op 7 oktober 2015 spe-
ciﬁeke vragen voor. Op 16 oktober 2015 heeft de Onderzoekscommissie H.
uitgenodigd voor een gesprek in de week van 19 oktober 2015. Op 21 oktober
2015 heeft de raadsman van H. kort gereageerd, met een verwijzing naar het
eerdere afwijzende e-mailbericht van 14 augustus 2015.
424
