7. Draag in vergelijkbare situaties – die publicitair en politiek onder een ver-
grootglas liggen – het in te stellen onderzoek op aan een onafhankelijk onderzoe-
ker.
Wanneer is onderkend dat een uitlating in of een bericht van een nieuwsme-
dium een signaal is dat ook politieke betekenis kan krijgen, moet bijzondere
aandacht uitgaan naar de regie van het proces dat daarna in gang moet ko-
men. Centraal staat dan de vraag naar de juistheid van de berichtgeving, en
daarmee naar wat er feitelijk is gebeurd of aan de hand is. Die vraag impli-
ceert de noodzaak tot het doen van onderzoek. Dat onderzoek zal voldoende
grondig moeten zijn, moeten leiden tot adequate vaststelling van de feiten en
niet meer tijd mogen vragen dan nodig is voor een goede feitenvaststelling.
Met dit alles is overigens nog niets gezegd over de omvang van zo’n onder-
zoek, en over de vraag wie het moet uitvoeren. Dikwijls zal een snel intern
onderzoek – gesprekken met relevante betrokkenen en bestudering van de
direct beschikbare documenten en/of rapporten – toereikend kunnen zijn
om de ‘eigen’ bewindspersoon te voorzien van de informatie waarop hij kan
vertrouwen bij het dragen van zijn politieke verantwoordelijkheid. 
De Onderzoekscommissie heeft kennisgenomen van het feit dat het ministe-
rie van Veiligheid en Justitie – al sinds 2006 – een ‘incidentenstrategie’ kent.
Het gaat daarbij om een uitgebreide handleiding voor het omgaan met inci-
denten en voor de afhandeling ervan. Deze incidentenstrategie voorziet in
een gestructureerde beoordeling van situaties of gebeurtenissen die (plotse-
ling) opduiken in de ‘Haagse’ arena van parlement, media en bewindsperso-
nen en die dan al snel dreigen te escaleren in politiek-bestuurlijke zin, waar-
3
door politiek-bestuurlijke risico’s en kansen ontstaan. Zo’n aanpak moet
eraan bijdragen te voorkomen dat zonder meer wordt teruggevallen op onge-
codiﬁceerde routines uit eerdere ervaringen, of op improvisatie. De aanpak
voorziet in een feitenonderzoek, een feitenrelaas en een logboek, waarvan de
inhoudelijke informatie wordt uitgewisseld aan een ‘feitentafel’. Hierbij
moeten ‘rustmomenten’ worden afgesproken, ‘zodat een adequate gedrags-
lijn kan worden afgesproken en met een meer volledig overzicht van de feiten
4
en de gedragslijn naar buiten kan worden getreden.’ Haar onderzoek biedt
de Onderzoekscommissie onvoldoende basis om goed te kunnen beoordelen
of de ‘incidentenstrategie’ uit 2006 nog steeds voldoet, of dat zij actualise-
ring behoeft, én of zij voldoende leeft in alle geledingen van het ministerie
die het aangaat. In elk geval kan zo’n strategie ongetwijfeld bijdragen aan een
adequate regie, in reactie op incidenten. 
288
