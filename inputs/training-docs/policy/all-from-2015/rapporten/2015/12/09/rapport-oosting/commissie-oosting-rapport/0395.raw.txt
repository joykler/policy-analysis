nog niet was genomen, en dat de opvatting van de Tweede Kamer daarover
zou worden meegewogen bij de herziening van de aanwijzing. 
In de beraadslaging die volgde in de Eerste Kamer waren opnieuw kritische
94
geluiden te horen over de voorgestelde systematiek. Een aantal fracties
vroeg zich opnieuw af of het Openbaar Ministerie de bevoegdheden die het
reeds had inderdaad kon aanwenden voor het doen van toezeggingen aan ge-
tuigen, zonder een nieuwe wettelijke basis maar op grond van de beleidsvrij-
heid die het op grond van het opportuniteitsbeginsel heeft. Die vraag werd
op dat punt vooral benaderd vanuit het gevaar dat de rechter zou oordelen
dat er sprake is van misbruik van bevoegdheden, ook wel ‘détournement de
pouvoir’ genoemd. Het Eerste Kamerlid mr. drs. E.C.M. (Ed) Wagemakers
(cda) constateerde dat de minister van mening zou zijn veranderd en dat
voortschrijdend inzicht ertoe had geleid dat er nu, in plaats van het oor-
spronkelijke gesloten stelsel, een ‘tweede veld van toezeggingen’ was ont-
staan dat werd gereguleerd door de aanwijzing en niet door de wet. In die sys-
tematiek kon de cda-fractie zich echter wel vinden. Wel had die fractie zich
afgevraagd of voor de inzet van deze bevoegdheden geen nadere wettelijke
basis is vereist. Die twijfel was echter weggenomen door een ingewonnen ad-
95
vies bij een hoogleraar strafrecht. Andere fracties maakten zich meer zorgen
over het opportuniteitsbeginsel als basis voor het doen van toezeggingen. Zij
meenden dat op deze manier een onvoldoende wettelijke basis voor het doen
96
van dergelijke toezeggingen in het leven wordt geroepen. De minister deel-
de deze vrees voor een misbruik van bevoegdheden niet, maar meende dat
het gebruik van de bestaande bevoegdheden van het Openbaar Ministerie als
onderdeel van een afspraak met een getuige viel binnen de ruimte die deze
bevoegdheden zouden geven. Als er in de rechtspraak onverhoopt zou blij-
ken dat de rechter daar anders over zou denken, zou de minister een nadere
97
wettelijke regeling in het leven roepen.
Tijdens dit debat verzette M.J.M. (Tiny) Kox (sp) zich nog expliciet tegen
het doen van toezeggingen omtrent de voordeelsontneming. Hij wilde voor-
komen dat criminelen grote sommen geld mogen behouden omdat zij een
getuigenverklaring tegen een (mede)verdachte aﬂeggen. De minister sloot
inderdaad niet uit dat het in incidentele gevallen om grote sommen geld kon
98
gaan, maar stelde ook dat dit niet de regelmatige praktijk was. Over dit be-
zwaar werd verder niet uitgebreid gediscussieerd. De wetsvoorstellen werden
in stemming gebracht en hoewel de PvdA, GroenLinks en de sp tegen het
wetsvoorstel toezeggingen aan getuigen in strafzaken stemden en de PvdA te-
vens tegen het andere wetsvoorstel, werden beide aangenomen door de Eer-
ste Kamer. 
395
