Staatssecretaris Teeven voerde aansluitend het woord en sprak als volgt:
‘De minister heeft zojuist bekendgemaakt dat hij zal aftreden wegens de
gang van zaken rond de zaak [Cees] H. Ik vind dat zelf onverteerbaar.
Het is iets dat mij persoonlijk diep raakt. Ik ben 4,5 jaar opgetrokken met
minister Opstelten om het land veiliger te maken. Daar hebben we met
ziel en zaligheid aan gewerkt. Die klus had ik graag met hem afgemaakt.
Ik vind dat ik niet meer geloofwaardig kan functioneren nu de minister
is afgetreden op dit speciﬁeke onderwerp, waar ik jarenlang als ofﬁcier
van justitie nauw bij betrokken ben geweest. Dat is de reden dat ik ook
aan de Koning mijn ontslag heb aangeboden. Dat is niet alleen het ont-
slag dat ik formeel moet aanbieden als de minister aftreedt. Ik vind ook
dat ik niet verder geloofwaardig kan functioneren als staatssecretaris,
omdat de minister moet aftreden vanwege de Teevendeal.
Met die deal is overigens helemaal niets mis. Dat wil ik hier nog even ge-
zegd hebben. Dat is gebeurd voor volk en vaderland, zoals ook de minis-
ter en ik dat de afgelopen 4,5 jaar hebben gedaan.’
1.2 De ontnemingsschikking
Op 7 januari 1994 vorderde de ofﬁcier van justitie mr. J. (Jules) Wortel bij de
meervoudige strafkamer van de rechtbank Amsterdam de ontneming van
vijfhonderd miljoen gulden van H. De hoogte van dit bedrag was bepaald
door een door het Openbaar Ministerie gemaakte schatting van het door H.
met handel in hasj wederrechtelijk verkregen voordeel. 
Op 14 juli 1994 bracht de ofﬁcier van justitie dit bedrag terug naar
307.970.000 gulden. Volgens zijn conclusie van eis was op dat moment be-
slag gelegd op zaken en vorderingen ter waarde van 5.085.700 gulden. 
Op 29 november 1994 gelastte de strafkamer van de rechtbank Amsterdam
een nader strafrechtelijk ﬁnancieel onderzoek met het oog op bewijs dat H.
zijn vermogen daadwerkelijk met bewezen verklaarde feiten had verdiend. 
De ﬁscale opsporingsdienst, de fiod, maakte op 15 december 1994, in op-
dracht van de ofﬁcier van justitie, een nieuwe berekening, die uitkwam op
21.682.063 gulden. Deze berekening berustte op een analyse van geldstromen
en bezittingen van H. Op een aantal tegoeden bij banken en een apparte-
ment in Antwerpen, in totaal ter waarde van 4.693.595 gulden, was beslag 
gelegd. Het bedrag dat voor een ontneming in aanmerking zou komen, was
