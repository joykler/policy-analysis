van een toezegging aan een getuige mag doen. Hij meent dat de algemene
bevoegdheden van het Openbaar Ministerie niet onverkort kunnen worden
ingezet bij het sluiten van een overeenkomst met een getuige, maar dat de
grenzen van het opportuniteitsbeginsel worden bepaald door de wet, die
naar zijn mening enkel voorziet in het doen van toezeggingen aangaande een
lagere strafeis. Daarom zou ook de toezegging dat geen ontnemingsvorde-
ring wordt ingediend in de optiek van Janssen niet toelaatbaar zijn. 
Bovendien vindt hij het oordeel van de rechtbank dat de afspraak over het
niet indienen van een ontnemingsvordering niet kan worden aangemerkt als
een overeenkomst onbegrijpelijk, aangezien die afspraak bij de getuige ver-
wachtingen heeft gewekt, en het Openbaar Ministerie op grond daarvan niet
meer vrijstond om alsnog een ontnemingsvordering in te dienen. Ook wijst
Janssen erop dat het college van procureurs-generaal in deze zaak kennelijk
akkoord is gegaan met een afspraak die volgens de aanwijzing niet kon wor-
den aangegaan. Momenteel loopt het hoger beroep in deze strafzaak. 
Wat er ook zij van de kritiek van Janssen, vaststaat dat de rechtbank in Am-
sterdam hier ook het in het geheel niet indienen van een ontnemingsvorde-
ring als toezegging toelaatbaar acht. Het is inderdaad zo dat het al dan niet
indienen van een ontnemingsvordering een bevoegdheid van het Openbaar
Ministerie is waarvan het in grote mate van vrijheid kan bepalen hoe het er
gebruik van maakt, waarbij het oordeel over de verhaalsmogelijkheden van
de betrokkene een grote rol kan spelen. Zo is in de Aanwijzing afpakken
neergelegd dat indien vaststaat dat de betrokken persoon geen draagkracht
heeft en naar redelijke verwachting ook in de toekomst niet zal hebben, het
Openbaar Ministerie afziet van het indienen van een ontnemingsvorde-
112
ring.
Als er in dat geval een overeenkomst wordt aangegaan met de getuige-be-
trokkene kan het Openbaar Ministerie stellen dat ook in het geval dat er geen
overeenkomst was gesloten, het geen ontnemingsvordering had ingediend.
Of dat inderdaad het geval is, is voor de rechter eigenlijk amper vast te stel-
len. De Aanwijzing toezeggingen aan getuigen in strafzaken maakt het moge-
lijk de ontnemingsvordering tot ten hoogste de helft te verminderen, of een
schikking aan te gaan ten aanzien van dat bedrag, maar de helft van welk be-
drag dat precies is, blijkt bovendien niet uit de aanwijzing. Is dat van het ge-
hele berekende wederrechtelijk verkregen voordeel, of van het bedrag dat het
Openbaar Ministerie zou vorderen indien er geen overeenkomst met de ge-
113
tuige was gesloten? Die onbepaaldheid in de aanwijzing maakt dat het
