1.4 De onderzoeksvragen
De Onderzoekscommissie heeft elk van de vier onderdelen van haar onder-
zoeksopdracht uitgesplitst in een aantal vragen die richting moesten geven
aan haar feitenonderzoek.
1. Het eerste deel van de onderzoeksopdracht betreft de ontnemingsschikking van
het Openbaar Ministerie en H. over de ontneming van wederrechtelijk verkregen
voordeel.
Dit deel van de onderzoeksopdracht heeft de Onderzoekscommissie uitge-
werkt in drie onderdelen. Zij heeft zich daarbij aan het begin van haar onder-
zoek de volgende vragen gesteld:
A De aanloop tot de ontnemingsschikking:
– op welke wijze is het proces tot ontneming van wederrechtelijk verkregen
voordeel in gang gezet?
– wat waren de vermogensbestanddelen die aan H. konden worden toegere-
kend ten tijde van zijn arrestatie? Op welke van die vermogensbestanddelen
is toen beslag gelegd?
– wat waren de omvang en de samenstelling van elk van de banktegoeden op
het moment van beslag op de desbetreffende rekeningen? Welk bedrag is van
die rekeningen uiteindelijk overgemaakt naar het Openbaar Ministerie?
B De voorbereiding en de inhoud van de ontnemingsschikking:
– om welke redenen is gekozen voor de weg van een schikking?
– hoe zijn de op een schikking gerichte onderhandelingen verlopen? Welke
rol hebben gratieverzoeken daarbij gespeeld?
– wat was de motivering voor de hoogte van de ontneming, bezien in relatie
tot de waarde van de vermogensbestanddelen die zouden terugvallen aan H.
na ophefﬁng van het beslag, alsmede van diens andere getraceerde vermo-
gensbestanddelen?
– op welke wijze is de leiding van het Openbaar Ministerie betrokken ge-
weest bij de onderhandelingen over een voorgenomen schikking? Heeft zij
daaraan goedkeuring gegeven?
– welke rol heeft het aspect van de ﬁscaliteit gespeeld? De informatiever-
strekking aan de Belastingdienst.
C De afwikkeling van de ontnemingsschikking: 
– heeft H. de Staat een vergoeding betaald voor schade als gevolg van de
