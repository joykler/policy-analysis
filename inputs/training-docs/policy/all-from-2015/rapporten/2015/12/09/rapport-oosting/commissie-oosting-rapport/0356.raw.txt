dien wordt beoogd de vervolging voort te zetten. Anders zou het onlogisch
zijn in een dergelijk onderzoek te investeren. De schikking zou dus, aldus de
minister, alleen in beeld komen indien is beslist dat het strafbare feit een ver-
volging vereist, en dus dat een transactie niet op haar plaats is. In zoverre
vormt de transactie dus geen alternatief voor de schikking, aldus de minis -
35
ter.
Toch is de voorwaarde van een strafrechtelijk ﬁnancieel onderzoek niet in ar-
tikel 511c Sv opgenomen. In de Tweede Kamer werd de minister geconfron-
teerd met een vraag waarom dat vereiste was opgenomen, terwijl de memorie
van toelichting impliceerde dat een schikking ook kon worden aangegaan
36
zonder een ingesteld strafrechtelijk ﬁnancieel onderzoek. Daarop volgde
een debat tussen de minister en enkele Kamerleden. De minister legde uit dat
de eis van een ingesteld ﬁnancieel onderzoek was opgenomen om uit te druk-
ken dat alleen zaken die te ernstig zijn om door middel van een transactie af
te doen, kunnen worden geschikt. Bovendien zou een strafrechtelijk ﬁnan -
cieel onderzoek garanderen dat een schikkingsvoorstel berust op behoorlijk
onderzochte feiten, en zou de bezwaarprocedure van het ﬁnancieel onder-
zoek waarborgen voor de betrokkene scheppen. Die waarborgen van dat on-
derzoek zijn volgens de minister passend, aangezien de schikking enigszins
equivalent is aan de uitkomst van een ontnemingsmaatregel. De eis van een
ingesteld strafrechtelijk ﬁnancieel onderzoek veronderstelt bovendien dat de
ofﬁcier van justitie al vroeg een afweging maakt tussen de verschillende af-
37
doeningsmogelijkheden, iets dat de minister wilde bevorderen.
Het Tweede Kamerlid mr. drs. G.J. (Gerrit Jan) Wolffensperger vroeg zich
echter af waarom het niet mogelijk zou zijn om te schikken als het gaat om
eenvoudiger zaken, waarin een dergelijk ﬁnancieel onderzoek niet nodig is
om het voordeel vast te stellen. Daarbij werd met name gedacht aan voordeel
verkregen met ‘soortgelijke feiten’, waarbij de zaken vaak simpel zouden lig-
38
gen. Hoewel de minister aangaf dat hij de beperking bewust had inge-
bouwd, zag hij ook in dat het loslaten van die eis een verruiming van de 
afdoeningsmogelijkheden zou betekenen. Bovendien zou dat, zo werd be-
toogd, een verlichting van de werklast van de rechterlijke macht bewerkstel-
ligen. Als er meer zou worden geschikt, hoeft de rechter immers over minder
ontnemingsvorderingen te beraden en te beslissen. Dit werd door Wolffens-
perger aangeduid als het sterkste argument voor schrapping van het vereiste
39
van een ingesteld strafrechtelijk ﬁnancieel onderzoek. Tot slot werd erop
gewezen dat er een relatie zou zijn tussen de complexiteit van de zaak en de
hoogte van de aan te bieden schikking. De minister liet zich overtuigen door
