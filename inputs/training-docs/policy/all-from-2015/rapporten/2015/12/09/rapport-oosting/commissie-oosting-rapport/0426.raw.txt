Bijlage 10
Over de Onderzoekscommissie
De Onderzoekscommissie Ontnemingsschikking bestaat uit mr. dr. M.
(Marten) Oosting, mr. F.G. (Frans) Bauduin, mr. J.W. (Jaap) van den Berge
en professor mr. M.J. (Matthias) Borgers.
mr. dr. M. (Marten) Oosting (1943)
De heer Oosting studeerde sociologie en Nederlands recht aan de Rijksuni-
versiteit Utrecht. 
Van 1970 tot 1978 was hij wetenschappelijk (hoofd)medewerker aan de
Technische Hogeschool Twente te Enschede. Van 1978 tot 1 januari 1980 was
hij lector en van 1 januari 1980 tot 1 oktober 1987 hoogleraar bestuursrecht en
bestuurskunde aan de Rijksuniversiteit Groningen, faculteit der rechtsge-
leerdheid. 
De heer Oosting bekleedde van 1 oktober 1987 tot 1 oktober 1999 het
ambt van Nationale ombudsman. Hij was van 2000 tot 2009 lid van de Raad
van State. Aansluitend was hij (in de afdeling advisering van de Raad van Sta-
te) staatsraad in buitengewone dienst (2009-2010) en staatsraad (2010-2013). 
De heer Oosting was onder meer voorzitter van de commissie die de
vuurwerkramp in Enschede op 13 mei 2000 onderzocht. In 2014 was hij
voorzitter van de Stuurgroep Integriteitsonderzoek Sint Maarten. Hij is
thans onder meer voorzitter van de raad van toezicht van het Diakonessen-
huis Utrecht/Zeist/Doorn.
Hij is voorzitter van de Onderzoekscommissie. 
mr. F.G. (Frans) Bauduin (1946)
De heer Bauduin studeerde rechten in Groningen. Na zijn RAIO-opleiding
(1973-1981) was hij vanaf 1981 tot oktober 2012 in diverse functies werkzaam
als rechter in en vicepresident van de rechtbank Amsterdam. Zijn werk lag
voornamelijk op het terrein van het strafrecht. Daarnaast houdt hij zich be-
zig met het medisch tuchtrecht. Hij heeft van 1984 tot 1988 gewerkt bij het
toenmalig Hof van Justitie van de Nederlandse Antillen en Aruba. In de ja-
ren negentig werkte hij bij het Joegoslavië-tribunaal.
De heer Bauduin is thans werkzaam als raadsheer-plaatsvervanger in het
gerechtshof Arnhem/Leeuwarden en als rechter-plaatsvervanger in de recht-
bank Amsterdam.
