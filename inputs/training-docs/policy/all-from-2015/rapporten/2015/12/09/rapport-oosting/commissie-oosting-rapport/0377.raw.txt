Bijlage 5
Ontneming van wederrechtelijk verkregen voordeel en toezeggingen aan getuigen
Inleiding
Over het sluiten van overeenkomsten over getuigenverklaringen van perso-
nen die zelf ook verdachte of veroordeelde zijn in ruil voor een tegenprestatie
door het Openbaar Ministerie is veel te doen geweest. Na een langdurig wet-
gevingsproces is in 2006 de Wet toezeggingen aan getuigen in het strafproces
1
in werking getreden. In de rol die de ontneming van wederrechtelijk verkre-
gen voordeel kan spelen bij dergelijke afspraken is gaandeweg een verschui-
ving zichtbaar. 
Voorafgaand aan wetgeving
Voordat die regelgeving in werking trad, was het gebruik van dergelijke af-
spraken met verdachten en veroordeelden nog niet wettelijk genormeerd. In
een modelbrief van het college van procureurs-generaal aan de hoofdofﬁcie-
ren van justitie van 1 juli 1983 was neergelegd dat dergelijke afspraken slechts
mochten worden aangegaan in zaken waarbij het gaat ‘om zaken van leven of
dood of daarmee gelijk te stellen ernst, zoals bijvoorbeeld een ernstige aan-
tasting van de veiligheid van de Staat of van de volksgezondheid.’ Over de
aard van de toezeggingen die mochten worden gedaan, was in de modelbrief
niets bepaald, behalve dat de tegenprestatie door het Openbaar Ministerie
2
‘ook buiten het gebruikelijke strafrechtelijke beleid’ kon liggen. In de prak-
tijk kwam het voor dat er aan getuigen toezeggingen in de sfeer van de voor-
3
deelsontneming werden gedaan.
In verschillende arresten had de Hoge Raad reeds moeten oordelen over het
gebruik van afspraken met verdachte getuigen in ruil voor getuigenverkla-
ringen. Hij oordeelde consequent dat ondanks het gebrek aan een wettelijke
regeling het gebruik van dergelijke afspraken op zichzelf niet in strijd is met
het recht, waaronder het recht op een eerlijk proces zoals neergelegd in arti-
kel 6 evrm, en de beginselen van een goede procesorde en proportionaliteit
en subsidiariteit. In de rechtspraak werd, met goedkeuring van de Hoge
Raad, steeds getoetst aan die normen en werd er, in het geval er sprake was
van een vormverzuim, bepaald of en zo ja welke gevolgen daaraan moesten
4
worden verbonden. Verdergaande normering van dergelijke afspraken ging,
aldus de Hoge Raad, de rechtsvormende taak van de rechter te buiten en was
aan de wetgever.
