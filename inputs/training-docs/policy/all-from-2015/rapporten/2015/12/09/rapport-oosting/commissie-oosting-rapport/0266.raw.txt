Onderzoekscommissie erop dat die herkomst niet door de strafrechter is be-
oordeeld. Geconstateerd kan worden dat in het proces-verbaal van de fiod
van 15 december 1994 diverse mutaties betreffende deze bankrekeningen
worden betrokken. De desbetreffende bedragen worden daarbij aangemerkt
als wederrechtelijk verkregen voordeel. Het Openbaar Ministerie heeft naar
aanleiding van dit proces-verbaal echter geen (nader) standpunt ingenomen
omtrent de herkomst van de gelden. Doordat de ontnemingsprocedure niet
meer ter zitting is aangebracht voor nadere inhoudelijke behandeling, heeft
ook de strafrechter geen oordeel uitgesproken.
Vervolgproﬁjt?
Bij de vaststelling van wederrechtelijk verkregen voordeel (in de zin van arti-
kel 36e Wetboek van Strafrecht) wordt een onderscheid gemaakt tussen het
primaire voordeel en het vervolgproﬁjt. Het primaire voordeel is de directe
opbrengst, het vervolgproﬁjt ziet op de vermeerdering van die opbrengst.
Een voorbeeld: wanneer iemand 10.000 euro verdient met de verkoop van
drugs en die 10.000 euro belegt, dan is de beleggingswinst vervolgproﬁjt.
Tussen het primaire voordeel en het vervolgproﬁjt moet causaal verband
worden aangetoond. In het geval van strafrechtelijk conservatoir beslag op
een bankrekening kan de rente die wordt verkregen op het banksaldo alleen
als vervolgproﬁjt worden aangemerkt wanneer vastgesteld kan worden dat
dit saldo (primair) voordeel vertegenwoordigt. In dat geval kan het rentebe-
3
drag worden betrokken in de ontnemingsvordering.
Het is de vraag of vóór 1 maart 1993 – of beter gezegd: met betrekking tot
strafbare feiten die voor die datum zijn begaan – ook de ontneming van ver-
volgproﬁjt mogelijk was. Op die datum is de ontnemingswetgeving in wer-
king getreden waarbij artikel 36e Wetboek van Strafrecht ingrijpend is gewij-
zigd. Waar het gaat om de mogelijkheid van ontneming van vervolgproﬁjt is
de tekst van artikel 36e Wetboek van Strafrecht sinds 1 maart 1993 veel duide-
lijker dan voordien. Het is de vraag of ook al onder de oude – voor 1 maart
1993 geldende – ontnemingsmaatregel ontneming van vervolgproﬁjt was
toegelaten. De tekst van het oude artikel 36e Wetboek van Strafrecht laat dat
op zich toe, maar de wetsgeschiedenis biedt op dit punt onvoldoende hou-
vast. 
In de door de Onderzoekscommissie onderzochte casus is sprake geweest van
renteaanwas op de Luxemburgse bankrekeningen. Die renteaanwas is zowel
voorafgaand aan de datum van inbeslagneming ontstaan als daarna. Ten aan-
zien van al die renteaanwas geldt, zoals ook hierboven is opgemerkt, dat de
266
