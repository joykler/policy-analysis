van het Kamerdebat ontvangen. Een aantal antwoorden ontbrak toen nog;
deze volgden later, op 3 juni 2014. De oppositiepartijen in de Tweede Kamer
wilden het debat uitstellen naar dinsdag 18 maart 2014, maar de voorzitter
concludeerde dat het debat op 13 maart 2014 om 16.00 uur kon beginnen. 
In zijn brief aan de Tweede Kamer herhaalde de minister van Veiligheid en
Justitie in andere bewoordingen wat eerder in de antwoorden op de Kamer-
vragen van 2002 was meegedeeld:
‘Tijdens de terechtzitting van 29 november 1994 heeft de rechtbank Am-
sterdam het onderzoek voor onbepaalde tijd geschorst, met de bepaling
dat de ofﬁcier van justitie diende te bewijzen dat het onder [Cees] H. in
beslag genomen vermogen met een waarde van 6 tot 7 miljoen gulden in
direct verband staat met de strafbare feiten waarvoor [Cees] H. door het
hof was veroordeeld. Vervolgens heeft het om nader onderzoek gedaan
naar de omvang van het wederrechtelijk verkregen voordeel en de relatie
tot de feiten waarvoor [Cees] H. is veroordeeld. In de loop van dat onder-
zoek is de waarde van de goederen waarop beslag was gelegd, gedaald tot
12
circa 2 miljoen gulden.’
Het bedrag van twee miljoen gulden was ontleend aan het ambtsbericht van
4 april 2002, dat dit bedrag had overgenomen uit het boom-advies van 4 fe-
bruari 2000. Een onderzoek waaruit de waardedaling zou kunnen blijken 
en waar de rechtbank op 29 november 1994 om heeft gevraagd, is niet verder
gekomen dan het proces-verbaal van de fiod van 15 december 1994. In dat
proces-verbaal werd de waarde van de in beslag genomen vermogensbestand-
delen bepaald op 4.593.595 gulden. Daarna, van 15 december 1994 tot het mo-
ment van ondertekening van de ontnemingsschikking, op 17 augustus 2000,
vonden geen onderzoeksactiviteiten plaats (zie hoofdstuk 4).
In de brief aan de Tweede Kamer van 13 maart 2014 staat ook vermeld dat het
uit beslag vrijgekomen geld, na aftrek van 750.000 gulden, zou zijn over -
gemaakt ‘op het Nederlandse bankrekeningnummer van een door de recht-
hebbende aangewezen derde’. Zoals in 2015 zou blijken, betrof het – in af-
wijking van het gestelde in de ontnemingsschikking – een van de bankreke-
ningnummers van het kantoor van Doedens. 
Na de ophefﬁng van het beslag zou – zo werd in de brief gesteld – op ver-
zoek van de Luxemburgse autoriteiten het hele bedrag van de vier bankreke-
ningen zijn overgemaakt naar een bankrekening van het Openbaar Ministe-
13
rie.
188
