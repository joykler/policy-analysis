1999. Van dit bedrag lag op dat moment beslag op vermogensbestanddelen in
de orde van grootte van 4.693.595 gulden. Dus niet 7.370.200 gulden. Dat
was het bedrag van de getraceerde vermogensbestanddelen. Het tweede be-
drag is ontleend aan de conclusie van eis van 14 juni 1994. Het derde bedrag
relateerde Van Brummen aan het proces-verbaal van de fiod van 30 novem-
ber 1993. 
De eerste versie bevatte een aantal conclusies. De eerste conclusie berustte 
op een berekening van Van Brummen over het beslag op de vier bankreke-
ningen bij twee Luxemburgse banken. Dit bedrag zou volgens Van Brum-
men 2.945.078,67 gulden zijn. Zijn tweede conclusie had betrekking op 
het in de ontnemingsschikking genoemde bedrag van 157.037,36 gulden. 
Van Brummen kon dat niet thuisbrengen. Verder trok hij de volgende con-
clusie:
‘Zekerheid kan niet worden geboden, omdat harde trails niet te achter-
halen zijn. Wel wordt duidelijk dat de stelligheid waarmede de waarde
wordt benoemd van het beslag waarvan de schikking zou kunnen wor-
den afgetrokken (circa twee miljoen gulden) niet meer aan de hand van
documenten kan worden onderbouwd.’
Versie 2
De tweede versie heeft eveneens 5 mei 2014 als datum, maar is van 7 mei 2014
39
en telt – ongeschoond – 15 bladzijden. Voor het bedrag waarop beslag was
gelegd, ging Van Brummen in de tweede versie af op een gesprek met een van
de fiod-rechercheurs die het proces-verbaal uit 1993 had opgesteld. In deze
versie vond geen vermelding plaats van de informatie in het uitgebreide, late-
re, proces-verbaal van de fiod van 15 december 1994. Het in de eerste versie
genoemde bedrag van 21.682.063 gulden en de verwijzing naar het fiod-on-
derzoek van ‘eind 1994’ kwamen in deze tweede versie niet meer voor. In de
tweede versie stelde Van Brummen het bedrag van de in Luxemburg in beslag
genomen tegoeden enigszins bij: 2.945.101,45 gulden (een verschil van slechts
23 gulden). 
Van Brummen had voor zijn onderzoek onder meer gesproken met Swager-
man, die samen met Teeven rechtstreeks betrokken was geweest bij de onder-
handelingen over de schikkingsovereenkomst. Swagerman heeft de Onder-
zoekscommissie hierover het volgende gezegd:
‘De heer Swagerman herinnert zich een kort telefoongesprek met de
heer Van Brummen dat ging over het verschil in de bedragen. De heer
Swagerman heeft toen aangegeven dat het verschil naar zijn smaak te
167
