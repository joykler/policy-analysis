Rekeningnummer Saldo volgens Van Brummen Saldo volgens bankgegevens
             op 1 december 1993 op 26 juli 1993 c.q. 10 september 1993
Banque Générale 22.040,92 22.040,92
30-570942-34
Banque Générale 27.981,86 27.981,86
32-570942-88
Van Lanschot 4014 2.046.464,38 2.522.669,43
Van Lanschot 17019 848.614,29 1.083.667,29
Totaal 2.945.101,45 3.656.359,50  
Verder liet de minister weten dat het onderzoek van Van Brummen geen
bankafschriften had opgeleverd. Ten slotte meldde de minister dat ‘ook an-
derszins geen relevante documenten meer voorhanden [zouden zijn] en is ge-
bleken dat de betrokkenen onvoldoende herinneringen hebben aan de feite-
lijke ﬁnanciële afwikkeling’. Bij de brief van 3 juni 2014 werden in een bijlage
de vijf op 12 maart 2014 gestelde vragen beantwoord. In het antwoord op 
vragen 74 en 94 liet de minister weten dat ‘mij […] geen andere schikkingen
bekend [zijn] waarin is afgesproken de belastingdienst buiten dergelijke
schikkingen te houden en doelbewust niet te informeren.’
De vragen en antwoorden naar aanleiding van de brief van 3 juni 2014
Op 5 juni 2014 besloot de vaste Kamercommissie voor Veiligheid en Justitie,
op voorstel van de opvolger van De Wit, het Tweede Kamerlid Van Nispen,
over de brief van 3 juni 2014 een schriftelijk overleg te voeren. Op 10 juli 2014
reageerde de minister in een brief aan de Tweede Kamer. Hij liet onder ande-
re het volgende weten:
‘De sp-fractie heeft mij gevraagd of de kennis van de heer Teeven is ge-
bruikt voor het onderzoek door de heer Van Brummen. Zoals ik in mijn
brief van 3 juni 2014 heb gemeld, heb ik uiteraard zelf gesproken met de
staatssecretaris van Veiligheid en Justitie, die toen verantwoordelijk ofﬁ-
cier van justitie was en heeft de heer Van Brummen dit gesprek betrok-
ken in zijn bevindingen. Ik heb het om bij de opdracht voor het onder-
zoek aangegeven dat ik de staatssecretaris zelf zou bevragen. In antwoord
op de vraag van de fractie van de cu bericht ik u dat hiervoor geen struc-
tuur is voorgeschreven, maar dat dit in de verhouding tussen minister en
staatssecretaris naar mijn oordeel het meest passend is. Het om valt on-
der mijn verantwoordelijkheid en daarmee ook het onderzoek dat door
de heer Van Brummen is uitgevoerd. Voorts neemt de staatssecretaris in
deze kwestie een bijzondere positie in. De staatssecretaris valt immers
onder mijn verantwoordelijkheid. Daarbij komt dat hij vanwege zijn
