7 januari 1994
De ofﬁcier van justitie vordert ontneming van 500 miljoen gulden van
H. Dit aan de hand van een inschatting van het Openbaar Ministerie
van het met drugshandel verkregen ﬁnancieel voordeel van H. In de be-
rekening staat ook een bedrag van 4,5 miljoen gulden waarop beslag is
gelegd.
8 april 1994
De fiod berekent dat de opbrengst van de hasj-handel 498.000.000 gul-
den is en dat met de investeringen die kunnen worden gerelateerd aan H.
46.925.000 gulden gemoeid zou zijn.
6 mei 1994
H. wordt veroordeeld door de rechtbank Amsterdam tot een gevange-
nisstraf van vier jaar (hasj-zaak).
14 juni 1994
Conclusie van eis van ofﬁcier van justitie Teeven, namens Wortel: het
wederrechtelijk genoten voordeel van H. (en de organisatie) kan worden
gesteld op 307.970.000 gulden. De waarde van het beslag op zaken en te-
goeden van H. is 5.085.700 gulden.
20 oktober 1994
H. doet een ontsnappingspoging (met schade) met semtex.
18 november 1994
H. wordt vanwege zijn status als vluchtgevaarlijk naar de (tijdelijke) ebi
in Vught overgebracht, waar hij met een korte onderbreking blijft tot 
1 oktober 1999. 
29 november 1994
De rechtbank Amsterdam oordeelt dat nader strafrechtelijk ﬁnancieel
onderzoek noodzakelijk is. 
15 december 1994
De fiod maakt een nieuwe berekening: 21.682.063 gulden aan vermo-
gensbestanddelen. Op een aantal tegoeden bij banken en het apparte-
ment in Antwerpen, in totaal ter waarde van 4.693.595 gulden, is beslag
gelegd. 
17 februari 1995
H. wordt in hoger beroep veroordeeld tot vier jaar gevangenisstraf (de
hasj-zaak).
21 mei 1995
Teeven bezoekt op diens verzoek H. in de (tijdelijke) ebi.
22 mei 1995
Teeven vraagt Doedens of H. bereid is om met hem te praten. H. zou
volgens Teeven een belastende verklaring kunnen aﬂeggen over Johan V.
327
