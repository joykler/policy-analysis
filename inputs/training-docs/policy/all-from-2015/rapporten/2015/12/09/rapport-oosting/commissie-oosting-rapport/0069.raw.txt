Kamp was op dat moment lid van de Tweede Kamer en Teeven had Kamp in
vertrouwen genomen: ‘In werkelijkheid ging het hem volgens mij […] om de
vraag of hij bij zijn veeleisende werk nog rugdekking heeft/gewaardeerd
wordt door de “de top van het ministerie”, lees de minister.’ Aldus Kamp in
een notitie aan partijgenoot en minister van Justitie mr. A.H. (Benk) Kort-
39
hals.
Over zijn contacten met Doedens en Kuijpers zou Teeven kort daarna weer
van mening verschillen met de minister en met het college van procureurs-
generaal. Op 10 mei 1999 schreef Kuijpers aan Teeven dat zij op 19 april 1999
telefonisch contact hadden gehad, waarover Kuijpers Teeven het volgende
meedeelde:
– ‘H. bevindt zich thans in hechtenis ter executie van de samengestelde
straffen met parketnummers 23.00250184; 23.001779-94 en 13.017030-
94;
– Datum van vervroegde invrijheidsstelling werd vastgesteld op 11 april
2002;
– H. heeft voorgesteld om tegen betaling van een bepaald geldbedrag
(welk bedrag gefourneerd zal moeten worden uit de onder cliënt in be-
slag genomen goederen en/of gelden) de semtex-straf van 2 jaar niet te
executeren. Gezien art 570 heeft cliënt vorenbedoelde straf formeel niet
ondergaan.’
Op 17 mei 1999 meldde Kuijpers aan Teeven dat het erop leek dat een en an-
der wederom in een impasse was geraakt. Kuijpers verzocht Teeven binnen
enkele dagen concreet te berichten. Op 25 mei 1999 deelde Teeven het vol-
gende mee aan Kuijpers:
‘bericht ik u dat de Hoofdofﬁcier van Justitie te Amsterdam mij heden
berichtte dat het College van Procureurs-Generaal en de Minister van
Justitie geen mogelijkheden zien om te komen tot een overeenkomst
waarbij uw cliënt executiekorting krijgt in relatie tot een schikking van
40
wederrechtelijk genoten voordeel.’
3.3 Brief van Doedens aan de minister van Justitie
Op 15 juni 1999 verzocht Doedens minister van Justitie Korthals schriftelijk
het Openbaar Ministerie te houden aan de overeenkomst van 22 juni 1998,
onder dreiging van een kort geding, waartoe de Staat der Nederlanden ook
daadwerkelijk werd gedaagd:
