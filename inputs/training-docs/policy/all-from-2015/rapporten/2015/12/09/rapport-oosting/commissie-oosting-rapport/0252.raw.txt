• Wat was de informatiepositie in 2015? 
Als Van Brummen in het semtex-dossier de betaalgegevens en het proces-ver-
baal van de fiod van 15 december 1994 zou hebben aangetroffen, zou dat de
hele kwestie vanaf dan een andere wending hebben gegeven. 
Nu werden de betaalgegevens echter voor het eerst publiek bekend in een
uitzending van Nieuwsuur op 4 maart 2015. Vaststaat dat Nieuwsuur eind ja-
nuari 2015 de beschikking heeft gekregen over een anonieme, op 10 novem-
ber gedateerde brief. Die brief bevatte de speciﬁeke gegevens van de overboe-
king ten gunste van H. van het bedrag van 4.710.627,18 gulden naar de der-
denrekening van het advocatenkantoor Doedens. De brief is geadresseerd
aan de voorzitter van de Tweede Kamer en de schrijver beweert werkzaam te
zijn bij het Openbaar Ministerie in Amsterdam. Waar Nieuwsuur in 2014 de
informatie over de ontnemingsschikking had verkregen uit criminele bron,
moet aldus worden aangenomen dat in 2015 de informatie over de betalings-
gegevens afkomstig was uit een bron binnen het Openbaar Ministerie. 
Na de uitzending van Nieuwsuur in 2015 zou ook de informatie uit het ver-
slag van het gesprek van de directeur-generaal rechtspleging en rechtshand-
having met toenmalig staatssecretaris Teeven naar buiten komen. Dit verslag
was weliswaar opgeborgen in een kluis op het ministerie, en daarmee aan 
de hoogste graad van geheimhouding onderworpen, maar is daarnaast ook
toegankelijk geweest op de gezamenlijke dataschijf van de desbetreffende 
afdeling binnen het ministerie, en van daaruit ook per e-mail verspreid. De
Onderzoekscommissie heeft niet kunnen vaststellen vanuit welke bron in-
formatie over en uit de notitie naar buiten is gekomen.
3 De informatieverstrekking aan de Tweede Kamer
• Welke informatie en wanneer heeft de minister van (Veiligheid en) Justitie de
Tweede Kamer verstrekt?
De gang van zaken na de eerste uitzending van Nieuwsuur is allerminst vlek-
keloos verlopen en de informatievoorziening tussen en binnen het Openbaar
Ministerie en het ministerie van Veiligheid en Justitie heeft de nodige hape-
ringen vertoond. Dat heeft onvermijdelijk ook gevolgen gehad voor de infor-
matieverstrekking aan de Tweede Kamer: ook deze vertoonde tekortkomin-
gen. 
252
