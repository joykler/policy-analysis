waarover Teeven het met Vrakking eens zou zijn. Teeven vermeldde dat hij
reeds eerder uiteen had gezet dat van een ontnemingsprocedure voor het
Openbaar Ministerie geen positieve resultaten te verwachten waren. 
Enkele dagen later, op 16 maart 1999, liet de advocaat-generaal de hoofd-
a dvocaat-generaal mr. B.E.P. (Egbert) Myjer weten niet te voelen voor het in-
willigen van het verzoek van Teeven. Een crimineel moest niet zijn gevange-
nisstraf kunnen afkopen. Bovendien zag de advocaat-generaal geen aanlei-
ding voor vervroegde vrijlating en een schikkingsregeling, omdat H. eerder
al was ontvlucht. 
‘Mijns inziens is er uitsluitend aanleiding de koninklijke weg te volgen:
indien [H.] gratie vraagt en daarbij aanbiedt een zeer aanzienlijke som te
betalen, kan op basis van het dan voorliggende verzoek bezien worden of
er aanleiding is dat in te willigen. Wil jij dit nogmaals met Ficq [de fun-
35
gerend voorzitter van het college van procureurs-generaal] bespreken?’
Ruim een maand ging voorbij en op 20 april 1999 volgde een schriftelijk
voorstel van Kuijpers aan Teeven waarin hij aangaf dat H. op dat moment
een straf uitzat van negen jaar voor de coke-zaak, dat die zaak in december
2000 zou zijn uitgediend en dat daarna, in de opeenvolgende twee jaar, nog
de gevangenisstraf in de semtex-zaak zou worden geëxecuteerd:
‘Immers de detentie (4 jaren) regarderende de hasj-zaak heeft cliënt reeds
ondergaan. […] Cliënt deelde mij mede dat hij thans louter met u af -
spraken wil maken over laatstbedoelde straf en dat hij het overige verder
36
buiten beschouwing wil laten.’
Teeven breekt onderhandelingen af
Naar aanleiding van een artikel in De Telegraaf van eind april 1999 over een
deal van het Openbaar Ministerie met Heinekenontvoerder Cor van H.
maakte de toenmalige minister van Justitie eind april 1999 bekend terughou-
dend beleid te voeren inzake schikkingsovereenkomsten met strafkorting.
Daarop zou Teeven de onderhandelingen met H. hebben afgebroken, aldus
37
Vrakking, aangezien strafkorting een essentieel onderdeel was van wat er
toen op tafel lag. 
Het was een periode waarin Teeven zich als ofﬁcier van justitie niet erg ge-
waardeerd voelde. Hij had zijn vroegere fiod-collega H.G.J. (Henk) Kamp
bezocht, na een periode van zo’n vijftien jaar waarin ze elkaar ‘niet gezien of
gesproken’ hadden: ‘mijn indruk van Teeven vroeger en nu is dat het een
vasthoudende, gedreven man is die de publieke zaak – in het bijzonder de
38
misdaadbestrijding – zeer is toegedaan.’
68
