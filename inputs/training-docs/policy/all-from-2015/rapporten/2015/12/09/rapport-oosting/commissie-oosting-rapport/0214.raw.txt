rie van Veiligheid en Justitie voor een dergelijk onderzoek zelf het voortouw
te willen nemen en zou een van de leden van de Algemene Rekenkamer wor-
den gevraagd om deze speurtocht onder haar hoede te nemen (zie hiervoor
hoofdstuk 7). 
Maar uiteindelijk werd besloten om, in plaats daarvan, de verantwoordelijk-
heid voor dit onderzoek te leggen bij het Openbaar Ministerie. Het college
van procureurs-generaal koos ervoor het onderzoek op te dragen aan een van
zijn oud-collega’s, Van Brummen. 
Oud-ofﬁcier van justitie Teeven was op dat moment staatssecretaris van Vei-
ligheid en Justitie, en stond daarmee in een staatsrechtelijke relatie met de
minister van Veiligheid en Justitie. Het is ook de minister die politiek verant-
woordelijk is voor het Openbaar Ministerie. Deze omstandigheden gaven de
minister aanleiding voor het besluit dat Van Brummen – anders dan met de
twintig door hem benaderde andere personen, onder wie Swagerman, toen
lid van de Eerste Kamer – geen contact en dus ook geen gesprek met Teeven
mocht hebben; dat werd overgelaten aan de minister zelf. In de aanloop naar
dat gesprek voerde de directeur-generaal rechtspleging en rechtshandhaving,
Roes, in opdracht van de minister, op 25 april 2014 een gesprek met staatsse-
cretaris Teeven. Roes heeft zijn gespreksaantekeningen aan staatssecretaris
Teeven voorgelegd, die deze aantekeningen op 9 mei 2014 van zijn paraaf ter
goedkeuring heeft voorzien, na daarop met de pen een aantal wijzigingen te
hebben aangebracht. In de aantekeningen van het gesprek tussen Roes en
Teeven is te lezen dat Teeven zich meende te herinneren dat het ging om een
hoofdsom van 2,3 miljoen gulden en rente op rente van ongeveer 4,8 miljoen
gulden, die op een afzonderlijke renterekening zou zijn geboekt waarop geen
beslag lag.
Vervolgens vond, op een niet meer te reconstrueren moment in mei 2014, een
gesprek plaats tussen de staatssecretaris van Veiligheid en Justitie en de mi-
nister. Volgens Roes zouden beiden toen hebben beschikt over zijn aanteke-
ningen. Dit moet dus zijn geweest na 9 mei 2014. Van Brummen leverde op 
6 mei 2014 de eerste versie van zijn onderzoeksrapport in, maar had toen nog
geen weet van wat in de aantekeningen van Roes stond; dat moest later wor-
den verwerkt. 
Het rapport van Van Brummen gaf niet het antwoord waarop binnen het
ministerie van Veiligheid en Justitie werd gehoopt. De ruim vijf miljoen gul-
den zoals genoemd door de voormalige raadsman van H. kwam er niet in
