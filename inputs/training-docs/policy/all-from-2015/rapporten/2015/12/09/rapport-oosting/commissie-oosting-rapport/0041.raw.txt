Extra Beveiligde Inrichting
Voorgeschiedenis
Nadat in 1991 en in het voorjaar van 1992 een aantal extreem vluchtgevaarlijke
gedetineerden kon ontsnappen uit extra beveiligde afdelingen van penitenti-
aire inrichtingen, stelde de toenmalige staatssecretaris van Justitie, mr. A.
(Aad) Kosto, op 2 april 1992 de Evaluatiecommissie Beveiligingsbeleid Gevange-
niswezen in. Deze commissie stelde voor om twee extra beveiligde inrichtin-
gen (ebi) in te richten, met in totaal 48 plaatsen voor gedetineerden met een
31
‘onaanvaardbaar maatschappelijk risico van ontvluchting’.
De tijdelijke ebi (tebi) kon op 4 augustus 1993 in gebruik worden genomen.
Vier jaar later werd een nieuwe ebi in Vught in gebruik genomen. Deze heeft
een capaciteit voor 24 gedetineerden. Het bleef bij één ebi.
32
In de ebi
Wie voor het eerst de ebi betreedt, raakt gedesoriënteerd door het labyrint
van gangen, sluizen en kleuren. De gangen worden ‘looplijnen’ genoemd en
geven de route aan waarlangs verplaatsingen moeten verlopen. Gedetineer-
den van de verschillende afdelingen worden gescheiden van elkaar verplaatst. 
De ebi bestaat uit vier taartpunten, ofwel vier afdelingen. Elke afdeling telt
zeven cellen, waarvan één cel onbezet is. Bij cel-controle wordt de te contro-
leren gedetineerde hier ondergebracht. Vanuit een observatiepost kunnen
twee afdelingen van de ebi, inclusief de luchtkooien, worden gemonitord. Er
zijn drie observatieposten van de ebi, die alle elektronische beveiligingshan-
delingen verrichten, zoals het openen en sluiten van deuren. Bewaarders
moeten bij elke deur aan de bewaarder in de observatiepost toestemming
vragen om de deur te ontgrendelen.
Op alle plekken, met uitzondering van de persoonlijke cellen en enkele toilet-
ten die zich buiten de cellen bevinden, wordt via microfoons door de observa-
tieposten meegeluisterd en met camera’s meegekeken. De observatiepost
bedient twee afdelingen; bij elke afdeling zijn volgens dienstrooster overdag
twee bewaarders. Vanuit de post kunnen de bewaarders door een glaswand
de gedetineerden op de luchtplaats zien. De luchtplaatsen zijn aan de boven-
kant voorzien van tralies, om te voorkomen dat een gedetineerde door een
helikopter wordt opgepikt.
41
