15 januari 1999 
Kuijpers vraagt of H. bij de begrafenis van zijn vader aanwezig kan zijn.
Verzoek wordt afgewezen.
20 april 1999
Doedens doet een schriftelijk voorstel aan Teeven waarin hij aangeeft dat
H. op dat moment een straf uitzit van negen jaar voor de coke-zaak, dat
die zaak in december 2000 zou zijn uitgediend, waarna nog de opvol-
gende twee jaar de gevangenisstraf in de semtex-zaak zou worden geëxe-
cuteerd. 
Eind april 1999
Teeven breekt onderhandelingen af.
15 juni 1999
Doedens verzoekt de minister van Justitie Korthals het Openbaar Minis-
terie te houden aan de overeenkomst van 22 juni 1998, onder dreiging
van een kort geding, waartoe op 15 november 1999 de Staat ook daadwer-
kelijk wordt gedaagd.
17 juni 1999
De Telegraaf bericht over de brief van Doedens.
18 juni 1999
De Wijkerslooth en de landsadvocaat concluderen negatief over koppe-
ling tussen ontneming en strafkorting.
21 juni 1999
Hoofdofﬁcier van justitie Vrakking meldt in zijn ambtsbericht aan het
college van procureurs-generaal dat ‘de geschatte waarde […] van in be-
slag genomen banktegoeden, geldbedragen, sieraden en onroerende goe-
deren’ 7.370.200 gulden bedraagt. Dit bedrag is ontleend aan de conclu-
sie van eis van 14 juni 1994, maar heeft betrekking op dan getraceerde
vermogensbestanddelen.
22 juni 1999
Het college van procureurs-generaal zendt het ambtsbericht van Vrak-
king door naar de minister, maar plaatst een kritische noot: ‘Het College
is van oordeel dat de onderhandelingen een onwenselijke inhoud hebben
gehad en heeft de hoofdofﬁcier van justitie te Amsterdam, met het oog
op de toekomst, hierop aangesproken.’
De landsadvocaat laat zich eveneens kritisch uit over het verloop van de
onderhandelingen.
23 juni 1999
De minister antwoordt afwijzend op het verzoek van de raadsman van
H.
