De persoon die de brief opent, bepaalt of een brief anoniem is. In het ge-
val van brieven aan de Voorzitter – waar jouw vragen speciﬁek betrek-
king op hebben – is dat haar staf. Stafmedewerkers lezen brieven zoals de
meeste mensen brieven lezen; ze kijken snel naar de aanhef, misschien
naar de eerste paar regels, en naar de ondertekening. Als die er niet is,
wordt de brief als anoniem “aangemerkt”, en gaat de brief door de shred-
der. Juist omdat dergelijke brieven niet worden geregistreerd is het lastig
te zeggen om hoeveel brieven het gaat. Een ruwe schatting: gemiddeld
minder dan één keer per maand (nogmaals: het gaat hier alleen om brie-
ven die expliciet aan de Voorzitter zijn gericht – ook bij de Grifﬁe ko-
men anonieme brieven binnen, die heb ik buiten beschouwing gela-
27
ten).’
28
De reactie van Haan was kort: ‘dank’. Op 15 juni 2015 volgden nieuwe vra-
gen van Haan. Telefonisch vroeg hij of iemand de bewuste brief had gezien
en of de gehanteerde procedure wel aan de voorschriften voldoet. De laatste
vraag stelde hij na consultatie van professor dr. F.C.J. (Eric) Ketelaar, oud-
rijksarchivaris. Voor mevrouw Van Miltenburg waren deze vragen aanleiding
om met Haan voor een tweede keer te spreken. Dit keer op 17 juni 2015, om
13.45 uur. 
In dit gesprek gaf Haan de voorzitter van de Tweede Kamer een kopie van de
anonieme brief en vroeg hij haar om bij haar medewerkers na te gaan of her-
innering aan de inhoud van deze brief bestond. Mevrouw Van Miltenburg
overlegde hierover met een van haar medewerkers, en gaf daarna gehoor aan
het verzoek van Haan om de vertrouwelijke brief te vernietigen. 
Over de omgang met de informatie in deze brief heeft mevrouw Van Milten-
burg geen contact gezocht met de voorzitter van de Onderzoekscommissie.
Kennelijk heeft zij zich, in de context van haar beide gesprekken met Haan,
niet gerealiseerd dat de inhoud van de bewuste brief naar haar aard van be-
lang was te achten voor de – in vervolg op de motie-Slob – enkele weken eer-
der ingestelde Onderzoekscommissie. 
De in het gesprek van 17 juni 2015 aan de orde gestelde vragen van Haan wer-
den door Haan op 18 juni 2015 nogmaals schriftelijk aan de woordvoerder
29 30
van de voorzitter voorgelegd. Ze werden nog dezelfde dag beantwoord.
De vragen betroffen de datum waarop de door de Tweede Kamer gehanteer-
de regeling van kracht was geworden; de achtergrond van de regeling en de
verhouding van de regeling tot de Archiefwet. Verder wilde Haan weten of de
