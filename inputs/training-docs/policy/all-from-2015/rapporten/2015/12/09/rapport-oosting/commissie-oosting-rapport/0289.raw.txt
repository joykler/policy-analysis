In het geval van een incident kan al een eerste beoordeling van de aard van
dat incident aanleiding geven tot de conclusie dat een onderzoek door één of
meer personen van buiten de eigen organisatie aangewezen is voor het ver-
krijgen van de benodigde feitelijke informatie en om te komen tot bevredi-
gende antwoorden op de vragen die het incident oproept. Zo’n onderzoek
door één of meer personen juist van buiten de eigen organisatie creëert ook
een extra ‘rustmoment’ voor de voorbereiding van een adequate reactie op
het incident. 
Als wordt besloten tot zo’n extern onderzoek, moeten de aan te zoeken on-
derzoekers voldoende ruimte krijgen om het onderzoek naar eigen inzicht in
te richten. Dat begint al met overleg over de onderzoeksopdracht, en het be-
sluit van de aangezochte onderzoeker(s) deze al dan niet te aanvaarden. Er
dient voldoende tijd beschikbaar te zijn voor het onderzoek. Ook al moet het
onderzoek niet meer tijd vragen dan nodig is voor een goede feitenvaststel-
ling, de kwaliteit van de feitenvaststelling dient leidend te zijn bij de beslis-
sing om tot afronding van het onderzoek over te gaan. Onafhankelijkheid
van de onderzoeker kan bijdragen aan vertrouwen in de objectiviteit van de
feitenvaststelling. Belangrijk is dat de vaststelling van de feiten zodanig gede-
gen en onbetwistbaar is dat deze een toereikende basis vormt voor eventueel
te nemen maatregelen in de eigen organisatie. Maar evenzeer is van belang
dat de uitkomst van het onderzoek, met inbegrip van de maatregelen die er
op zijn gevolgd, in het eventuele politieke debat wordt erkend en aanvaard
als toereikend uit een oogpunt van politieke verantwoording. Hier is de in-
formatiepositie van de desbetreffende bewindspersoon direct in het geding. 
In de vraag naar lessons learned uit de onderzochte zaak, verdient de verhou-
ding tussen de minister van Veiligheid en Justitie (en zijn ministerie) en het
Openbaar Ministerie bijzondere aandacht. De wetgever heeft het vervol-
gingsmonopolie opgedragen aan het Openbaar Ministerie. De vervulling
van die taak valt onder de politieke verantwoordelijkheid van de minister van
Veiligheid en Justitie. Naar algemeen aanvaard inzicht dient deze minister
zich zo veel mogelijk te onthouden van – per deﬁnitie politieke – interventie
in concrete gevallen van optreden van de staande magistratuur. Wel vinden,
zoals ook de Onderzoekscommissie heeft kunnen vaststellen, frequent en in-
tensief contact, overleg en afstemming plaats tussen (de voorzitter van) het
college van procureurs-generaal en de minister en de ambtelijke leiding van
zijn departement. Dat overleg betreft zowel algemene beleidsaangelegen -
heden alsook gevoelige zaken. Heeft het Openbaar Ministerie, onder de lei-
ding van het college van procureurs-generaal, aldus een grote mate van zelf-
