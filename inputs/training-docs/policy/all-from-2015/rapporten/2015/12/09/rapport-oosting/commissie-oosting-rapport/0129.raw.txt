voordeel H. daadwerkelijk in het tijdvak van 1 oktober 1989 tot en met
26 april 1993 uit de bewezenverklaarde feiten had genoten, (mede) aan de
hand van de door justitie bij [H.] aangetroffen vermogensbestanddelen
die tot dat voordeel zijn te herleiden, een en ander onder voeging van de
bewijsmiddelen die op dat voordeel betrekking hebben. Vervolgens werd
het onderzoek ter zitting voor onbepaalde tijd geschorst.’ 
Weliswaar had de fiod op 15 december 1994 een nieuwe berekening ge-
maakt, waarin het door H. genoten wederrechtelijk genoten voordeel
21.682.063 gulden zou hebben bedragen. Maar:
‘de organisatie van de transporten van de hasj is in handen geweest van
meerdere personen. Eerst na het onherroepelijk worden van de strafza-
ken tegen die personen lag een verdeelsleutel vast over de meerdere deel-
nemers van de criminele organisatie. De laatste strafzaak tegen een van
die organisatoren is eerst op 30 mei 1998 onherroepelijk geworden.’ 
Het betrof Johan V., die op 21 januari 1996 was gearresteerd. Na diens ver-
oordeling kwamen de onderhandelingen tussen Teeven en H. in een stroom-
versnelling en lagen achtereenvolgens twee voorstellen, van 19 en 22 juni
1998, op tafel. Over het ook in de uitzending van Reporter in beeld gebrachte
voorstel van 22 juni 1998 beweerde Doedens dat het de instemming van de
leiding van het Amsterdamse arrondissementsparket had gekregen, dan wel
dat het een door alle partijen ondertekende overeenkomst zou zijn geweest.
Op 4 september 1998 liet Teeven Doedens echter weten dat van overeenstem-
ming geen sprake was. 
In zijn notitie ging Teeven verder in op de schikkingsovereenkomst van 15 
juni 2000. Daarover was – zo berichtte Teeven – de nodige correspondentie
gevoerd. Allereerst wees hij op het ambtsbericht van Vrakking van 21 juni
1999 ‘over de ontwikkelingen in de zaak H.’ Verder bleek volgens Teeven uit
een brief van Swagerman en hemzelf van 25 februari 2000 (kenmerk bjs/
mw/184) dat ‘de conceptovereenkomst was voorgelegd aan het boom’. 
In zijn notitie bracht Teeven nog iets opmerkelijks naar voren. De brief van
minister Korthals aan Doedens van 23 juni 1999 was hem namelijk kennelijk
pas bij de opstelling van zijn notitie onder ogen gekomen: ‘uit de ter beschik-
king gestelde documenten van het college van procureurs-generaal blijkt
niet dat de behandelend ofﬁcier wel de beschikking heeft gehad over een ko-
pie van de brief van de minister van Justitie aan mr. Doedens. Naar mijn oor-
deel hebben de behandelend ofﬁcieren van justitie juist gehandeld.’
