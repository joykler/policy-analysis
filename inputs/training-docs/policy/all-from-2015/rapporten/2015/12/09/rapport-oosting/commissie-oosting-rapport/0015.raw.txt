Veiligheid en Justitie door de voorzitter van het college van procureurs-gene-
raal geïnformeerd over de uitkomsten van dat onderzoek. Dit rapport en de
totstandkoming daarvan komen aan bod in hoofdstuk 8.
Waar de aandacht zich na de eerste uitzending van Nieuwsuur, op 11 maart
2014, richtte op de wijze waarop de ﬁscus al dan niet betrokken was geweest
bij de schikking tussen het Openbaar Ministerie en H., ging een tweede uit-
zending van Nieuwsuur, op 4 maart 2015, over de hoogte van het in het kader
van deze schikking aan H. overgemaakte bedrag. Dat bedrag was – zoals ge-
zegd – omgeven met veel vragen, waarop in de beantwoording de minister in
het debat op 13 maart 2015 een bedrag van 1,25 miljoen gulden had genoemd. 
Nieuwsuur berichtte op 4 maart 2015 dat het zou gaan om een bedrag van
4.734.360,19 gulden. Het bedrag zou zijn overgemaakt op of omstreeks 10
september 2001 van het bankrekeningnummer 0192325728 van het arrondis-
sement Amsterdam. In hoofdstuk 5 gaat de Onderzoekscommissie hier uit-
gebreid op in.
1.3 De onderzoeksopdracht
De dag na het aftreden van minister Opstelten en staatssecretaris Teeven, op
10 maart 2015, vond in de Tweede Kamer een debat plaats. Het Tweede Ka-
merlid drs. A. (Arie) Slob diende in dat debat een motie in, mede namens de
fracties van de PvdA, CDA, SGP, D66, GroenLinks, PVV, Klein en VVD. 
De tekst van de motie (de motie-Slob) is als volgt.
Motie
De Kamer,
gehoord de beraadslaging,
overwegende dat er nog veel vragen leven over:
de schikkingsovereenkomst tussen het Openbaar Ministerie en de heer Cees
H.;
de informatie die over deze schikking al dan niet beschikbaar was bij de be-
windslieden, het ministerie van Veiligheid en Justitie en het Openbaar Minis-
terie;
de informatieverstrekking aan de Kamer;
