Van belang is voorts dat er evenmin beleidsregels bestaan die zijn gericht op
schikkingen die, vanwege de omvang of de inhoud, als gevoelig zijn aan te
merken. Dat ligt anders bij transacties (waarmee de strafvervolging als geheel
wordt afgekocht). Er zijn beleidsregels die zich richten op het aangaan van
hoge transacties en bijzondere transacties, waaronder ook sommige publici-
tair gevoelige transacties worden begrepen. Die regels zijn opgenomen in de
Aanwijzing hoge transacties en bijzondere transacties. 
Deze Aanwijzing heeft echter geen betrekking op ontnemingsschikkingen.
In de tekst van de Aanwijzing wordt voor wat betreft die schikkingen verwe-
zen naar de Handleiding ontnemingswetgeving. De Handleiding ontnemings-
wetgeving betreft een intern document van het Openbaar Ministerie dat
– in opeenvolgende versies – van kracht is geweest in de periode van 1 juni
2001 tot 1 december 2012. De Aanwijzing hoge transacties en bijzondere trans-
acties bevat derhalve een verwijzing naar een thans niet meer bestaand docu-
ment. 
De Onderzoekscommissie heeft kunnen vaststellen dat hetgeen in deze
handleiding was opgenomen, niet méér was dan een weergave van de inhoud
van de voormalige Aanwijzing ontneming en Richtlijn ontneming. Die docu-
menten bevatten geen voorschriften met betrekking tot gevoelige schikkin-
gen. Datzelfde geldt ook voor de thans geldende Aanwijzing afpakken.
De Onderzoekscommissie heeft kunnen vaststellen dat binnen het Open-
baar Ministerie tegenwoordig aandacht bestaat voor een zorgvuldige tot-
standkoming van schikkingen en ook is voorzien in een intern afstemmings-
traject. Niettemin moet worden geconstateerd dat een transparant en ken-
baar kader voor die totstandkoming en afstemming momenteel ontbreekt.
Dat geldt, zoals hiervoor reeds is aangegeven, ook waar het de afstemming
met de Belastingdienst betreft. 
De Onderzoekscommissie doet dan ook de aanbeveling om te voorzien in een
normering voor het aangaan van schikkingen. Die normering zou in ieder ge-
val duidelijke procedurele voorschriften moeten omvatten. 
Deze voorschriften zouden allereerst betrekking moeten hebben op de vraag
in welke situatie een ofﬁcier van justitie zelfstandig bevoegd is om een schik-
king aan te gaan, dan wel verplicht is deze aan de hoofdofﬁcier van justitie
dan wel – met tussenkomst van de hoofdofﬁcier – aan het college van pro-
cureurs-generaal voor te leggen. Tevens kan dan worden omschreven welke
