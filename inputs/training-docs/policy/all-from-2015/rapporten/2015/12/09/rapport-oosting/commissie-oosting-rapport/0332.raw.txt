4 februari 2000
Het boom brengt advies uit. Het beslag op de vermogensbestanddelen
van H. ter waarde van 5.085.700 gulden zou volgens het boom in waarde
zijn gedaald tot twee miljoen gulden. Er zijn geen onderliggende stuk-
ken.
15 februari 2000
Het college van procureurs-generaal gaat akkoord met het ontnemings-
bedrag van 750.000 gulden zonder te beschikken over de tekst van het
concept van de ontnemingsschikking. 
25 februari 2000
Conceptontnemingsschikking van Swagerman en Teeven naar Kuijpers.
20 maart 2000
Teeven schort executie vonnis in de semtex-zaak op vanwege gratiever-
zoek.
15 juni 2000
Doedens en H. tekenen de schikkingsovereenkomst, op briefpapier van
het advocatenkantoor van Doedens. Daarin is opgenomen dat de Belas-
tingdienst wordt buitengesloten. De overeenkomst regelt het terugbeta-
len van het verschil tussen de uit Luxemburg te ontvangen gelden en het
schikkingsbedrag aan H. 
27 juni 2000
Bij Koninklijk Besluit van 27 juni 2000, nummer 00.003852, wordt H.
een deel, groot achttien maanden, van de gevangenisstraf van negen jaar
voor de coke-zaak kwijtgescholden.
12 juli 2000
H. wordt overgeplaatst naar de pi De Geniepoort te Alphen aan den
Rijn.
14 juli 2000
Swagerman en Teeven vragen het boom nog om bevestiging van het eer-
dere advies. Hoofd van het boom laat weten dat hij zich inhoudelijk kan
verenigen met de conceptovereenkomst van 15 juni 2000.
28 juli 2000
H. wordt in vrijheid gesteld.
Juli/augustus 2000
De waarnemend voorzitter van het college van procureurs-generaal, Van
Daalen, stemt mondeling in met de ontnemingsschikking. 
17 augustus 2000
Ondertekening van de ontnemingsschikking door Swagerman en Tee-
ven.
