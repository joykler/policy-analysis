notitie van Teeven ten grondslag die hij op 14 maart 2002 stuurde aan de
plaatsvervangend hoofdofﬁcier van justitie in Amsterdam, Hofstee. 
In deze notitie legde Teeven de nadruk op de wijze waarop ‘in de straf is ge-
sneden’. Bij het arrondissementsparket Amsterdam werd druk gerekend over
de detentieperiode van H. Het ambtsbericht ging voornamelijk over de uit-
voering van de opgelegde gevangenisstraf en de gratiëring (blz. 2 tot en met
5). Het ambtsbericht bevat zes bladzijden en een bijlage van ruim een bladzij
met daarin suggesties voor de beantwoording van de vragen 6 tot en met 10
4
van de twee Tweede Kamerleden.
Uit het ambtsbericht bleek dat Teeven bij de uitvoering van de aan H. opge-
legde gevangenisstraffen niet geheel nauwkeurig was geweest:
‘Betrokkene heeft gedurende twee periodes in detentie verbleven: van 20
augustus 1984 tot zijn ontvluchting op 2 september 1985 (379 dagen) en
vanaf het moment dat hij wederom in het kader van [de hasj-zaak] werd
aangehouden op 26 april 1993 tot aan zijn invrijheidstelling naar aanlei-
ding van de gratiëring in [de coke-zaak] op 28 juli 2000 (2.650 dagen). In
totaal is dit 3.029 dagen. Daartegenover staan de aan betrokkene opge-
legde gevangenisstraffen (respectievelijk 9 jaar, 4 jaar en 2 jaar), die in to-
taal 15 jaar bedragen. Indien daarop de twee gratiëringen in mindering
worden gebracht (resp. 18 maanden en 1 jaar) dan resteert een bruto uit te
zitten straf van 12 jaren en 6 maanden. Na aftrek van vi levert dat een
netto uit te zitten gevangenisstraf op van 8 jaar en vier maanden. Dat
komt overeen met 3.040 dagen. Betrokkene heeft 3.029 dagen gezeten.
In dat licht bezien heeft hij dus materieel 11 dagen tekort gezeten.’
Bovendien had Teeven de uitvoering van de gevangenisstraf voor de geweld-
dadige uitbraakpoging op 2 oktober 1994 opgeschort:
‘Voor de beoordeling van de zaak is verder nog relevant dat de ofﬁcier
van justitie, ter uitvoering van de toezegging om in het kader van een
gratieverzoek de tenuitvoerlegging van het vonnis in de [semtex-zaak],
dat reeds ter uitvoering was aangeboden, op 20 maart 2000 heeft terug-
genomen uit het executietraject. Op dat moment bevond H. zich in de-
tentie ter executie van de veroordeling in de [coke-zaak]. Vervolgens is in
de [coke-zaak] bij kb van 27 juni 2000 partieel gratie verleend. Omdat er
op dat moment geen andere straf ter executie open stond, is betrokkene
op grond van het gratiebesluit op 28 juli 2000 in vrijheid gesteld. Nadat
bij kb van 16 maart 2001 partieel gratie is verleend in de [semtex-zaak] is
dit vonnis voor het resterende deel niet (opnieuw) ter executie aangebo-
182
