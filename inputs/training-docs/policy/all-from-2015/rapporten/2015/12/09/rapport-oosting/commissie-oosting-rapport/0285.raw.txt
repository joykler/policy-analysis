het tot een veroordeling komt â€“ als een normale reactie gezien dat zowel
strafoplegging als oplegging van een ontnemingsmaatregel plaatsvindt. Het
valt dan bezwaarlijk in te zien waarom de bereidheid om een geldbedrag ter
ontneming van wederrechtelijk voordeel te voldoen, zou moeten of mogen
leiden tot strafkorting door middel van gratie. 
De Onderzoekscommissie doet hierom de aanbeveling dat in het gratiebeleid
tot uitdrukking wordt gebracht dat de bereidheid om een geldbedrag ter ontne-
ming van wederrechtelijk voordeel te voldoen, geen omstandigheid is die tot gra-
tie kan leiden. Aldus wordt een (indirecte) uitruil tussen vrijheidsbeneming
en voordeelsontneming voorkomen.
Hoe te reageren op incidenten?
De Onderzoekscommissie ziet in haar onderzoek naar de gebeurtenissen van
2014 en 2015 aanleiding tot het doen van een aanbeveling. Aan het formule-
ren daarvan, laat zij een beschouwing voorafgaan. 
De politieke agenda wordt vaak (mede) bepaald door signalen van buiten de
politiek. De nieuwsmedia vervullen hierin een belangrijke rol. Zij hebben ei-
gen bronnen, soms ook gevoed door een lekstroom vanuit de overheid, en
doen hun eigen onderzoek. In dat kader bieden zij graag ook een platform
voor burgers en organisaties die hun ervaringen met de overheid willen uiten.
Daarbij geldt dikwijls de mantra goed nieuws is geen nieuws. Bij de kritische
rol van de nieuwsmedia in een open democratie past dat zij bijzondere be-
langstelling en aandacht hebben voor mogelijke misstanden of incidenten.
Die aandacht vindt vervolgens vaak een directe vertaling in de politieke ac- 
tualiteit, doordat leden van de volksvertegenwoordiging, met name de Twee-
de Kamer, er aanleiding in vinden voor het stellen van vragen aan de verant-
woordelijke minister of staatssecretaris. Dat kan het begin worden van een
proces van escalatie. 
Van dit alles is de nasleep van de schikkingsovereenkomst tussen de Staat en
H. uit 2000 een goed voorbeeld. Het is maar liefst vier keer voorgekomen dat
de zaak-H. van buitenaf op de politieke agenda terechtkwam. De eerste keer
was de brandbrief van Doedens aan de minister van Justitie van 15 juni 1999,
onder begeleiding van door de raadsman van H. afgestoken publicitair vuur-
werk in De Telegraaf van 17 juni 1999. De tweede keer was in het voorjaar van
2002, toen de omstreden ontnemingsschikking zelf voor het eerst naar bui-
ten kwam, in de uitzending van Reporter van 22 februari 2002. In het ver-
