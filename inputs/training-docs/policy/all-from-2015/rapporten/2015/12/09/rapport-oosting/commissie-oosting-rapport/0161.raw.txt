Van Brummen was van 2006 tot 2011 lid van het college van procureurs-gene-
raal. Van 1988 tot 1995 werkte hij bij het ministerie van Justitie, als directeur-
generaal rechtshandhaving. Daarna werd hij gedetacheerd bij het college van
procureurs-generaal, waar hij een coördinerende rol had bij de reorganisatie
van het Openbaar Ministerie. Hij werd in 1997 hoofdofﬁcier in Haarlem, en
was van 2001 tot 1 juli 2006 hoofdofﬁcier van justitie in Rotterdam. 
De Onderzoekscommissie heeft zich afgevraagd of de minister-president 
bij de keuze van Van Brummen betrokken was. De minister-president, drs.
M. (Mark) Rutte, heeft in zijn gesprek met de Onderzoekscommissie het vol-
gende gezegd:
‘De Onderzoekscommissie vraagt of het ministerie van Algemene Za-
ken hier op enige manier bij betrokken was. 
De heer Rutte antwoordt dat hem de situatie onbekend is. Hij geeft aan
dat hij de heer Vendrik kent, hem hoogacht en geen idee heeft welke mo-
tieven er achter deze beslissing zaten. Algemene Zaken is niet betrokken
bij de keuze voor de heer Van Brummen, noch bij het niet aanzoeken van
31
de heer Vendrik.’
De Onderzoekscommissie heeft over de keuze voor een oud-procureur-gene-
raal met Bolhaar gesproken:
‘Ten aanzien van de keuze voor de heer Van Brummen om het onderzoek
naar de afhandeling van de schikking te leiden, stelt de heer Bolhaar dat
men aanvankelijk iemand van buiten het Openbaar Ministerie wilde
aanzoeken. De minister maakte echter een politieke overweging om
hiervan af te zien. De heer Bolhaar weet niet waarom. Het Openbaar
Ministerie werd verzocht mee te denken, nadat die beslissing door de mi-
nister was genomen.
De heer Bolhaar zag een beletsel voor een interne onderzoeker, die
mocht zich namelijk niet begeven binnen het politieke circuit teneinde
de objectiviteit te waarborgen. De heer Van Brummen werd uiteindelijk
gekozen omdat hij niet bij de besluitvorming rond [Cees] H. betrokken
was geweest en goed geëquipeerd werd geacht een dergelijk onderzoek
uit te voeren. De heer Bolhaar was bekend met het voornemen van het
departement om in eerste instantie de heer Vendrik te belasten met het
32
onderzoek. Ook deze keuze vond de heer Bolhaar een goede.’
De opdracht voor het onderzoek, met inbegrip van een bepaling over het
niet mogen spreken met de staatssecretaris van Veiligheid en Justitie, werd
schriftelijk vastgelegd:
