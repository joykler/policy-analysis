Wijzigingen van wetgeving en beleid
Per 1 maart 1993 is de wetgeving omtrent de ontneming van wederrechtelijk
18
verkregen voordeel aanzienlijk gewijzigd. Hierbij werden de mogelijkheden
tot oplegging van de ontnemingsmaatregel sterk uitgebreid. Voor die tijd kon
(buiten het economische strafrecht van de Wet op de Economische Delicten)
enkel voordeel worden ontnomen dat was verkregen met het strafbare feit
waarvoor de betrokkene was veroordeeld. Met de nieuwe wet werd het mo-
gelijk om ook voordeel te ontnemen dat was verkregen door middel van of uit
de baten van soortgelijke feiten, of feiten waarvoor een geldboete van de
vijfde categorie kan worden opgelegd, waaromtrent voldoende aanwijzingen
19
bestaan dat zij door hem zijn begaan. Daarnaast introduceerde deze wet de
mogelijkheid om voordeel te ontnemen indien de veroordeelde was veroor-
deeld voor een misdrijf waarvoor een geldboete van de vijfde categorie kan
worden opgelegd, tegen hem een strafrechtelijk ﬁnancieel onderzoek was in-
gesteld en het gelet op dat onderzoek aannemelijk was dat ook andere straf-
bare feiten er op enigerlei wijze toe hebben geleid dat de veroordeelde we-
20
derrechtelijk voordeel heeft verkregen. Op deze manier kunnen sindsdien
ook allerlei feiten die niet ten laste zijn gelegd of waarvoor de betrokkene 
anderszins niet is veroordeeld alsnog tot de oplegging van een ontnemings-
maatregel leiden. Sinds 1 maart 1993 vindt oplegging van een ontnemings-
maatregel plaats in een ontnemingsprocedure, die volgt op de eigenlijke
strafzaak.
Ook de mogelijkheden tot buitengerechtelijke voordeelsontneming werden
bij deze wetswijziging grondig uitgebreid. Zo werd de mogelijkheid tot het
aangaan van een ontnemingsschikking ingevoerd. Het aangaan van een trans-
actie met een ontnemingscomponent was reeds mogelijk, maar werd uit -
gebreid met het voordeel dat was verkregen uit soortgelijke feiten als waar-
van de betrokkene wordt verdacht. Een transactie of schikking kan sinds de 
wetswijziging van 1993 ook als voorwaarde stellen dat bepaalde voorwerpen 
worden overgedragen aan de Staat, bijvoorbeeld voorwerpen die door het
21
Openbaar Ministerie in beslag zijn genomen. Na 1 maart 1993 kon ook een
schikking worden aangegaan als deze zag op feiten die voor die datum waren
begaan.
De genoemde wetswijzigingen boden geen verruiming in materiële zin van de
ontnemingsmogelijkheden in de zaak-H., omdat hij was veroordeeld wegens
hasjhandel die (vrijwel geheel) had plaatsgevonden in de periode voor 1 maart
1993. Wel waren de wijzigingen in het procesrecht direct van toepassing. Om
die reden werd, parallel aan de strafzaak, een afzonderlijke ontnemingsproce-
dure gestart. Ook de mogelijkheid van schikking stond open.
