De bepaling dat beide partijen niet actief publiciteit zouden geven aan de
overeenkomst (in de uiteindelijke overeenkomst: ‘uiterste inspanningen te
doen om volstrekte geheimhouding te betrachten’) is in de model-schik-
kingsovereenkomst niet te vinden. Voor zover in de uiteindelijke schikkings-
overeenkomst is neergelegd dat dit ook geldt voor de Belastingdienst en ﬁs-
cale autoriteiten (dit aspect was in de conceptschikkingsovereenkomst nog
niet aanwezig en lijkt dus te zijn onderhandeld dan wel ingevoegd tussen 25
februari en 15 juni 2000), stemt dat niet overeen met het destijds geldende be-
leid, dat immers bepaalde dat de ofﬁcier van justitie met de Belastingdienst
moest overleggen over ontnemingsschikkingen die hij voornemens was aan
te gaan. 
De Luxemburgse autoriteiten namen overigens standaard in reacties op
rechtshulpverzoeken de onderstaande zinsnede op:
‘Les reseignements fournis dans le cadre de la présente commission roga-
toire ne peuvent pas être utilisés à des ﬁns ﬁscales.’  
In de conceptschikkingsovereenkomst van 25 februari 2000 is een subsidiaire
verplichting voor H. opgenomen: ‘Het ontvangen bij de, bij een Belgische
notaris … etc. (nog in te vullen)’? Daarvan is in de uiteindelijke schikkings-
overeenkomst niets terug te vinden. Het lijkt erop dat hiermee wordt verwe-
zen naar het appartement in Antwerpen, waarover in de aanbiedingsbrief
nog informatie werd gevraagd. Over dit appartement werd in de uiteinde -
lijke schikkingsovereenkomst van bijna vier maanden later niet meer gerept.
Dat geldt ook voor de in de conceptovereenkomst van 25 februari 2000 aan-
gekondigde teruggave van de in beslag genomen sieraden.
De periode tussen 25 februari en 15 juni 2000 heeft bij de personen met wie
de Onderzoekscommissie heeft gesproken geen herinneringen en in de ar-
chieven nauwelijks sporen achtergelaten. Op de eerste conceptovereenkomst
staat een handgeschreven aantekening waaruit afgeleid kan worden dat Doe-
dens op dinsdag 7 maart 2000 zou reageren op het eerste concept. Het feit
dat Teeven op 20 maart 2000 de tenuitvoerlegging van de gevangenisstraf in
de semtex-zaak heeft opgeschort, duidt erop dat de reactie van Doedens vol-
doende was om de afspraken uit de hierna te behandelen parallelle brief met
toezeggingen over strafkorting uit te voeren.
88
