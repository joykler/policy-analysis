voor, maar ook de 1,25 miljoen gulden van de minister verdween enigszins uit
beeld. Van Brummen achtte het aannemelijk dat de waarde van het in beslag
genomen vermogen van H. aan ﬂuctuaties onderhevig zou zijn geweest,
maar ‘er zijn onvoldoende documenten en herinneringen meer voorhanden
om uitspraken te kunnen doen over de waarde van de inbeslaggenomen gel-
den en de overgemaakte bedragen ten tijde van de ontnemingsschikking’.
Het rapport van Van Brummen, dat ter vertrouwelijke inzage werd gelegd
aan de Tweede Kamer, ging deel uitmaken van een dossier dat steeds meer
een opeenstapeling van onbeantwoorde vragen leek te worden. 
Informatieverstrekking aan de Tweede Kamer door anderen
In januari 2015, of wellicht nog eerder, kreeg de redactie van Nieuwsuur de
beschikking over een anonieme brief, die als volgt was geadresseerd: 
‘Aan de voorzitter van de tweede kamer. 
Mevrouw A. van Miltenburg. 
22
Postbus 20018. 2500 EA Den Haag’.
