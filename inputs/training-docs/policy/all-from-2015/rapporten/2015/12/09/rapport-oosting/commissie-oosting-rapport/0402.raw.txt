commissie had gewaarschuwd) is dan geen sprake, aldus de rechtbank. Wel
dient de overeenkomst te voldoen aan de eisen van proportionaliteit en subsi-
diariteit, en moet het Openbaar Ministerie transparant zijn over de gemaak-
te afspraken. ‘Meer in het bijzonder’ overweegt de rechtbank dat de artikelen
36e Sr en 511c Sv, het opportuniteitsbeginsel en punt 4 van de aanwijzing, in
onderlinge samenhang beschouwd, een ‘voldoende juridische grondslag’
bieden voor het doen van een toezegging dat de ontnemingsvordering in het
kader van een overeenkomst met ten hoogste de helft wordt verminderd. 
Wat betreft de toezegging aan Peter La S. dat jegens hem in het geheel geen
ontnemingsvordering zou worden ingediend, erkent de rechtbank dat de
aanwijzing bepaalt dat in ruil voor verklaringen kan worden toegezegd dat
de ontnemingsvordering met ten hoogste de helft wordt verminderd. Een
dergelijke toezegging komt, aldus de rechtbank, ‘aan de orde op het moment
dat het openbaar ministerie normaal gesproken, dus als er geen overeen-
komst tot het aﬂeggen van verklaringen was, tot ontneming van het volledi-
ge bedrag zou overgaan.’ Dat wil volgens de rechtbank echter niet zeggen dat
het Openbaar Ministerie altijd gehouden is om, bij het sluiten van een over-
eenkomst met een getuige, minimaal de helft van het berekende wederrech-
telijk verkregen voordeel te vorderen. De rechtbank vervolgt: 
‘Voor zover het openbaar ministerie los van een eventuele overeenkomst
ook al niet tot vordering van het wederrechtelijk verkregen voordeel zou
zijn overgegaan, hoeft het dat bij een getuige met wie een overeenkomst
is gesloten ook niet te doen. Het openbaar ministerie kan dan eenzijdig
beslissen van ontneming af te zien, zonder dat van een toezegging in de
zin van de Aanwijzing sprake is.’
Op dit punt komt het Openbaar Ministerie volgens de rechtbank een zekere
beoordelingsvrijheid toe. Uit de motivering van het besluit om van een ont-
nemingsvordering af te zien, moet wel blijken dat geen sprake is van een ver-
kapte ﬁnanciële beloning voor het aﬂeggen van verklaringen.
In deze zaak heeft het Openbaar Ministerie, zo blijkt uit de considerans op
de overeenkomst, er op grond van opportuniteitsredenen voor gekozen geen
ontnemingsvordering in te dienen, omdat Peter La S. ten tijde van het sluiten
van de deal geen verhaal bood, er naar verwachting ﬁnanciële maatregelen in
het kader van getuigenbescherming zouden worden genomen en hij afstand
deed van enige beloning als bedoeld in de Regeling bijzondere opsporingsgel-
den. De beloning die hij op grond van die regeling zou kunnen ontvangen
was, aldus het Openbaar Ministerie, hoger dan het te ontnemen voordeel.
402
