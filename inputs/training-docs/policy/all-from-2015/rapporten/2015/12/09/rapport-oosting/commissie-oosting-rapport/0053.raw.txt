hij zich in de periode tussen 1 oktober 1989 tot en met 26 april 1993 had schul-
dig gemaakt aan strafbare feiten. De berekening betrof ‘een minimumposi-
tie’: het betrof slechts de aan H. behorende vermogensbestanddelen die 
getraceerd waren. Daarbij bleef de vraag bestaan, zo werd vermeld in het pro-
ces-verbaal, of deze een volledig beeld konden geven van het door H. weder-
rechtelijk verkregen voordeel. Als uitgangspunt daarbij werden genomen de
verklaringen van H. en Yet P. waaruit viel af te leiden dat H. vanaf 1988 had
8
gehandeld in hasj. Het totaal van dit wederrechtelijk verkregen voordeel
werd berekend op 21.682.063 gulden. Onder conservatoir beslag lagen voor-
werpen (banktegoeden en andere vermogensbestanddelen) met een waarde
van 4.693.595 gulden. Afgerond zou aan H. de verplichting moeten worden
opgelegd tot betaling aan de Staat van 17 miljoen gulden, ter ontneming van
wederrechtelijk verkregen voordeel. De opsteller van het proces-verbaal ging
er kennelijk van uit dat de ontnemingsvordering niet ook het beslag hoefde
te omvatten. Die veronderstelling was echter onjuist. Duidelijk is in elk geval
wel dat het geschatte bedrag van het voordeel 21.682.063 gulden betrof.
In zijn gesprek met de Onderzoekscommissie heeft de met de opstelling van
dit proces-verbaal belaste fiod-rechercheur, de heer E.G. (Edward) Lease,
het volgende meegedeeld:
‘De heer Lease geeft aan dat hij zich niet meer kan herinneren waarom
hij deze opdracht [tot opstelling van het proces-verbaal van 15 december
1994] kreeg. De heer Lease is hierbij betrokken geraakt omdat hij en [een
collega fiod-rechercheur] naar Luxemburg en België zijn geweest ter
uitvoering van de rechtshulpverzoeken. De heer Lease was een heel erva-
ren rechercheur en de heer Lease was in die tijd, zoals hij formuleert, de
‘tassendrager’. In Luxemburg hebben zij een aantal medewerkers van de
banken gehoord, ook was de heer Lease aanwezig bij de huiszoeking in
Antwerpen omdat het vermoeden bestond dat H. daar woonachtig zou
zijn. [De collega fiod-rechercheur] heeft het initiële overzicht gemaakt
9
van alle rekeningen van H. die in beslag genomen waren.’
53
