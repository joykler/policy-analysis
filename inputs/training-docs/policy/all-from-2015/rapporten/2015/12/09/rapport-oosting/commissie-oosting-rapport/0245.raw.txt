akkoord werd vervolgens mondeling verleend, buiten de reguliere vergade-
ringen van het college, ergens tussen 14 juli en 17 augustus 2000, de vakantie-
periode. In de tussentijd, op 28 juli 2000, was H. in vrijheid gesteld.
• Welke rol heeft het aspect van de ﬁscaliteit gespeeld? 
De informatievoorziening aan de Belastingdienst 
Zoals al opgemerkt, bevat de ontnemingsschikking een clausule van geheim-
houding ook jegens de Belastingdienst. Daarmee heeft een belangrijk onder-
deel van de overheid, het Openbaar Ministerie, een andere overheidsdienst,
de Belastingdienst, in een overeenkomst met een derde buitengesloten van
informatie die voor de uitvoering van de wettelijke taken van de Belasting-
dienst van wezenlijk belang zou kunnen zijn. Teeven heeft aangevoerd dat 
de Belastingdienst op de hoogte zou moeten zijn geweest van ﬁscaal relevan-
te informatie over H., omdat de fiod destijds betrokken was geweest bij het
onderzoek naar de ontneming van vermogensbestanddelen van H. De be-
trokkenheid van de fiod bij dit dossier was echter al op 15 december 1994 tot
een einde gekomen. 
De fiod heeft in gesprekken met de Onderzoekscommissie gezegd dat over-
leg van de fiod met de Belastingdienst alleen via het Openbaar Ministerie
zou hebben kunnen lopen, nooit rechtstreeks op eigen titel. De ontnemings-
schikking speelde pas nadat de fiod het strafrechtelijk onderzoek had af -
gerond en ging (voor zover bekend) buiten de fiod om. De fiod is een uit-
voerende organisatie die opsporingsonderzoeken uitvoert onder gezag van
het Openbaar Ministerie. Ten aanzien van ﬁscale strafrechtelijke onderzoe-
ken geldt dat deze mede in opdracht van de Belastingdienst worden uitge-
voerd. Het Kolibri-onderzoek (dat uiteindelijk leidde tot de arrestatie van
onder meer H.) betrof echter geen ﬁscaal onderzoek. 
Niet gebleken is dat er buiten de fiod onderdelen van de Belastingdienst
zijn geweest die op de hoogte waren of zijn gesteld van de vermogenssituatie
van H. en/of de met hem in het kader van de schikking overeengekomen af-
spraken. Het moet er dan ook voor worden gehouden dat de met de opleg-
ging van belastingaanslagen belaste onderdelen van de Belastingdienst geen
weet hebben gehad van de onderhandelingen van Swagerman en Teeven met
H. en zijn raadsmannen, begin 2000, en van de uitkomst daarvan. 
H. was eind november 2000 volgens zijn raadsman woonachtig op een adres
in Hoofddorp. Dat adres is nog steeds gekoppeld aan een abonnement van
245
