hoofdstuk is ingegaan. In de vergadering van de vaste Kamercommissie voor
Veiligheid en Justitie op 21 mei 2014 werd besloten de minister te verzoeken
‘zo snel mogelijk [de Tweede Kamer] te informeren over de resultaten van het
onderzoek van het Openbaar Ministerie (om) naar de betalingsgegevens in
28
het kader van de ontnemingsschikking met [Cees] H.’
De antwoorden op een aantal nog niet beantwoorde vragen uit de Tweede
Kamer, op 3 juni 2014
Van de 94 op 12 maart 2014 gestelde schriftelijke vragen uit de Tweede Ka-
mer waren er vijf nog niet beantwoord. Bovendien had de Tweede Kamer
aan de minister gevraagd naar de uitkomsten van het onderzoek van het
Openbaar Ministerie. Op 3 juni 2014 stuurde de minister een brief aan de
29
Tweede Kamer. Hierin gaf hij aan dat hij 
‘de voorzitter van het College [had] verzocht hiertoe [=de feitelijke gang
van zaken met betrekking tot de ﬁnanciële afwikkeling van deze schik-
king] een uiterste inspanning te laten verrichten en een aanvullend on-
derzoek te laten verrichten naar de ﬁnanciële afwikkeling van de schik-
king destijds en daartoe ook met betrokkenen te spreken.’
In zijn brief gaf de minister aan dat de voorzitter van het college van procu-
reurs-generaal hem op 26 mei 2014 had geïnformeerd over de uitkomsten van
het onderzoek van Van Brummen. Het rapport van Van Brummen legde hij
ter vertrouwelijke kennisname voor aan de Tweede Kamer.
De minister wees er in zijn brief op dat Van Brummen erin zou zijn geslaagd
een deel van de gang van zaken van destijds te achterhalen. Maar desalniet -
temin was er geen sprake van ‘zekerheid […] over de wijze waarop de ﬁnan -
ciële afwikkeling van de schikking in 2000 is verlopen.’ Wel had Van Brum-
men kunnen vaststellen dat de ‘bankrekeningen en de daaraan gekoppelde
effectenrekeningen die genoemd zijn in de schikking en die in het debat 
aan de orde zijn geweest [in 1993] een waarde vertegenwoordigden van
2.945.101,45 gulden’.
De onderverdeling van dat bedrag konden de Tweede Kamerleden vinden in
het ter vertrouwelijke inzage naar de Tweede Kamer verzonden rapport van
Van Brummen:
