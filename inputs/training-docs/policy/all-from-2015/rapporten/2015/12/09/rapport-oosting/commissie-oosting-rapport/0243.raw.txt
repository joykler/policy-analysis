gewezen dat het college van procureurs-generaal slechts beschikte over tele-
fonisch overgebrachte modaliteiten van de overeenkomst. Hij verzocht dan
ook om toezending van de onderliggende stukken.
Op 23 februari 2000 bespraken Swagerman en Teeven het eerste concept van
de ontnemingsschikking met H. en zijn raadsmannen. Dit leidde tot twee
brieven, die Swagerman en Teeven op 25 februari 2000 aan de raadsmannen
van H. zonden. 
De eerste brief betreft de eerste conceptontnemingsschikking van 25 februari
2000. De tweede – parallelle – brief bevat een aantal toezeggingen van het
Openbaar Ministerie aan H. op het gebied van gratiëring. Deze toezeggin-
gen zijn, zo heeft de Onderzoekscommissie geconstateerd, niet voorgelegd
aan het college. Anders dan bij de packagedeal uit 1998, betrof het met twee
afzonderlijke brieven nu formeel twee gescheiden trajecten. Materieel bleven
echter ontneming en gratiëring aan elkaar gekoppeld, althans zo moet dat
ook op de ontvanger van de brieven zijn overgekomen. 
Zo bezien, was er feitelijk nog steeds sprake van een packagedeal. Dat was
echter voor degenen die niet direct waren betrokken bij het maken van de af-
spraken niet meer goed zichtbaar. De oorzaak hiervan ligt mede in het feit
dat enerzijds, in 1999, een duidelijke aanwijzing was gegeven door de minis-
ter en het college van procureurs-generaal om geen koppeling te leggen tus-
sen ontneming en strafreductie, terwijl anderzijds door hen toen wel ruimte
werd geboden om verder te onderhandelen over de schikking. Daarbij werd
H. nadrukkelijk gewezen op de mogelijkheid om te verzoeken om gratie. 
Daarmee was het onvermijdelijk dat beide sporen – ontneming en gratie –
naast elkaar zouden worden bewandeld. Door de op zichzelf terechte split-
sing van beide sporen werd het echter wel minder transparant hoezeer – in
de beleving van de direct betrokkenen – de totstandkoming van de afspraak
in het ene spoor van belang was voor het kunnen maken van de afspraak in
het andere spoor. Daarbij moet worden vastgesteld dat het college van pro-
cureurs-generaal, niet ervan op de hoogte dat feitelijk (nog steeds) sprake was
van een packagedeal, in het traject van besluitvorming over de schikkings-
overeenkomst geen aandacht heeft besteed aan de door Teeven en Swager-
man gemaakte afspraken omtrent gratiëring.
243
