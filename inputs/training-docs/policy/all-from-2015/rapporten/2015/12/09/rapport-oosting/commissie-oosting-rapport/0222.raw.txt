zender te kunnen vaststellen geen goede beoordeling van de inhoud kan
worden gemaakt. Dat gebeurt bij voorbeeld ook bij anonieme klachten.
Die worden om die reden ook niet in behandeling genomen: volgens 
artikel 9 : 4, tweede lid, Awb. Zie ook Kamerstukken II, 1976/77, 13 872,
nr. 7, p. 24; de overheid kan (niet moet) anonieme petities als bedoeld in
artikel 5 Grondwet niet in behandeling nemen. Anonieme brieven, bij
voorbeeld indien daarin bedreigingen worden geuit, kunnen overigens
soms wel tot nadere actie leiden.’  
De brief van de grifﬁer van de Tweede Kamer aan de leden van het presidium
van 18 juni 2015 had geleid tot vragen van een aantal leden. De antwoorden
op deze vragen kwamen in een vervolgbrief van de grifﬁer aan de leden van
het presidium van 25 juni 2015 aan de orde:
‘Zoals al beschreven in mijn brief aan het Presidium van 18 juni jl. betref-
fende de procedure “omgaan met anonieme brieven” is er tot nu toe geen
aparte procedure geweest bij de Tweede Kamer waarin is voorgeschreven
hoe moet worden gehandeld bij binnengekomen anonieme brieven. (In
algemene zin is overigens wel in art. 53 derde lid van het [Reglement van
Orde] bepaald dat ingekomen stukken die niet zijn ondertekend, onbe-
grijpelijk of beledigend zijn, zonder nadere mededeling terzijde gelegd
kunnen worden. Op basis hiervan worden anonieme stukken al sinds
jaar en dag niet in behandeling genomen, ook niet op commissieniveau).
[…]
Toen bleek dat er geen formele interne procedure bestond voor anonie-
me brieven, is direct op de internetsite van de Tweede Kamer een bericht
geplaatst waarin werd gemeld dat anonieme brieven niet in behandeling
worden genomen. Daarnaast is een voorlopige procedure bekend ge-
maakt binnen de Kamerorganisatie die geldt totdat er een deﬁnitieve
procedure is vastgesteld. De voorlopige procedure die nu geldt, schrijft
voor dat alle anonieme brieven moeten worden geregistreerd en bewaard
en een politieke toets krijgen. De grifﬁes betrekken vanaf nu de voorzit-
ter van de desbetreffende Kamercommissie bij deze toets c.q. selectie.
[...]
Op mijn verzoek is een werkgroep gevormd […]. Deze werkgroep zal een
nieuwe regeling opstellen voor de omgang met anonieme brieven (en 
e-mails) die aansluit bij de vigerende archiefwet- en regelgeving. De
nieuwe regeling zal naar verwachting na het zomerreces gereed zijn.
