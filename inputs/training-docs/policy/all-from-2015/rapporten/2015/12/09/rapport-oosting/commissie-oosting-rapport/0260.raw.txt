hebben met de twee brieven van 25 februari 2000 opnieuw, nu echter alleen
in materiële zin, expliciet een koppeling tussen beide sporen gelegd, door pa-
rallelle en gelijktijdige afspraken te maken over beide elementen. Het zou 
alleszins voor de hand hebben gelegen als Teeven en Vrakking zich eerder
hadden vergewist van steun van hogerhand voor een ontnemingsschikking
als onderdeel van een packagedeal met daarbij een afspraak omtrent gratie,
nu hun inmiddels voldoende was gebleken dat de besluitvorming ter zake
enerzijds de ontnemingsschikking en anderzijds een gratieverzoek los van el-
kaar diende plaats te vinden. Hoewel wellicht ook niet was tegen te gaan dat
de gesprekken over die beide elementen samen zouden lopen, had daarin in
elk geval aanleiding moeten zijn gevonden om in de richting van het college
van procureurs-generaal duidelijk aan te geven dat er sprake was van deze 
samenloop.
Los van het vorenstaande, is het overigens opmerkelijk dat Teeven er destijds
niet scherp op heeft toegezien dat de op 22 juni 1998 al door hem onderte-
kende tekst van een ontnemingsschikking, als de uitkomst van onderhande-
lingen met Doedens, ook door de laatste ondertekend per kerende post te-
rugkwam. 
Het is ook nodig een kanttekening te plaatsen bij het gegeven dat Teeven
kort daarna eigenmachtig besloot om de toen nog niet begonnen executie
van de detentie van H. voor de semtex-zaak op te schorten. De minister van
Justitie heeft op 15 april 2002, in zijn antwoord op Kamervragen, in duidelij-
ke bewoordingen deze handelwijze gediskwaliﬁceerd.
4. De beoordeling door het college van procureurs-generaal
Nadat Teeven en de kort daarvoor aan hem toegevoegde Swagerman begin
januari 2000 met Doedens en Kuijpers overeenstemming hadden bereikt
over een eerste conceptontnemingsschikking met een ontneming van
750.000 gulden, diende dat eerste concept om toestemming te worden voor-
gelegd aan het college van procureurs-generaal. Dit gebeurde door Swager-
man.
Vastgesteld is dat het college, in een korte notitie van Hulsenbek, maar voor
het overige alleen mondeling is geïnformeerd, en in zijn vergadering van 26
januari 2000 niet heeft beschikt over dit eerste concept van de ontnemings-
schikking en evenmin over onderliggende stukken. Het college heeft daar
genoegen mee genomen. Het college heeft wél verlangd dat het boom als-
nog om advies zou worden gevraagd, hetgeen ten onrechte was nagelaten.
260
