5.3 De verrekening van de schade door de ontsnappingspoging 
met semtex
De rechtbank Leeuwarden veroordeelde H. en zijn medeverdachte Ulrich
M. op 3 maart 1999 tot betaling van 27.172 gulden, te vermeerderen met de
7
wettelijke rente vanaf 20 oktober 1994. Het betrof de kosten van de schade
die veroorzaakt was door het gebruik van semtex bij de ontsnappingspoging
uit de Bijlmerbajes op 20 oktober 1994. Ulrich M. en H. waren eerder al voor
deze gewelddadige uitbraakpoging veroordeeld tot gevangenisstraffen. Met
de wettelijke rente (over de periode vanaf 20 oktober 1994) was 12.378,57 gul-
den gemoeid. Hiermee kwam het totale bedrag op 39.550,57 gulden. De Staat
der Nederlanden had verder nog een bedrag van 2.095 gulden van H. tegoed.
Dat bedrag betrof de kosten van een door H. aangespannen kort geding dat
op 27 november 1998 diende, maar ter zitting werd aangehouden. De eis in
het kort geding betrof vernietiging van de beschikking van 12 augustus 1998
tot een langer verblijf (zes maanden) van H. in de ebi. De Staat der Neder-
landen vorderde aldus in totaal 41.645,57 gulden van H.
Op 6 juli 1999 had de landsadvocaat de raadsman van H. laten weten dat de
Staat der Nederlanden aanspraak maakte op dit volledige bedrag. Uit de be-
schikbare correspondentie is op te maken dat Kuijpers moeite had met de
verlangde betaling van de wettelijke rente. De afhandeling van deze kwestie
liep in ieder geval vertraging op en de landsadvocaat moest overgaan tot 
de inschakeling van een deurwaarder, wat 380 gulden aan extra kosten met
zich meebracht. Eind augustus 1999 kwam Kuijpers met het voorstel om het 
volledige bedrag van 41.645,57 gulden te verrekenen ‘met hetgeen strafvor-
8
derlijk conservatoir inbeslaggenomen is’. Dit voorstel is, namens de Staat,
op 31 augustus 1999 aanvaard en vastgelegd door de landsadvocaat in een
brief aan Kuijpers.
Desgevraagd liet Teeven in een van zijn gesprekken met de Onderzoekscom-
missie het volgende weten:
‘Gevraagd naar de schade in de semtex-zaak van 40.000 gulden, zegt de
heer Teeven niet te weten of dit bedrag is meegenomen in de verreke-
9
ning. De heer Teeven sluit niet uit dat dit vergeten is.’
Om onduidelijke redenen is de verrekening niet, althans niet duidelijk, ver-
werkt in de ﬁnanciële administratie van het arrondissementsparket Amster-
dam. In elk geval heeft het Openbaar Ministerie de verrekening niet verdis-
conteerd bij de afwikkeling van de schikking. Daardoor is men bij die afwik-
