7.370.200 gulden dat als vermogen van H. zou zijn ‘getraceerd’ en dat ten 
dele onder beslag lag:
Getraceerde vermogensbestanddelen Waarde (in gulden)
Appartement Hoogstraat Antwerpen 1.100.000
Woning Oude Wetering 152.500
vsb-bank Amsterdam 11.000
Mabelia jacht 1.075.000
Bankrekening Gotthard Bank 1.057.000
Bankrekeningen Van Lanschot/nmb 3.800.000
Cash geld 124.700
Bruin lederen koffer met sieraden PM
Overige bankrekeningen 50.000
Totaal 7.370.200
Op 24 augustus 1994 plaatste Doedens een tegenzet in de ontnemingsproce-
dure. Hij diende bij de rechtbank een conclusie van antwoord in. Volgens
Doedens was de ontnemingsvordering jegens H. een testcase. De wetgeving
was nog pril. Allereerst richtte Doedens zijn pijlen op het toepasselijk recht.
De tegen H. bewezenverklaarde feiten zouden zijn gepleegd in de periode
tussen 1 oktober 1989 en 26 april 1993. Dat wil zeggen vóór de inwerkingtre-
ding van de nieuwe ontnemingswetgeving (zie bijlage 4). De destijds nog gel-
dende wetgeving was voor H. aanmerkelijk gunstiger. Verder vond Doedens
de conclusie van eis vaag en kende hij de gronden niet waarop het Openbaar
Ministerie zijn berekeningen had uitgevoerd. Ten slotte wees hij erop dat het
Openbaar Ministerie nogal wat kostenposten ‘bij het runnen van een organi-
satie met de omvang en structuur zoals eiseres die voor ogen staat’ over het
hoofd had gezien. Het betrof 26 kostenposten, zoals personeelskosten voor
de bewaking van opslagplaatsen, huur en aanschaf van containers en kranen,
smeergeld voor douaneambtenaren, bankmedewerkers en dergelijke alsme-
de kosten voor advocaten, ﬁscalisten, notarissen en accountants.
Doedens vond het bedrag dat het Openbaar Ministerie had berekend voor 
de aanschafwaarde van de hasj te laag. De transportkosten vanuit Pesjawar,
in het noordwesten van Pakistan, lagen volgens hem beduidend hoger. Uit-
eindelijk kwam Doedens uit op een verlies van 44.444.000 gulden. Ervan
uitgaande dat H. slechts één van de vijftien geldschieters zou zijn geweest,
resteerde voor H. een tekort van ruim 2,9 miljoen gulden. Een schril contrast
met het door het Openbaar Ministerie berekende voordeel. Doedens bracht
bovendien terloops naar voren dat H. een bepaalde vermogenspositie zou
51
