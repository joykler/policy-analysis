‘Ik benader de top van het Openbaar Ministerie en leg uit wat ik in han-
den heb. Zonder enige deadline of andere voorwaarde leg ik ze daarbij de
vraag voor of er een bijzondere reden was voor het Openbaar Ministerie
om deze deal toentertijd te sluiten. […] In de ruim drie weken daarna,
terwijl het om de zaak onderzoekt, wordt me duidelijk dat er géén bij-
zondere redenen zijn die het rechtvaardigden om deze deal te sluiten.’ 
Volgens Haan kwam hij toen te weten dat ‘in 2000 de leden van het toenma-
lig college van procureurs-generaal niet van de details van de deal hadden ge-
weten toen Teeven er zijn handtekening onder zette en daar ook nooit goed-
13
keuring aan gegeven zouden hebben als ze wél alle details gekend hadden.’
Langs ofﬁciële weg kreeg Haan namens het Openbaar Ministerie te horen
dat het Openbaar Ministerie ‘geen commentaar op de deal kan geven omdat
14
in de deal geheimhouding is vastgelegd’. Een standpunt dat afwijkt van de
openhartigheid van H. en van de raadsman van H. in de eerder gememoreer-
de zaak van de geldkoffer in 2005 en het feit dat Kuijpers zich al op 14 februa-
ri 2014 had laten interviewen door Nieuwsuur.
Haan nam vervolgens contact op met de woordvoerders van het ministerie
van Veiligheid en Justitie, die al eerder van het contact tussen Haan en het
parket-generaal hadden vernomen. Het verloop van het contact tussen het
ministerie en Haan is goed te volgen, omdat bijna altijd uitsluitend gebruik
werd gemaakt van e-mailverkeer. 
Op 6 maart 2014 kreeg Haan de volgende reactie op zijn vragen:
‘Zoals besproken bijgaand de reactie van minister Opstelten in de zaak-
[H.]
– op schriftelijke vragen van de leden Rietkerk en Van de Camp (cda)
van de Tweede Kamer heeft de heer Korthals, toenmalig minister van
Justitie, op 15 april 2002 geantwoord dat hij in 1999 bekend was met 
het feit dat met H. onderhandelingen werden gevoerd. In het kader van
de beantwoording van deze Kamervragen is de minister in 2002 over de
schikkingsovereenkomst door het college [van procureurs-generaal]
geïnformeerd.
– de uiteindelijke schikkingsovereenkomst is in 2000 aan de waarne-
mend voorzitter van het college van procureurs-generaal voorgelegd. Er
is namens het college met deze schikkingsovereenkomst ingestemd. De
schikkingsovereenkomst was in lijn met de toen geldende wet – en regel-
geving.
– het betreft een schikkingsovereenkomst die betrekking heeft op straf-
bare feiten gepleegd in de periode 1989-1991.
210
