Bovenstaande karakteristieken maakten dat spaarbrieven een populaire
vluchthaven waren voor zwart en crimineel geld. Dit type product was vooral
populair tot aan het einde van het vorige millennium. De grootschalige belas-
tinghervormingen in de jaren voor en rond de eeuwwisseling zorgden ervoor
dat het product zijn ﬁscale aantrekkingskracht verloor. Parallel daaraan groei-
den de mogelijkheden om ontwijking en ontduiking van belasting op te spo-
ren en aan te pakken.
Eind 1990 was de portefeuille spaarbrieven en obligaties door aankoop en
rente gegroeid naar bijna 1,2 miljoen gulden. De aandelenportefeuille had
toen een waarde van 420.000 gulden. 
Het totaal van rekeningnummer 4014 op 30 juni 1991 was toegenomen tot
5.175.117,91 gulden. De rente over het eerste halfjaar van 1991 was bijna
80.000 gulden. De aandelenportefeuille had op 30 juni 1991 een waarde van
bijna 300.000 gulden. Meer dan drie miljoen gulden was de portefeuille
spaarbrieven en obligaties waard. Op de depositorekening (met een rente van
9,2 procent) stond een miljoen gulden. 
Op 10 april 1992 bedroeg de ‘valuation of account 4014’ 5.223.479,40 gulden.
De rente-inkomsten over het eerste kwartaal van 1992 bedroegen 26.036,32
gulden. Het aandelenpakket vormde niet meer dan 1,38 procent van het to-
taalbedrag: 72.277,50 gulden. Bijna negentig procent van het tegoed zat in
spaarbrieven en obligaties: 4.658.860,56 gulden.
Het saldo op deze rekening bedroeg op 10 september 1993 (datum beslag)
2.522.669,43 gulden. H. en Yet P. gaven bij het openen van deze rekening als
woon- en verblijfplaats de huurwoning van Yet P. in Amsterdam op. Als be-
roep vermeldde H. ‘manager’. 
Rekening 4014 Saldo in gulden Waarvan spaarbrieven en obligaties
30 juni 1991 5.175.117,91 3.000.000
10 april 1992 5.223.479,40 4.658.860,56
10 september 1993 2.522.669,43
5.2.5 Verschil tussen de saldi op 10 september 1993 en augustus 2001
Op de twee rekeningen bij F. van Lanschot Bankiers Luxembourg stond bij de
opening van beide rekeningen, op 13 september 1989, een totaalbedrag van
2.040.690 gulden.
