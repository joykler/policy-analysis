2. De keuze voor de weg van een ontnemingsschikking
Teeven heeft, in goed overleg met zijn hoofdofﬁcier, Vrakking, in 1998 beslo-
ten om de in 1994 ingezette ontnemingsprocedure voor de rechter niet voort
te zetten, maar om te kiezen voor de weg van een ontnemingsschikking. De
twee centrale overwegingen die daartoe naar voren zijn gebracht, waren een
ingeschat procesrisico (het risico op niet-ontvankelijkheid bij de rechter we-
gens het verstrijken van een nog redelijk te achten termijn), in samenhang
met een bewijsprobleem (het via het opgedragen nader strafrechtelijk ﬁnan-
cieel onderzoek moeten voldoen aan de strenge bewijsopdracht van de recht-
bank). 
De Onderzoekscommissie stelt voorop dat de keuze van een ontnemings-
schikking voor het ontnemen van wederrechtelijk verkregen voordeel op
zichzelf bezien verdedigbaar en aanvaardbaar kan zijn. Een valide reden voor
het aangaan van een schikking kan zijn gelegen in het procesrisico dat het
(aanvankelijk) gevorderde ontnemingsbedrag niet zal worden toegewezen.
Wanneer dan overeenstemming kan worden bereikt over een te ontnemen
bedrag, ligt schikking in de rede, zeker wanneer dat bedrag in het licht van 
de vastgestelde strafbare feiten niet als onrealistisch laag kan worden be-
schouwd. De Onderzoekscommissie kan evenwel niet vaststellen dat dit de
doorslaggevende reden is geweest voor het aangaan van de ontnemingsschik-
king. Naar aanleiding van de opdracht tot nader strafrechtelijk ﬁnancieel on-
derzoek van 29 november 1994 heeft de fiod een aanvullend proces-verbaal
opgesteld. Niet gebleken is dat na ontvangst van dat proces-verbaal door het
arrondissementsparket een afweging is gemaakt van de procesrisico’s. Er
heeft geen beoordeling plaatsgevonden of, in het licht van dit proces-verbaal,
het voortzetten van de ontnemingsprocedure – al dan niet met een verdere
verlaging van het bedrag van de ontnemingsvordering – een realistisch pad
was om te bewandelen. De Onderzoekscommissie heeft moeten constateren
dat er na ontvangst van het aanvullende proces-verbaal van 15 december 1994
geen activiteiten in deze richting zijn ontplooid. 
Dat het Openbaar Ministerie zich voor bewijsproblemen zag geplaatst in 
de ontnemingsprocedure, kan de Onderzoekscommissie zich tot op zekere
hoogte voorstellen. Uit het aanvullend proces-verbaal van 15 december 1994
blijkt in elk geval dat H. in de periode waarin de hasjhandel plaatsvond, de
beschikking heeft gehad over aanzienlijke vermogensbestanddelen en dat 
vele mutaties plaatsvonden op naar H. herleidbare rekeningen. Met dit pro-
ces-verbaal in de hand had het Openbaar Ministerie ook kunnen betogen dat
de algehele betwisting van de voordeelberekening door H. in de conclusie
