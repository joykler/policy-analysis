Drie maanden later, op 15 augustus 1995, liet Doedens Teeven in een faxbe-
richt weten dat H. wilde praten. Maar dan moest H. naar een gevangenis met
een milder regiem worden overgeplaatst ‘opdat hij de gelegenheid heeft in
dat milder regiem psychisch aan te sterken en alles eens op een rijtje te zetten.
Teneinde aldus te voorkomen dat hij een verkeerde beslissing neemt’. Doe-
dens wilde ook dat een nieuwe identiteit zou worden geregeld en dat H. een
nieuw leven in het buitenland zou kunnen beginnen. Ten slotte vroeg Doe-
dens namens H. voor extra beveiliging van diens ex-vrouw en hun kinderen. 
Twee dagen later, op 17 augustus 1995, liet Teeven Doedens per brief weten
niet op de voorwaarden van H. in te gaan. Overplaatsing naar een andere in-
richting was niet aanvaardbaar. Teeven was verbaasd over het lange uitblijven
van een reactie op het telefoongesprek van 22 mei 1995 en verzocht Doedens
22
om niet meer per fax over de zaak te communiceren.
In de periode van 13 oktober 1995 tot 11 juni 1996 vonden de terechtzittingen
plaats in de semtex-zaak, de strafzaak tegen onder anderen H. wegens zijn
poging tot uitbraak. Doedens voerde daarin aan dat door het contact met
Teeven bij H. de indruk was gewekt dat hij voor de semtex-zaak niet zou
worden vervolgd. H. zou in de veronderstelling verkeren dat er bijna een
overeenkomst was en partijen zouden zich niet zomaar uit de onderhandelin-
gen kunnen terugtrekken. In het eerste telefonische contact zou Teeven zelfs
23
gezegd hebben bereid te zijn de strafzaak te seponeren.
Doedens bepleitte dat ofﬁcier van justitie Teeven niet-ontvankelijk zou wor-
den verklaard omdat hij niet de werkelijke reden had verteld voor het afbre-
ken van het contact met H. Volgens Doedens zou Teeven H. niet meer nodig
hebben in de zaak tegen Johan V. omdat een andere getuige, Fouad A., al wil-
de praten en een belastende verklaring wilde aﬂeggen. 
Op 13 november 1995 verzocht Doedens, en later op 29 november 1995 een
van zijn kantoorgenoten, het gerechtshof Amsterdam om ophefﬁng van de
voorlopige hechtenis van H. in de ebi wegens de semtex-zaak. Volgens de
raadslieden was er onvoldoende belangenafweging gemaakt om H. daar 
nog langer vast te houden. De opstelling en het gedrag van de gedetineerde
dienden te worden meegewogen in de verlengingsprocedure ebi en dat was
niet gedaan. Medeverdachte in de semtex-zaak Ulrich M. was inmiddels wel
overgeplaatst naar een regulier regiem.
60
