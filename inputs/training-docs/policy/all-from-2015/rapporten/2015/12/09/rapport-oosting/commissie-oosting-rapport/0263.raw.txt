was juist dat er overleg plaatsvond tussen het Openbaar Ministerie en de Be-
lastingdienst. Dit overleg stond primair in het teken van het voorkomen van
het ‘dubbel’ aanslaan van de verdachte (zowel strafrechtelijk als ﬁscaalrechte-
lijk). Het neveneffect van dat overleg was dan dat het Openbaar Ministerie
en de Belastingdienst over en weer zouden worden geïnformeerd. Dit beleid
wordt uitvoerig beschreven in bijlage 4. Teeven heeft aangevoerd dat beleids-
regels van het Openbaar Ministerie afwijkingen toelaten. Het is in zo’n geval
echter aan het bevoegd gezag dat de regels heeft vastgesteld om te oordelen 
of er al dan niet een rechtvaardiging is voor zo’n eventuele afwijking. In het
licht van de duidelijke spelregels voor de afstemming tussen het Openbaar
Ministerie en de Belastingdienst, zou een dergelijke afwijking, in de vorm
van een expliciete geheimhoudingsclausule, naar het oordeel van de Onder-
zoekscommissie in elk geval moeten zijn beoordeeld en goedgekeurd door
het college van procureurs-generaal zelf. 
Hierbij tekent de Onderzoekscommissie aan dat zij geen enkele rechtvaardi-
ging ziet voor het bewust onthouden van informatie aan de Belastingdienst
omtrent de schikkingsafspraken en – ook breder – de afwikkeling van straf-
rechtelijke beslagen. Voor een goed functioneren van de overheid dient der-
gelijke informatie – behoudens hier niet aan de orde zijnde, wettelijke ver-
plichtingen – niet te worden afgeschermd.
Teeven heeft verder aangevoerd dat hij heeft ingestemd met de wens van de
wederpartij tot opname van de geheimhoudingsclausule omdat deze bepa-
ling feitelijk zinledig was. Argument daarvoor was dat H. destijds meer dan
180 dagen buiten Nederland zou hebben verbleven, zodat H. toen niet bin-
nenlands belastingplichtig was. Hierna (onder 7.) gaat de Onderzoekscom-
missie in op de belastingplicht van H. Zoals daar wordt uiteengezet, valt niet
in te zien welk belang H. zou hebben gehad bij persisteren bij de bedoelde
clausule, anders dan een door hem gewenste onzichtbaarheid voor de ﬁscus. 
Teeven heeft ook aangevoerd dat de Belastingdienst mocht worden geacht
wel degelijk ambtshalve op de hoogte te zijn geweest van de situatie van H.
en zijn ﬁnanciële huishouding, namelijk uit de onderzoeken van destijds
door de fiod. Die opvatting miskent echter dat de informatiepositie van 
de fiod niet per deﬁnitie dezelfde is als die van de met de onderdelen van de
Belastingdienst die zijn belast met het regelen van de belastingaanslag. Het 
is niet komen vast te staan dat die laatstbedoelde onderdelen ook daadwer -
kelijk zijn geïnformeerd over de situatie van H., of daarvan op de hoogte 
geraakt. De Onderzoekscommissie wijst er daarbij op dat de toentertijd
