ling aan [Cees] H. klopt zoals die gisteren door Nieuwsuur is gegeven.
Kloppen het precieze bedrag, het rekeningnummer, de datum van over-
making en de kenmerken? […] Was deze informatie bekend bij het mi-
nisterie en bij het parket in Amsterdam, dan wel bij het College van pro-
cureurs-generaal van het Openbaar Ministerie? Zo ja, sinds wanneer?
Hoe is het mogelijk dat deze informatie niet boven water is gekomen
toen Van Brummen onderzoek deed naar het precieze bedrag van de
deal? Wat is er misgegaan bij dat onderzoek? Wat zegt deze informatie
over de gang van zaken rond de deal van 2000? Voor welke schikking is
destijds toestemming gegeven? Bent u bereid om het onderzoeksverslag
van Van Brummen openbaar te maken? Hebt u over deze zaak contact
gehad met uw collega’s van Financiën, die blijkbaar ruim 6 miljoen gul-
den zijn misgelopen? Of gaat u nog contact met hen opnemen hier-
32
over?’
Het Tweede Kamerlid Segers vroeg om deze vragen uiterlijk maandag 9
maart 2015 om 17.00 uur te beantwoorden. Wat hem betreft, zou dan op 10
maart 2015 een debat met de minister kunnen worden gevoerd. De Tweede
Kamer besloot alle vragen te verzamelen en die aan de minister te sturen.
33
Op 9 maart 2015 ontving de Tweede Kamer de antwoorden op de 95 vragen.
Tegelijk met de beantwoording van deze vragen stuurde de minister ter ver-
trouwelijke inzage naar de Tweede Kamer het boom-advies van 4 februari
2000, het rapport van Van Brummen, het nadere rapport van Van Brummen
en het verslag van bevindingen van de zoekslag van de Auditdienst Rijk. Het
rapport van de Auditdienst Rijk werd als bijlage bij de antwoorden meege-
zonden. In het boom-advies van 4 februari 2000 waren – gelijk aan de inza-
ge in 2014 – twee passages weggelakt, en de bevestiging van het eerdere ad-
vies van het boom van juli 2000 ontbrak. 
In het antwoord op vraag 5 van de sp-fractie wees de minister op het boom-
advies en op de ontnemingsschikking: 
‘uit deze stukken blijkt dat er ten tijde van de schikking circa twee mil-
joen gulden onder beslag lag. Deze twee miljoen gulden, minus het
schikkingsbedrag van 750.000 gulden, leverde een restant op van 1,25
miljoen gulden. Dit bedrag is door mij in het debat van 13 maart 2014 ge-
noemd. Op dat moment beschikte ik echter niet over documentatie over
de feitelijke ﬁnanciële afwikkeling van de schikking.’
