en 1991. Voor die feiten gold nog de oude wetgeving, dat wil zeggen: het oude
artikel 36 Wetboek van Strafrecht. Op grond van die bepaling kon het Open-
baar Ministerie alleen voordeel ontnemen dat was verkregen uit bewezenver-
klaarde feiten, in het geval van H.: de feiten zoals die door de rechter bewezen
waren verklaard in de hasj-zaak. Het Openbaar Ministerie kon daarom nog
niet proﬁteren van de verruimde ontnemingsmogelijkheden zoals die in de
wetgeving per 1 maart 1993 waren geïntroduceerd: ook ontneming voor
soortgelijke en bepaalde niet-soortgelijke feiten en ontneming voor ‘andere’
feiten die niet noodzakelijkerwijs door de betrokkene zelf waren begaan. Ten
tijde van het indienen van de ontnemingsvordering was ook nog onduidelijk
of in een dergelijke oude zaak van de bewijsverlichtingen kon worden gepro-
ﬁteerd die in de nieuwe ontnemingswetgeving waren ingevoerd ten behoeve
van het Openbaar Ministerie. Zonder in details te treden, kan worden ge-
zegd dat er in 1994 nog veel juridische vragen op het terrein van de ontne-
ming onbeantwoord waren. Het werken met het vernieuwde instrument van
de ontneming ging voor het Openbaar Ministerie met de nodige complica-
ties gepaard.
In de ontnemingsprocedure tegen H. zou het Openbaar Ministerie er al snel
mee worden geconfronteerd dat de rechtbank ook de van 498 miljoen naar
bijna 308 miljoen gulden bijgestelde vordering niet voetstoots wilde aanmer-
ken als bedrag dat was verkregen ten gevolge van de bewezen verklaarde fei-
ten in de strafzaak tegen H., waarbij hij werd veroordeeld tot vier jaar gevan-
genisstraf voor hasjhandel. Naar aanleiding van de uitwisseling van schrifte-
lijke stukken – de conclusie van eis en de conclusie van antwoord – gelastte
de rechtbank op 29 november 1994 een nader ﬁnancieel strafrechtelijk on-
derzoek en hield de behandeling van de ontnemingsvordering met het oog
daarop voor onbepaalde tijd aan.
• Wat waren de vermogensbestanddelen die aan H. konden worden
toegerekend ten tijde van zijn arrestatie? Op welke van die vermogens -
bestanddelen is toen beslag gelegd? 
H. was vanaf zijn ontsnapping, 2 september 1985, tot aan zijn arrestatie op 26
april 1993 voortvluchtig. Aangenomen mag worden dat hij een groot deel
van die tijd heeft doorgebracht in het buitenland. H. bezat een appartement
in Antwerpen, maar hij was tevens eigenaar van een woning in Oude Wete-
ring. Beide woningen had H. gekocht met behulp van een dekmantelcon-
structie. Daarbij stonden de woningen op naam van een rechtspersoon, maar
op basis van de resultaten van het opsporingsonderzoek is aannemelijk dat de
gelden voor de aanschaf van de woningen van H. afkomstig waren.
234
