Over het verband tussen de in 1995 verkregen informatie en de pas enkele ja-
ren later, in 1998, op gang gekomen gesprekken liet Vrakking het volgende
weten:
‘De heer Vrakking legt uit dat ingeval dergelijke inlichtingen worden ge-
geven, deze eerst worden bekeken op juistheid. Kort nadat er duidelijk-
heid was ontstaan over de inlichtingen ontstond in 1998 op initiatief van
de heer Doedens opnieuw contact. De heer Vrakking geeft aan dat de in-
lichtingen met betrekking tot de veiligheid van mensen bleken te klop-
pen en zeer gedetailleerd waren. Daarnaast hielpen de inlichtingen in
andere strafzaken. In dat geval voelt men zich als Openbaar Ministerie
verplicht om iets terug te doen, dat is all in the game, aldus de heer Vrak-
19
king.’
Het ad besteedde op 10 mei 2011 aandacht aan de bedreiging van het gezin
Teeven: ‘De bende van de Hakkelaar wilde in de jaren negentig de kinderen
van toenmalig ofﬁcier van justitie Fred Teeven ontvoeren.’ De krant citeerde
ook Teeven: ‘Mijn kinderen weten het nog steeds niet. En al is het zo’n vijf-
20
tien jaar geleden, dat had ik graag zo willen houden.’
Ook na 1996 bleven bedreigingen niet uit. De vroegere waarnemend voorzit-
ter van het college van procureurs-generaal, mr. C.R.L.R.M. (René) Ficq,
liet de Onderzoekscommissie weten op 7 april 1999 in zijn dagboek de vol-
gende aantekening te hebben gemaakt: ‘Opnieuw signalen dat Teeven be-
21
dreigd wordt.’
Johan V. heeft tegenover de Onderzoekscommissie eveneens melding ge-
maakt van een bezoek van Teeven aan de ebi. Dit bezoek zou echter hebben
plaatsgevonden in 1997. Teeven zou toen, aldus Johan V., met H. hebben af-
gesproken dat H. zich zou onthouden van het aﬂeggen van een verklaring 
in de strafzaak tegen Johan V., in ruil voor een voor H. gunstige afwikkeling
van zijn ontnemingszaak. Dat Teeven in 1997 een bezoek bracht aan de ebi,
heeft Johan V. toentertijd afgeleid uit uitlatingen van een penitentiair inrich-
tingswerker. Wat de inhoud van de toen gemaakte afspraken betreft, heeft
Johan V. een beroep gedaan op diverse uitlatingen die H. tegenover hem zou
hebben gedaan.
De eerste onderhandelingen: 1995
Op 22 mei 1995, de dag na zijn bezoek aan de ebi, nam Teeven telefonisch
contact op met Doedens, met de vraag of H. bereid zou zijn te praten in de
zaak tegen Johan V.
