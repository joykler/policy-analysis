Het interview met Doedens in de Volkskrant van 4 april 2014 sloeg in als een
bom. Meteen na aﬂoop van de ministerraad kreeg minister Opstelten vragen
over de uitspraken van de raadsman van H. en volgden ook reacties van een
aantal leden van de Tweede Kamer die dezelfde avond in Nieuwsuur te zien
en te horen waren:
‘presentator
Drie weken geleden onthulde Nieuwsuur een geheime deal in 2000 tussen
toenmalig Ofﬁcier van Justitie Fred Teeven en een drugcrimineel. Teeven liet 5
miljoen gulden zwart geld witwassen door de Belastingdienst buiten te slui-
ten, maar in het Kamerdebat dat volgde beweerde minister Opstelten dat er
maar 1,25 miljoen gulden was overgemaakt. Allemaal lulkoek wat Opstelten
verkondigde, zegt advocaat Doedens vandaag.
opstelten
Ik zeg u dat ik, want ik ga niet nu in op allerlei concrete getallen, ik zeg u dat ik
gewoon de Kamer juist heb geïnformeerd.
vraag
In de Kamer zei u 1,25 miljoen euro, dus dat blijft zo?
opstelten
Ik zal u zeggen dat ik de Kamer juist heb geïnformeerd en dat ik dat voor dins-
dag ook nog eens even goed voor de Kamer precies op een rij zal zetten.
vraag
Waarom wilt u dan niet gewoon zeggen dat dat bedrag ook klopt, want dat wil
toch iedereen horen, dat is de kern van de zaak?
opstelten
Ja, de kern is niet het bedrag, want wat ik heb gezegd klopt, dus u vraagt naar
de bekende weg. Gaat erom dat ik gewoon precies op een rij zet, want ik heb
meer bedragen genoemd. Ik heb de Kamer buitengewoon precies geïnfor-
meerd, ik heb dat natuurlijk allemaal nog een keer gecheckt wat ik heb gezegd,
wat de feiten en de documenten zijn waar ik over beschik en daar blijkt uit dat
ik de Kamer dus juist hebt geïnformeerd.
voice over
Maar dat is de vraag. Vandaag zegt advocaat Doedens in de Volkskrant over de
uitspraken waar de minister dus achter blijft staan, dat het allemaal lulkoek
was. (...)
de wit
Het debat zelf is buitengewoon teleurstellend afgelopen. Eigenlijk kun je zeg-
gen dat het debat verder, en eigenlijk de waarheid is toegedekt of afgedekt
voor de Nederlandse bevolking om precies te weten wat er nou gebeurd is, af-
gedekt doordat de coalitiepartijen vvd en PvdA zeiden: nou, voor ons is er
