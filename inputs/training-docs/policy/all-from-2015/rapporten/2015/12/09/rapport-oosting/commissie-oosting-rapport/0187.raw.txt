In het ambtsbericht van de voorzitter van het college van procureurs-gene-
raal kwamen deze twee bedragen niet voor, maar werd ervan uitgegaan dat
ten tijde van de ontnemingsschikking de waarde van de in beslag genomen
vermogensbestanddelen twee miljoen gulden was, het bedrag dat in het ad-
vies van het boom van 4 februari 2000 was genoemd. 
8.2.2 De informatieverstrekking in 2014
Het debat in de Tweede Kamer op 13 maart 2014
Zoals is gemeld in hoofdstuk 5, vond op 11 maart 2014 een uitzending plaats
van Nieuwsuur over de ontnemingsschikking. De kwestie van het juiste be-
drag dat ingevolge die schikking zou zijn vrijgegeven aan H. kwam op 12
maart 2014, bijna twaalf jaar na de antwoorden op Kamervragen uit 2002
over deze kwestie, in de Tweede Kamer weer aan de orde, tijdens de regeling
van werkzaamheden. Het Tweede Kamerlid dr. P.H. (Pieter) Omtzigt wees
erop dat sprake zou zijn van een schikking waarin tegenover een ontneming
ter hoogte van 750.000 gulden een bedrag van 5 miljoen gulden zou zijn ‘wit-
gewassen via de rekening van de Nederlandse Staat’.
Zijn voorstel om een debat te voeren met de staatssecretaris van Financiën en
de béíde bewindspersonen van Veiligheid en Justitie kreeg geen meerderheid.
In plaats daarvan werd besloten tot een debat met de minister van Veiligheid
en Justitie en de staatssecretaris van Financiën, op 13 maart 2014. Op voorstel
van de woordvoerder van de vvd-fractie, Van der Steur, werd een brief ge-
vraagd die uiterlijk op de ochtend van 12 maart 2014 zou worden verwacht 
in de Tweede Kamer. Van der Steur had dat verzoek al eerder, op dinsdag 11
maart 2014 om 20.24 uur – dus voorafgaand aan de uitzending van Nieuws -
uur – per e-mail gezonden naar de grifﬁer van de vaste Kamercommissie
voor Veiligheid en Justitie:
‘Naar aanleiding van de berichtgeving op teletekst vanavond over een
schikkingsovereenkomst tussen het Openbaar Ministerie en een crimi-
neel zou ik graag een brief vragen bij de procedurevergadering van mor-
gen aan de minister van Veiligheid en Justitie over deze schikkingsover-
eenkomst en de vraag of de (toenmalige) wet en regelgeving hierbij in
11
acht is genomen.’
Intussen hadden leden van de Tweede Kamer 94 schriftelijke vragen gesteld.
Voor de beantwoording had de Tweede Kamer een deadline gesteld. Het 
merendeel van de vragen werd op 13 maart 2014 per brief beantwoord. De
antwoorden op de meeste vragen werden pas kort voor het geplande begin
