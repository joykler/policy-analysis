Dit laatste sloeg op de totstandkoming van de schikkingsovereenkomst die
Teeven in februari 2000 situeert: 
‘Naar aanleiding van een op 23 februari 2000 ten parkette gehouden 
bespreking werden op 25 februari 2000 (met respectievelijk kenmerk
bjs/mw/183 en bjs/mw/184) twee brieven verzonden aan advocatenkan-
toor Doedens, waarvan één brief (kenmerk bjs/mw/184) betrekking had
op de gesloten schikking ex artikel 511c Sv met betrekking tot parket-
nummer in eerste aanleg 13/017023-93 (de hasj-zaak), hoger beroep par-
ketnummer 23.001779/94. Abusievelijk staat in de brief vermeld parket-
nummer 13/017030-94 (de semtex-zaak). De andere brief d.d. 25 februari
2000 (kenmerk bjs/mw/183) had betrekking op een procedure rond gra-
tie. Beide brieven werden ondertekend door de toenmalige wnd. plv.
hoofdofﬁcier van justitie te Amsterdam. De brieven hebben betrekking
op twee afzonderlijke strafzaken.’ 
Wat dit laatste betreft, wijst de Onderzoekscommissie erop dat beide brieven
zijn ondertekend door Swagerman, toen overigens waarnemend fungerend
hoofdofﬁcier van justitie. De onder de brieven vermelde namen zijn Teeven
(brief 183) respectievelijk Swagerman en Teeven (brief 184).
In zijn notitie van 14 maart 2002 aan Hofstee schreef Teeven over de wijze
waarop deze afspraak zijn beslag had gekregen het volgende:
‘Op 19 oktober 1999 heeft H. ter zake van het vonnis met parketnummer
13/017030/94 (de semtex-zaak) een gratieverzoek met schorsende wer-
king ingediend wat bij Koninklijk Besluit van 16 maart 2001 werd inge-
willigd, waarbij H. van het onvoorwaardelijke deel van de straf 1 jaar
werd kwijtgescholden. Uit het kopiedossier van de afdeling gratie op het
parket Amsterdam, betrekking hebbend op het gratieverzoek d.d. 19 ok-
tober 1999 (kenmerk 993/296), blijkt dat bij Koninklijk Besluit van 16
maart 2001 H. gratie werd verleend voor de duur van 1 jaar. Terzake van
dit gratieverzoek is in het dossier geen gratieadvies van het openbaar mi-
nisterie aanwezig.’
In dit deel van de notitie is overigens sprake van feitelijke onjuistheden. Het
gratieverzoek voor de straf in de semtex-zaak is namelijk niet van 19 oktober
1999, maar van 22 november 2000. H. was op dat moment al vier maanden
weer in vrijheid, in afwachting van de tenuitvoerlegging van zijn gevangenis-
straf voor de semtex-zaak. Het door Teeven bedoelde gratieverzoek was ech-
ter van 12 september 1999 en de naar aanleiding daarvan verleende gratie 
betrof de gevangenisstraf in de coke-zaak. Bij Koninklijk Besluit van 27 juni
130
