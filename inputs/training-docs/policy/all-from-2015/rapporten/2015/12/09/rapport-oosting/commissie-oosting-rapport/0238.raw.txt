De eerste ronde van onderhandelingen: 1998-1999
In 1998 was de waarde gebleken van de informatie die Teeven in 1995 van H.
had gekregen. H. had toen al weer enige jaren in de ebi doorgebracht, van-
wege zijn gewelddadige uitbraakpoging in 1995. Er was H. veel aan gelegen
om de ebi te mogen verlaten en uitzicht te verkrijgen op verkorting van het
totaal van de drie aan hem opgelegde gevangenisstraffen. Zijn vrijheid was
H. veel waard.
In deze situatie bestond aan beide zijden bereidheid om met elkaar in gesprek
te gaan. Zo werd het ontnemingsdossier weer opgepakt ‘uit de vensterbank’,
na daar ruim drie jaren stil te hebben gelegen. Echter niet voor een hernieuw-
de poging om het wederrechtelijk verkregen voordeel te ontnemen via de
rechter. Vanwege het lange tijdsverloop sinds 1994 achtte het Openbaar Mi-
nisterie het procesrisico om niet-ontvankelijk te worden verklaard wegens
overschrijding van de redelijke termijn aanzienlijk. Bovendien verwachtte
men ook in een nieuw strafrechtelijk ﬁnancieel onderzoek de nodige proble-
men om te voldoen aan de zware bewijsopdracht die – als opdracht tot nader
strafrechtelijk ﬁnancieel onderzoek – besloten lag in het tussenvonnis van de
rechtbank van 29 november 1994. Teeven en H. zetten aldus beiden in op een
uitruil.
• Hoe zijn de op een schikking gerichte onderhandelingen verlopen? 
Welke rol hebben gratieverzoeken daarbij gespeeld?
Op 19 juni 1998 stuurde de raadsman van H. Teeven een voorstel voor een
ontnemingsschikking. Teeven stelde daarop een packagedeal voor: ontne-
ming ten gunste van de Staat van alle vermogensbestanddelen die op dat mo-
ment onder beslag lagen, gekoppeld aan de inzet van het Openbaar Ministe-
rie voor positieve advisering over gratie. Daarbij werd de voorwaarde gesteld
dat aan deze afspraak geen (actieve) ruchtbaarheid zou worden gegeven. Tee-
ven had hierbij – zo is de Onderzoekscommissie gebleken – voortdurend en
volledig rugdekking van zijn hoofdofﬁcier van justitie, Vrakking. 
Teeven stuurde op 22 juni 1998 een reeds door hem ondertekend voorstel van
deze packagedeal naar de raadsman van H. Hij zag vervolgens echter niet toe
op een schriftelijke bevestiging daarvan. Doedens zou later verklaren dat hij
direct een telefonische bevestiging had gegeven. Daarvan was volgens Tee-
ven echter geen sprake geweest. 
238
