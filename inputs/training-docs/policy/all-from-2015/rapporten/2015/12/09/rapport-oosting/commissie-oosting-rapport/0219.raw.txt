en de meer persoonlijke brieven. De eerste “categorie” komt doorgaans
binnen bij de Grifﬁe Plenair; denk bij voorbeeld aan brieven van het 
kabinet, (maatschappelijke) organisaties en burgers. De Grifﬁe Plenair
zorgt ervoor dat die brieven worden verspreid onder de Kamerleden of
de betreffende Kamercommissie. Mochten dergelijke brieven binnen -
komen bij het secretariaat van de Voorzitter, dan worden die brieven
doorgestuurd naar de Grifﬁe Plenair, die ze op de gebruikelijke manier
verspreidt. De tweede “categorie” brieven wordt door de Voorzitter per-
soonlijk of door medewerkers van het secretariaat gelezen en beant-
24
woord.’
Precies vier maanden later, op 28 mei 2015, vroeg de desbetreffende redacteur
namens Haan om een gesprek tussen Haan en de voorzitter van de Tweede
Kamer, mevrouw A. (Anouchka) van Miltenburg. Het onderwerp werd aan-
vankelijk in het midden gelaten, waardoor het lastig bleek tot een afspraak te
komen. Kort daarna belde de desbetreffende redacteur terug: Haan had een
document in handen waar de naam van de voorzitter in voorkwam en het
document zou ‘mogelijk belastend en schadelijk voor haar kunnen zijn’. Het
25
document zou geen verband houden met de kwestie-Voortman.
Op 28 mei 2015 vond een gesprek plaats tussen Haan en mevrouw Van Mil-
tenburg. Haan legde mevrouw Van Miltenburg in dat gesprek de brief voor
en stelde een aantal vragen waarvoor mevrouw Van Miltenburg de nodige
tijd werd gegeven om te reageren. Na aﬂoop van het gesprek was mevrouw
Van Miltenburg gerustgesteld. Ze verstuurde naar een van haar medewerkers
26
een sms-bericht: ‘storm in een glas water’.
De vragen van Haan werden op dinsdag 2 juni 2015 beantwoord, namelijk
dat anonieme brieven niet geregistreerd worden en vervolgens vernietigd.
Op 4 juni 2015 volgde de schriftelijke bevestiging:
‘Naar aanleiding van ons gesprek eergisteren, had je drie aanvullende
vragen. Hierbij de antwoorden. Voor alle volledigheid wil ik herhalen
wat ik eerder ook heb gezegd, namelijk dat de Voorzitter de betreffende
brief niet heeft gezien. Ze had de brief ook niet kunnen zien, omdat de
procedure is dat anonieme brieven door de shredder gaan.
Dan jouw vragen;
– Wie bepaalt of een brief anoniem is?
– Hoe wordt bepaald of een brief anoniem is?
– Om hoeveel anonieme brieven gaat het?
