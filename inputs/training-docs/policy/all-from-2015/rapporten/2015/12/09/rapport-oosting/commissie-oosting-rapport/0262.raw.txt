de het bedrag van 750.000 gulden als te ontnemen voordeel. Elke onderbou-
wing van de proportionaliteit van dat bedrag ontbreekt echter. Bij die onder-
bouwing had het moeten gaan om zowel de verhouding tussen het bedrag en
de waarde van de vermogensbestanddelen van H. als de tot dan toe gemaakte
schattingen van het door H. verkregen voordeel. Zo’n onderbouwing had er
naar het oordeel van de Onderzoekscommissie in moeten bestaan, zodat in-
zicht was gegeven in de omvang van de bedragen onder beslag die alsnog aan
H. zouden worden teruggegeven, alsmede in de vermogensbestanddelen on-
der beslag die buiten de schikking zouden blijven, en in de andere getraceer-
de (niet onder beslag gelegde) vermogensbestanddelen van H. Daar hadden
verder ook de op de voordeelberekening betrekking hebbende kerndocu-
menten bij gehoord. 
Daarbij moet wel worden aangetekend dat er niet op voorhand van mag 
worden uitgegaan dat al die andere vermogensbestanddelen zonder meer
rechtstreeks kunnen worden toegerekend aan opbrengsten uit de hasj-han-
del van H. Maar evenmin is aannemelijk dat zij ten volle zijn verkregen uit
rechtmatig verrichte activiteiten in de periode tussen 1988 en 1993. In de con-
clusie van antwoord deed de raadsman van H. de suggestie dat H. vermogen
had opgebouwd door de feiten die in de coke-zaak waren bewezenverklaard.
Over de herkomst van de diverse vermogensbestanddelen kunnen geen stel -
lige uitspraken worden gedaan, ook niet door de Onderzoekscommissie. Op
voorhand valt echter niet uit te sluiten dat een nader strafrechtelijk ﬁnancieel
onderzoek meer duidelijkheid had opgeleverd. De Onderzoekscommissie
stelt vast dat een dergelijk onderzoek niet is verricht. 
De totale vermogenspositie van H. en de aanvankelijke schattingen van het
door hem behaalde wederrechtelijk verkregen voordeel kunnen de inactivi-
teit van het Openbaar Ministerie na de ontvangst van het proces-verbaal van
15 december 1994 niet rechtvaardigen. De balans tussen het schikkingsbe-
drag en het aan H. gelaten vermogen komt de Onderzoekscommissie dan
ook onevenredig voor. Dit oordeel wordt overigens bevestigd door latere uit-
latingen van Doedens, die zich smalend heeft uitgesproken over de ﬁnanciële
aﬂoop van de zaak-H. voor de Staat.
In de tweede, deﬁnitieve versie van de ontnemingsschikking werd een nieu-
we clausule opgenomen over geheimhouding, ook jegens de Belastingdienst.
Die clausule is niet voorgelegd aan het college van procureurs-generaal. De
geheimhoudingsclausule past ook geenszins bij het toentertijd geldende be-
leid van het Openbaar Ministerie. Een belangrijk uitgangspunt in dit beleid
262
