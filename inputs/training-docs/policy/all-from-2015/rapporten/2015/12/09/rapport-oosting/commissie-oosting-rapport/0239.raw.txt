De onderhandelingen werden voortgezet, waarbij diverse nieuwe voorstellen
voor een packagedeal op tafel kwamen. Alle met steeds als kern een koppeling
tussen ontneming en gratiëring. 
De onderhandelingen werden toen echter doorkruist door het uitblijven van
medewerking van de advocaat-generaal bij het ressortsparket in Amsterdam
aan de uitvoering van de voorgenomen packagedeal. Dit kwam de verstand-
houding tussen Teeven en de raadsman van H. niet ten goede. Na vele maan-
den van communicatie tussen beiden, wendde Doedens zich op 15 juni 1999
geïrriteerd tot de minister van Justitie. Via die weg wilde hij alsnog uitvoe-
ring van de packagedeal van juni 1998 bewerkstelligen. Er was toen naar zijn
oordeel namelijk wel degelijk een deal tot stand gekomen.
Na een ambtsbericht van hoofdofﬁcier Vrakking aan het college van procu-
reurs-generaal en vervolgens van het college aan de minister van Justitie,
werd een streep getrokken door de tot dan toe gekozen benadering van Tee-
ven. De minister, daarin voorgegaan door het college van procureurs-gene-
raal, wees koppeling tussen ontneming en toezeggingen in het kader van gra-
tiëring uitdrukkelijk af. Volgens de minister en het college van procureurs-
generaal, daarin ondersteund door de geraadpleegde landsadvocaat, was van
een gesloten deal geen sprake: Teeven had geen schriftelijke bevestiging van
H. ontvangen. Bovendien waren de onderhandelingen na juni 1998 voortge-
zet.
De tweede ronde van onderhandelingen: 1999-2000
De minister van Justitie liet in zijn reactie van 23 juni 1999 aan de raadsman
van H. weten dat voor het aanvragen van gratie de gangbare procedure moest
worden bewandeld: een verzoek van H. zelf, of van zijn raadsman dan wel
van zijn familie. Vermindering van de opgelegde straffen was daarbij niet ge-
heel uitgesloten. Daarnaast bevestigde de minister dat er ruimte was voor
verdere onderhandelingen over ontneming via een schikking.
Op 22 juli 1999 diende de zus van H. een verzoek in om gratie voor haar
broer. Eind augustus 1999 kwamen de landsadvocaat en Kuijpers, naast Doe-
dens ook raadsman van H., overeen om de schade van de mislukte ontsnap-
pingspoging met semtex in 1995 te verrekenen met gelden van het in 1993 ge-
legde strafrechtelijke beslag op Belgische rekeningen, die toen al onder het
arrondissementsparket Amsterdam berustten. 
239
