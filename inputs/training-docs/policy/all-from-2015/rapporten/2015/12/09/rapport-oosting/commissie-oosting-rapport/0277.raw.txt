val. Bovendien een geval met een aantal wel heel speciﬁeke kenmerken, niet
in het minst door de herkomst van de zaak uit een periode die inmiddels al
ruim een decennium achter ons ligt, én door de positie die de meest centrale
speler van toen binnen het Openbaar Ministerie, Teeven, inmiddels was gaan
bekleden. Dit alles noopt tot een zekere terughoudendheid bij het formule-
ren van meer algemene lessen uit de gebeurtenissen van de laatste twee jaren. 
In haar onderzoek naar de totstandkoming en de inhoud van de ontne-
mingsschikking heeft de Onderzoekscommissie veel inspanningen moeten
doen om de relevante documenten op te sporen. Met name bij het arrondis-
sementsparket Amsterdam en de gerechtelijke organisatie in Amsterdam
bleek de archivering slecht op orde (zie voor de verantwoording van de aan-
pak van het onderzoek bijlage 9). De kwaliteit van de archivering is ook een
belangrijke verklaring voor het feit dat het onderzoek dat in 2014 is ingesteld
in vervolg op de uitzending van Nieuwsuur niet al direct heeft geleid tot een
goede reconstructie van de feiten. De gang van zaken in vervolg op de tweede
uitzending van Nieuwsuur, op 4 maart 2015, en de langdurige onduidelijk-
heid over de afwikkeling van de ontnemingsschikking die de minister opgaf
als reden voor zijn aftreden, waren voor de Erfgoedinspectie van het ministe-
rie van Onderwijs, Cultuur en Wetenschap aanleiding voor inspectie naar de
archivering van de ontnemingsschikking. De Onderzoekscommissie is in
kennis gesteld van het rapport van de Erfgoedinspectie (De waarde van een
archief. Rapport over de naleving van de Archiefwet 1995 in de zaak Cees H.).
Voor een beoordeling van de staat van de archivering en van het doen van
aanbevelingen verwijst zij naar het rapport van de Erfgoedinspectie, dat tege-
lijk met dit onderzoeksrapport aan de Tweede Kamer zal worden aangebo-
den.
De Onderzoekscommissie onderkent dat zich in de recente periode ook an-
dere incidenten hebben voorgedaan die een meer dan gewone politieke aan-
dacht hebben gevestigd op het functioneren en de informatiepositie van het
ministerie van Veiligheid en Justitie, mede in zijn relatie met het Openbaar
Ministerie. Zij meent echter dat het buiten haar opdracht zou voeren om de
vraag te beantwoorden of hier sprake is van een patroon. 
Schikking ter ontneming van wederrechtelijk verkregen voordeel
De Onderzoekscommissie ziet in haar onderzoek naar de schikking ter ont-
neming van wederrechtelijk verkregen voordeel aanleiding voor de volgende
zes aanbevelingen:
277
