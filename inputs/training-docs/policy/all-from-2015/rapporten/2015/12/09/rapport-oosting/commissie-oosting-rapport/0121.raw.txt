6 De beschikbaarheid van informatie over de ontnemings -
schikking bij opeenvolgende bewindspersonen van Justitie,
bij het Openbaar Ministerie en bij het ministerie van Justitie
tussen 15 juni 2000 en 9 augustus 2005
6.1 De brief van Doedens aan de minister van Justitie van 15 juni 1999
Van 3 augustus 1998 tot 22 juli 2002, dus ook ten tijde van de onderhandelin-
gen tussen Teeven en Doedens, was Korthals minister van Justitie. Op 15 juni
1
1999 ontving de minister een brief van Doedens. De brief werd per fax ver-
zonden en nog dezelfde dag ingeboekt bij het ministerie van Justitie. Na-
mens H. richtte Doedens zich tot de minister met een verzoek dat hij uitge-
breid toelichtte. Voor de inhoud van deze brief wordt verwezen naar hoofd-
stuk 3.
De minister liet op de brief de volgende aantekening achter: 
‘Gaarne onmiddellijk uitzoeken. Mij is van een schikking niets bekend.’ 
Het Openbaar Ministerie had net een woelige tijd achter de rug, die in nrc
Handelsblad als volgt werd omschreven:
‘Geen overheidsinstelling mocht zich in de jaren negentig zo verheugen
in de belangstelling als het Openbaar Ministerie. Incidenten in de straf-
rechtpleging, vileine interne ruzies en zelfs “muiterij” tegen de minister,
2
het werd allemaal breed uitgemeten. En zelden in gunstige zin.’
Met de komst van de nieuwe voorzitter van het college van procureurs-gene-
raal, De Wijkerslooth, moest een einde komen aan deze woelige periode voor
het Openbaar Ministerie. In de woorden van De Wijkerslooth zelf:
‘De minister heeft laatst in Het Parool gezegd bang te zijn voor bananen-
schillen. Welnu, ik ben er ook voor om te zorgen dat er zo min mogelijk
bananenschillen komen op de trap van de minister. Het om is de laatste
jaren veel te vaak betrokken geweest bij bananenschillen die uit het eigen
3
apparaat naar boven kwamen.’
Niet alleen de verhouding tussen het Openbaar Ministerie en de minister
was aan verbetering toe, maar het boterde ook niet binnen het Openbaar Mi-
nisterie. En dan met name tussen het arrondissementsparket Amsterdam en
het in Den Haag zetelende college van procureurs-generaal. 
121
