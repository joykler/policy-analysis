Op het ministerie van Veiligheid en Justitie waren intussen enkele ambtena-
ren zelf al begonnen met rekenen. Op 16 april 2014 was een ‘tentatieve bere-
kening’ gereed. De onderliggende vraag was ‘wat er gebeurt als je bepaalde
bedragen tegen respectievelijk drie procent (spaartegoeden en deposito’s) en
33
acht procent (effecten) oprent.’
Voor de samenstelling van het initiële bedrag waren de twee bankrekenin-
gen, 4014 en 17019, bij F. van Lanschot Bankiers Luxembourg als uitgangspunt
genomen. Zoals uit hoofdstuk 5 is gebleken, was dat een juist uitgangspunt.
Op deze rekeningen had initieel een totaalbedrag van 2.895.079 gulden ge-
staan: 708.079 gulden op rekening courant en deposito, 2.187.000 op effec-
tenrekeningen. Het depositodeel groeide over zeven jaar – aldus de ambte -
lijke berekening – aan met ongeveer 190.000 gulden aan rente, het effecten-
deel groeide aan tot 1,86 miljoen gulden. Zo kwam deze ambtelijke
‘vingeroefening’ uit op een eindstand van beide rekeningen in 2000 van
4,945 miljoen gulden. Dit bedrag ligt aardig in de buurt van de (in 2001 aan
Doedens overgemaakte) saldi op beide rekeningen, zoals deze pas begin 2015
bekend zouden worden. De berekening werd echter niet voorgelegd aan Van
Brummen, die op het punt stond te beginnen met zijn onderzoek: ‘[Een me-
dewerker van het ministerie] heeft aan de heer Roes een A4 overhandigd met
deze berekening. Dat A4 heeft Roes kort daarna (dezelfde dag of de volgende
34
dag) met de minister besproken.’
Om het onderzoek in goede banen te leiden, kreeg Van Brummen ondersteu-
ning van een van de medewerkers van de afdeling bestuurlijke en juridische
zaken van het parket-generaal. Deze had al het nodige voorwerk gedaan, om-
dat hij betrokken was geweest bij de beantwoording van de vele vragen over
de zaak H., zowel van het ministerie als van de Tweede Kamer. Eerder is al ge-
wezen op de tijdsdruk vanuit de Tweede Kamer. Voor het feitelijk onderzoek
was daarom niet veel tijd uitgetrokken: Van Brummen tekende de opdracht
op 23 april 2014 en hij zou zijn rapport op 6 mei 2014 voorleggen aan de voor-
zitter van het college van procureurs-generaal. Deze korte periode had haar
neerslag op de gevolgde werkwijze. Van Brummen heeft in zijn gesprek met
de Onderzoekscommissie hierover het volgende gezegd:
‘Informatie is opgevraagd via de verantwoordelijken van de betrokken
organisatieonderdelen. Hun werd gevraagd om informatie over de Tee -
vendeal op te leveren. Dat is bijvoorbeeld gevraagd aan het parket Am-
sterdam. Soms moesten de heer Van Brummen en zijn team zelf infor-
matie achterhalen. Zo heeft de heer Van Brummen zelf met de systeem-
beheerder van de ﬁnanciële systemen bezien wat er nog kon worden
achterhaald.
