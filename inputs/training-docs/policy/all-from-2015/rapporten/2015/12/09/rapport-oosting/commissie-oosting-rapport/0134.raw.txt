Het Amsterdamse parket heeft voorts, conform een toezegging aan H., het
vonnis in deze strafzaak, dat reeds ter uitvoering was aangeboden, teruggeno-
men uit het executietraject. Men verkeerde daarbij in de – overigens onjuiste
– veronderstelling dat op grond van het gratieverzoek opschortende werking
toekwam aan de tenuitvoerlegging van het vonnis, waarvan op dat moment
de tenuitvoerlegging nog niet was aangevangen. Een dergelijke terugneming
is formeel juridisch gezien niet zuiver, gelet op artikel 553 van het Wetboek
van Strafvordering, aangezien een dergelijke bevoegdheid is voorbehouden
aan de minister van Justitie. Aangezien het staand beleid is dat de executie
wordt opgeschort in gevallen waarin honorering van een gratieverzoek waar-
schijnlijk is, mag evenwel verondersteld worden dat die opschortende wer-
king zou zijn verleend, indien het parket daartoe een voorstel had gedaan.
Maar alles overziend is de wijze waarop in het traject van de gratieverlening
door het Openbaar Ministerie is gehandeld, onvoldoende zorgvuldig ge-
weest.’
Belastingdienst
Aandacht verdient hier ook de vraag of de Belastingdienst in de uitzending
van Reporter aanleiding heeft gevonden voor belangstelling voor H. in zijn
hoedanigheid van belastingplichtige. Die belangstelling zou zich niet alleen
hebben kunnen richten op de vraag of H. destijds, in de periode van 1989 tot
1993, binnenlands belastingplichtige was geweest, maar ook of hij dat was na
zijn vrijlating in 2000, en met name ook na de teruggave van de Luxemburg-
se gelden, in 2001. Voor dit laatste was mede van belang dat de saldi van de 
rekeningen waarop in 1983 beslag was gelegd sindsdien waren aangegroeid
door renteaanwas.  
De Onderzoekscommissie heeft niet kunnen vaststellen of de uitzending
van Reporter en de beantwoording van de vragen uit de Tweede Kamer heb-
ben geleid tot optreden van de Belastingdienst. In zijn gesprek met de On-
derzoekscommissie liet staatssecretaris ir. E.D. (Eric) Wiebes het volgende
weten:
‘De heer Wiebes stelt dat zijn voorganger in 2002 mogelijk iets heeft la-
15
ten uitzoeken, maar daar is niets van teruggevonden.’
134
