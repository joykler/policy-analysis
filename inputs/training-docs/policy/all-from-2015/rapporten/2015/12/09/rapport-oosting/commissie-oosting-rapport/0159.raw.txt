de grifﬁe van de Tweede Kamer, Kamerleden deze gedurende een week ver-
25
trouwelijk kunnen inzien.’ De concluderende alinea’s van dat advies waren
‘gezwart’. De Onderzoekscommissie komt op deze informatieverstrekking
aan de Tweede Kamer in hoofdstuk 8 terug.
De antwoorden op de vragen van De Wit arriveerden bij de Tweede Kamer
op 8 april 2014, vlak voor de regeling van werkzaamheden. Voor het Tweede
Kamerlid mevrouw M.A. (Magda) Berndsen-Jansen reden om een debat aan
te vragen:
‘op de valreep hebben wij een half uur geleden antwoord gekregen op
vragen van collega De Wit van de sp naar aanleiding van een debat met
de minister op 13 maart over het sluiten van deals met criminelen. Dit
26
antwoord roept echter meer vragen op dan het beantwoordt.’
Haar verzoek voor een debat met de minister kreeg toen echter onvoldoende
steun:
‘Ik [Van der Steur] sluit me aan bij de woorden van collega Recourt,
maar daar komt nog bij dat in de beantwoording – misschien is dat me-
vrouw Berndsen ontgaan, omdat die inderdaad pas kort voor de regeling
is gekomen – expliciet staat dat het Openbaar Ministerie nog onderzoek
doet naar de feitelijke betaling, waarover mevrouw Berndsen het net
had, en dat die informatie naar de Kamer komt. Dit debat is dus veel te
27
vroeg.’
De volgende dag kreeg mevrouw Berndsen-Jansen wel voldoende steun voor
een bijgesteld voorstel:
‘Ik wil de minister verzoeken om de resultaten van het onderzoekje bij
het Openbaar Ministerie voor eind april aan de Kamer te doen toeko-
men. Misschien is het handig om ook in de papieren dossiers te kijken als
ict zo moeilijk is, want die dossiers blijven veel langer bewaard dan de
28
dossiers bij de banken.’
Volg het spoor terug: het onderzoek van Van Brummen
De zoektocht bij de banken leverde in de tussentijd niets op. Op 4 april 2014
had het parket-generaal aan de Rabobank gevraagd naar gegevens over het
betalingsverkeer met betrekking tot de bankrekening ‘1923.25.728 van het
Openbaar Ministerie’ (creditering van de rekeningen bij de twee Luxem-
burgse banken en debitering naar de rekening van R.), maar op 7 april 2014
had de Rabobank ‘helaas teleurstellend nieuws’: rekeninggegevens en af-
schriften van 2000 en 2001 waren niet meer beschikbaar in de systemen van
29
de Rabobank.’
159
