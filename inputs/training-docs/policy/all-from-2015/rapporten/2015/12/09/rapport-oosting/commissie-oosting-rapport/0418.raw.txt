Bijlage 9
Verantwoording
De opdracht van de minister van Veiligheid en Justitie is met de publicatie
van dit onderzoeksrapport uitgevoerd. De Onderzoekscommissie legt in de-
ze bijlage verantwoording af over de door haar bij dit onderzoek gehanteerde
werkwijze.
De Onderzoekscommissie
De samenstelling van de Onderzoekscommissie is in twee fasen verlopen.
Op 9 april 2015 heeft de waarnemend secretaris-generaal van het ministerie
van Veiligheid en Justitie, mr. J. (Hans) van der Vlist, zich tot de beoogde
voorzitter van de Onderzoekscommissie gewend. Op 10 april 2015 heeft het
ministerie de naam van de voorzitter van de Onderzoekscommissie bekend-
gemaakt. De beoogd voorzitter heeft toen, na overleg met het ministerie, de
heer dr. H.P.M (Bert) Kreemers aangezocht als secretaris van de commissie,
en hem daartoe bereid gevonden. Op 21 april 2015 hebben de beoogd voorzit-
ter en secretaris met de minister van Veiligheid en Justitie gesproken, mede
ter voorbereiding op een algemeen overleg van de vaste Kamercommissie
voor Veiligheid en Justitie op 23 april 2015. In dit gesprek zijn de proÔ¨Åelen
voor de samenstelling van de Onderzoekscommissie en de concept-opdracht
aan de orde gekomen. Op 21, 22 en 23 april 2015 hebben de beoogd voorzitter
en secretaris van de Onderzoekscommissie gesproken met de drie beoogde
leden van de Onderzoekscommissie. Op 23 april 2015 vond het algemeen
overleg plaats met de vaste Kamercommissie voor Veiligheid en Justitie over
de onderzoeksopdracht. Hiermee werd de eerste fase van de start van de On-
derzoekscommissie afgesloten.
Op 1 mei 2015 maakte de minister het Instellingsbesluit met daarin de onder-
zoeksopdracht en de samenstelling van de Onderzoekscommissie bekend in
1
een brief aan de Tweede Kamer.
Onderzoeksaanpak
Voor haar onderzoek heeft de Onderzoekscommissie gekozen voor een feite-
lijke reconstructie van de gang van zaken in de aanloop naar en de nasleep
van de ontnemingsschikking. De Onderzoekscommissie heeft de gang van
zaken gereconstrueerd binnen het kader van (de vier onderdelen van) haar
