fortiori voor organisatieonderdelen op afstand. Zoals, in deze zaak, de eenhe-
den van het Openbaar Ministerie waaraan het college van procureurs-gene-
raal leiding geeft. 
De Onderzoekscommissie heeft overwogen of zij een aanbeveling zal doen
als: bevorder in alle lagen van de organisatie de politieke sensitiviteit. Zij heeft
echter besloten om daarvan af te zien. Niet omdat zo’n oproep niet van groot
belang is. Maar allereerst al omdat dit belang zó evident is dat een desbetref-
fende aanbeveling in feite een open deur zou zijn. Daarbij komt dat met het
doen van de oproep zelf nog niet ook een concreet handvat is aangereikt voor
de uitvoering ervan. Het gaat hier in hoge mate om een essentieel aspect van
de cultuur binnen het desbetreffende deel van de overheid. Anders dan bij
een onderwerp als de schikking, laat het gedrag op dit vlak zich veel minder
vangen in regels. Dit nog daargelaten de vraag welk effect mag worden ver-
wacht van het stellen van regels, zeker op dit gebied. 
De Onderzoekscommissie heeft kennisgenomen van de reactie van 1 oktober
2015 van de minister van Veiligheid en Justitie naar aanleiding van het recen-
te incident rond de foto van Volkert van der G. Daarin doet de minister stelli-
ge uitspraken over de veranderingen en verbeteringen die in zijn ministerie
moeten plaatsvinden in reactie op dat incident, bezien in samenhang met
eerdere incidenten, waaronder de gebeurtenissen rond de zaak-H. Hij roept
de secretaris-generaal van zijn ministerie op om daarin het voortouw te ne-
1
men. In een interne toespraak, van 5 oktober 2015, heeft de secretaris-gene-
raal van het ministerie van Veiligheid en Justitie de oproep van de minister
opgepakt, en verwoord als: ‘verbeter de informatievoorziening, niet alleen
naar de politieke top maar ook onderling, verbeter de onderlinge coördinatie
en voer regie op elk niveau; escaleer als ambtelijke leiding politiek gevoelige
2
informatie tijdig.’ De Onderzoekscommissie ziet in deze oproepen van de
politieke en ambtelijke leiding van het ministerie van Veiligheid en Justitie
een duidelijke onderkenning en bevestiging van het belang van – onder
meer – de hiervoor genoemde politieke sensitiviteit. Zij heeft hiervan met
instemming kennisgenomen en ziet ook daarin een reden om er niet nog een
eigen aanbeveling op dit punt aan toe te voegen.
Daarentegen meent de Onderzoekscommissie er goed aan te doen haar eva-
luatie van de onderzochte gebeurtenissen in 2014 en 2015, samenvattend, wél
te vertalen in de volgende aanbeveling:
