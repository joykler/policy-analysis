aandacht voor de ontnemingsschikking en de ontnemingsvordering zelf.
Bijgevolg heeft de minister toen kennelijk gemeend in zijn beantwoording
niet ook nadere aandacht te moeten besteden aan die ontnemingsschikking,
aldus de geheimhoudingsclausule daarin ook van zijn kant respecterend. 
Uiteraard blijft het onderwerp van speculatie wat er zou zijn gebeurd als toen
al de inhoud van de ontnemingsschikking ten volle bekend zou zijn gewor-
den.
10. Kans op herhaling?
Samenvattend, ontkomt de Onderzoekscommissie niet aan het oordeel dat
de ontnemingsschikking de toets van de kritiek niet kan doorstaan, zowel
naar de inhoud, als uit een oogpunt van totstandkoming en afwikkeling. Ter
afsluiting van de voorgaande beoordeling verdient de vraag de aandacht of
een ontnemingsschikking zoals gesloten met H. zich in onze tijd zou kunnen
herhalen. 
De Onderzoekscommissie meent dat dit niet waarschijnlijk is. Het ontne-
mingsrecht heeft zich sinds 1993 zo ontwikkeld dat het Openbaar Ministerie
geen bijzonder grote risicoâ€™s loopt wanneer complexe ontnemingszaken voor
de rechter worden gebracht. Op belangrijke onderdelen is de bewijslast ver-
licht voor het Openbaar Ministerie, terwijl tal van berekeningsmethoden
zich hebben ontwikkeld die toepasbaar zijn bij grootschalige handel in ver-
dovende middelen. Ook is de expertise binnen het Openbaar Ministerie op
dit punt aanzienlijk toegenomen, mede door concentratie van deze expertise
bij eerst het boom en nadien het functioneel parket. De Onderzoekscom-
missie heeft verder kunnen vaststellen dat er een bestendige praktijk is ge-
groeid waarbinnen het college van procureurs-generaal, in goede afstem-
ming met het ministerie van Veiligheid en Justitie, steeds en zeer actief be-
trokken is bij een voorgenomen ontnemingsschikking. Tegelijkertijd dient
te worden vastgesteld dat het proces van afstemming en besluitvorming
slechts summier is vastgelegd in de beleidsregels van het Openbaar Ministe-
rie. Op dat punt valt nog winst te boeken. De Onderzoekscommissie komt
hierop terug in het kader van de aanbevelingen (hoofdstuk 12).
2014 en 2015
Over de gebeurtenissen in 2014 en 2015 oordeelt de Onderzoekscommissie,
samenvattend, dat het heeft ontbroken aan een goede regie. Zou die er wel
zijn geweest, dan is aannemelijk dat uiteindelijk niet de situatie zou zijn ont-
staan waarin de minister van Veiligheid en Justitie zich gedwongen zag tot
het aanbieden van zijn ontslag, met in zijn voetspoor het aftreden van de
272
