de vragen die de Kamerleden hadden op de brief van 1 juli 2004, waarin hij
reageerde op het advies van het college van procureurs-generaal. Hij wenste
dat echter pas te doen nadat de Eerste Kamer het wetsvoorstel toezeggingen
aan getuigen in strafzaken had behandeld. Nadat Rouvoet erop had aange-
drongen dat de Tweede Kamer niet in het ongewisse mocht worden gelaten
over het afronden van het debat en dat dit niet pas kon geschieden na behan-
deling van het wetsvoorstel in de Eerste Kamer, zei de minister toe dat zijn
brief binnen redelijke termijn aan de Tweede Kamer zou worden gezonden.
Onder die belofte werd de reparatiewet, aangevuld met een amendement 
om de maximale strafvermindering van een derde naar de helft zou worden
67
opgehoogd, op 5 oktober 2004 aangenomen door de Tweede Kamer.
De minister stuurde de desbetreffende brief uiteindelijk op 12 april 2005 aan
68
de Tweede Kamer. Voorafgaand daaraan had de Eerste Kamer echter al over
het onderwerp gediscussieerd. Beide wetsvoorstellen werden aan elkaar ge-
koppeld en gezamenlijk behandeld door de Eerste Kamer. De vaste Kamer-
commissie voor Justitie van de Eerste Kamer stelde in haar voorlopig verslag
vragen aan de minister omtrent de relatie tussen de wetsvoorstellen en de
brief van de minister naar aanleiding van het advies van het Openbaar Mi-
nisterie, en over het beoogde gesloten systeem in verhouding tot de wens van
de minister om het Openbaar Ministerie meer ruimte te geven voor het doen
van toezeggingen. Opnieuw stond dus de vraag centraal of de wet een geslo-
ten systeem van toezeggingen in het leven roept, of juist een open systeem
dat door beleidsregels van het Openbaar Ministerie wordt ingevuld. Zo
vroeg de vvd-fractie of het wel zin had de wetsvoorstellen in behandeling te
nemen, omdat zowel de Tweede Kamer als de minister een verruiming van de
modaliteiten van strafvermindering wilde, en het wetsvoorstel op korte ter-
mijn waarschijnlijk zou worden ingehaald door een aanwijzing van ruimere
strekking. Bovendien was er, aldus die fractie, onduidelijkheid over de moge-
lijkheid tot het doen van toezeggingen op grond van het opportuniteits -
69
beginsel van het Openbaar Ministerie. Ook de cda-fractie wees op het ver-
schil tussen het oorspronkelijke uitgangspunt van het wetsvoorstel en de tij-
delijke aanwijzing enerzijds en de uitbreidingen die de minister daar in een
nieuwe aanwijzing in wilde aanbrengen anderzijds, onder andere wat betreft
de toelaatbaarheid van toezeggingen omtrent voordeelsontneming. Daar-
mee leek immers het uitgangspunt dat de toezeggingen die buiten het bestek
van het wetsvoorstel vallen ontoelaatbaar zijn (met uitzondering van de ‘klei-
ne toezeggingen’ die vallen onder artikel 226g lid 4 Sv), te worden verlaten.
Zij vroeg zich daarom af hoe dit te combineren is met het wetsvoorstel in de
huidige vorm, waarvan de minister vond dat het moet worden aangenomen.
