straf wordt vervangen door een taakstraf of een onvoorwaardelijke geldboe-
te. De bewoording van artikel 44a Sr brengt mee dat de rechter, ondanks de
afspraak tussen het Openbaar Ministerie en de getuige, niet verplicht kan
worden om inderdaad strafvermindering toe te passen.
De bepalingen aangaande de toezeggingen aan verdachte getuigen zijn, in
artikel 226k Sv, van overeenkomstige toepassing verklaard op reeds veroor-
deelden die bereid zijn een getuigenverklaring af te leggen. De ofﬁcier van
justitie kan dan als toezegging doen dat hij bij de indiening van een verzoek-
schrift om gratie positief zal adviseren tot vermindering van de opgelegde
straf met maximaal de helft. 
Aanwijzing toezeggingen aan getuigen in strafzaken
Tegelijk met de invoering van de wettelijke regeling trad, zoals gezegd, een
nieuwe aanwijzing in werking, waarmee de tijdelijke aanwijzing komt te ver-
vallen. In de Aanwijzing toezeggingen aan getuigen in strafzaken is het beleid
van het Openbaar Ministerie op dit terrein neergelegd. Blijkens paragraaf 1
van de aanwijzing ziet deze op toezeggingen tot strafvermindering en op de
zogenoemde ‘kleine’ toezeggingen die behoren tot de reguliere taken van het
Openbaar Ministerie, van geringe impact zijn, en die niet rechtstreeks raken
aan de beantwoording van de vragen van de artikelen 348 en 350 Sv, maar die
wel begunstigend kunnen werken op de bereidheid tot het aﬂeggen van een
getuigenverklaring (zie ook paragraaf 8 van de aanwijzing over het ‘gunstbe-
toon’). Maar nadat in paragraaf 4 de in de wet neergelegde toegestane toezeg-
gingen zijn beschreven, worden daarin ook twee ‘overige toegestane toezeg-
gingen’ genoemd. 
Het betreft het intrekken van een verzoek tot uitlevering of een Europees 
arrestatiebevel ter ﬁne van strafvervolging en het verminderen van de vorde-
ring tot ontneming van wederrechtelijk verkregen voordeel met ten hoogste
de helft, ook in het kader van de schikking op grond van artikel 511c Sv. De
passage ‘ook in het kader van de schikking van artikel 511c Sv’ impliceert dat
de ofﬁcier van justitie niet alleen een gehalveerde ontnemingsvordering kan
indienen bij de rechter, maar hij tevens een schikking ter hoogte van de helft
van het voordeel overeen kan komen met de getuige als onderdeel van de
overeenkomst. De beperking van maximaal de helft van de ontnemingsvor-
dering- of schikking wordt in de aanwijzing voor het eerst aangebracht; in 
de parlementaire discussie was van die beperking nog geen sprake. Waarom
er in de aanwijzing is gekozen voor een maximale halvering van het te ontne-
men voordeel is niet te achterhalen, omdat over de aanwijzing, anders dan
398
