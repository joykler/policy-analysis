De Onderzoekscommissie heeft nagegaan wat de praktijk is bij de uitvoering
van artikel 6 van het reglement van orde, waar mevrouw Helder naar heeft
verwezen. Aan een ambtsbericht van het college van procureurs-generaal
ontleent zij het volgende: 
‘Naar ik heb begrepen zijn de notulen van de Collegevergaderingen tot
1998 bij de stukken van de overlegvergadering aangetroffen.
Over de periode tussen 1998 en 2003 kan ik niet met zekerheid vaststellen
of en hoe de notulen aan uw departement zijn verstrekt. Vanaf 2003 kan
ik dat wel, omdat de in 2003 aangetreden adjunct-secretaris de e-mails
waarmee zij de vastgestelde notulen heeft rondgestuurd heeft bewaard.
Daaruit is te zien dat de notulen door middel van een vaste verzendlijst
per e-mail werden verzonden. In die verzendlijst was steeds een ambte-
naar van uw departement opgenomen, soms twee, en die namen veran-
derden in de tijd.
Deze verstrekkingen per e-mail gingen in ieder geval tot en met oktober
2005 door. In de verzendlijst van de mail waarmee op 7 november 2005
de notulen van 31 oktober 2005 zijn rondgezonden komt geen departe-
mentsambtenaar meer voor, terwijl dat in de mail van 28 oktober 2005
(waarmee de notulen van 24 oktober 2005 werd rondgestuurd) nog wel
het geval was. 
In de notulen van genoemde vergaderingen staat geen besluit dienaan-
gaande, dus ik kan nu ook niet vaststellen waarom het verstrekken van
de notulen is gestopt. Ik kan wel vaststellen dat er een praktijk is ontstaan
die tot op heden van beide zijden niet als problematisch is ervaren.
Artikel 6 van het Reglement is niet het enige artikel dat de informatie-
verstrekking aan de minister regelt, zoals in artikel 131 Wet ro bepaalt. Ik
mag u in dat verband wijzen op artikel 129 Wet ro (‘het College verstrekt
Onze Minister inlichtingen die hij nodig heeft’) en op artikel 11 van het
Reglement (‘Het College stelt de Minister van Justitie op de hoogte van
ontwikkelingen in het algemeen, van voorvallen en van strafzaken die de
hoofdlijnen van het beleid met betrekking tot de strafrechtelijke rechts-
handhaving raken of die van bijzondere betekenis zijn voor de rechts-
handhaving, alsmede in de gevallen waarvan de Minister zulks heeft aan-
18
gegeven.’). Aan deze bepalingen wordt uitvoering gegeven.’
Verderop in het Kamerdebat van 13 maart 2014 kwam de minister te spreken
over de waarde van de in beslag genomen goederen en bankrekeningen: 
‘Na onderzoek is bij de heer H. 6 miljoen à 7 miljoen in beslag genomen.
190
