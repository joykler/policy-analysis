sieraden). De afname is het gevolg van verkoop in België van een pand door
een andere beslaglegger.’ De minister nam niet alleen dit citaat over in de 
beantwoording van de vragen van De Wit, maar hij legde vanaf 8 april 2014
(en later opnieuw, vanaf 9 maart 2015) het boom-advies ter vertrouwelijke
kennisname voor aan de Tweede Kamer. 
In de versie die aan de Tweede Kamer vertrouwelijk is voorgelegd, heeft het
ministerie twee passages zwartgelakt. De eerste zwartgelakte passage luidt als
volgt:
‘Dit [nieuwe onderhandelingen zouden tijd kosten, wat de procespositie
van het Openbaar Ministerie niet ten goede zou komen] betekent overi-
gens niet dat Uw College niet een dergelijk standpunt in zou moeten ne-
men. Ik kom daar in de conclusie nog op terug.’
De tweede zwartgelakte passage luidt als volgt:
‘Vaststaat dat de voorgestelde overeenkomst in geen enkele verhouding
staat tot het voorlopig berekende wederrechtelijk verkregen voordeel.
Aannemelijk is dat het wederrechtelijk verkregen voordeel op grond van
de bewijsopdracht van de rechtbank naar beneden zal moeten worden
bijgesteld. Het is erg waarschijnlijk dat bij een somber scenario het toch
reëel is te veronderstellen dat een bedrag van miljoenen guldens (bij
voorbeeld de hoogte van het aangetroffen vermogen) bewijsbaar is. Wel
zou de rechter op grond van de betalingscapaciteit kunnen matigen tot
de waarde van het resterende conservatoir beslag (circa 2 miljoen gul-
den).
Alles afwegende is afdoening door middel van de voorgestelde overeen-
komst op zich niet wenselijk, omdat het onderhandelingsresultaat zelfs
niet in de richting komt van wat minimaal haalbaar zou zijn in een pro-
cedure. Bovendien is het resultaat grotendeels op drijfzand gebaseerd,
aangezien niet of nauwelijks is getracht invulling te geven aan de bewijs-
opdracht van de rechtbank. Het bepalen van een goede onderhande-
lingsdoelstelling is daardoor erg bemoeilijkt.
Het grote risico voor een niet ontvankelijkheid met als vrijwel onvermij-
delijk gevolg schadeclaims maakt de redenering “we moeten er hoe dan
ook uitkomen” echter eveneens verdedigbaar. Het verder trachten te on-
derhandelen acht ik weinig kansrijk.
Mocht Uw College tot het oordeel komen dat de schikking onder de
huidige voorwaarden niet aanvaardbaar is, dan verwacht ik dat wij door
