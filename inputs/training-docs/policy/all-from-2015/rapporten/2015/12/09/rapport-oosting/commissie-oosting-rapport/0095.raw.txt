Tussen 25 februari 2000 en 15 juni 2000 onderging het concept van de voor-
genomen overeenkomst nog enkele belangrijke veranderingen. De tekst van
25 februari 2000, opgesteld volgens het format van het college, werd vervan-
gen door een op het briefpapier van advocatenkantoor Doedens opgestelde
tekst. Daarin was de bepaling toegevoegd dat ook jegens de Belastingdienst
en andere ﬁscale autoriteiten geheimhouding zou worden betracht. Op 15 ju-
ni 2000 werd de schikkingsovereenkomst getekend door H. en zijn raads-
man. 
Swagerman en Teeven vroegen het boom nog een tweede keer om advies.
Dat was na de totstandkoming van de overeenkomst van 15 juni 2000. Op 
14 juli 2000 liet het hoofd van het adviesteam van het boom weten dat hij
zich inhoudelijk kon verenigen met de conceptovereenkomst van 15 juni
2000. Dit advies stuurde hij alleen naar Swagerman en Teeven. 
Swagerman benaderde vervolgens, bij afwezigheid van de meeste leden van
het college wegens vakantie, Van Daalen, de waarnemend voorzitter van het
21
college. Deze zou mondeling akkoord zijn gegaan. Naderhand, in een
ambtsbericht van 4 april 2002 aan de minister van Justitie, liet De Wijker-
slooth het volgende weten:
‘De uiteindelijke schikkingsovereenkomst is aan mr. Van Daalen, als
waarnemend voorzitter van het college voorgelegd. Nadat deze opnieuw
door boom was bezien, is (opnieuw) namens het college ingestemd.’
De Onderzoekscommissie heeft geen enkel schriftelijk stuk over deze in-
stemming aangetroffen. Daarna, op 17 augustus 2000, tekenden Swagerman
en Teeven de overeenkomst, hoewel op de door alle partijen getekende over-
eenkomst de datum van 15 juni 2000 te Scheveningen staat vermeld. Onder-
tussen was H. op 28 juli 2000 in vrijheid gesteld. De tekst van de uiteindelijke
ontnemingsschikking is te vinden in hoofdstuk 1.
Anders dan nu wel gebruikelijk is bij gevoelige zaken en bij ontnemingen bo-
ven een bepaald bedrag, is de minister niet op de hoogte gebracht van de uit-
komsten van het gesprek tussen de onderhandelende partijen op 23 februari
2000, noch van de uiteindelijke overeenkomst, zoals hij later, in antwoorden
op vragen van twee Tweede Kamerleden in 2002, zou laten weten (zie hoofd-
stuk 6). 
De afwikkeling van de schikking komt in hoofdstuk 5 aan de orde. Hier
dient te worden vermeld dat de ontnemingsprocedure zoals die in 1993 was
95
