Indien na het sluiten van de overeenkomst zou blijken dat er substantiële 
verhaalsmogelijkheden waren, zou op deze beslissing kunnen worden terug-
gekomen. 
De rechtbank slaat geen acht op de stelling dat het voordeel van 65.000 euro
zou kunnen worden weggestreept tegen tip- en toondergeld, nu niet vast is
komen te staan dat Peter La S. daar recht op zou hebben. Zij meent echter
wel dat het Openbaar Ministerie in het ontbreken van verhaalsmogelijk -
heden op enigszins afzienbare termijn bij Peter La S. voldoende reden heeft
kunnen zien om een ontnemingsvordering niet opportuun te achten. Die
beslissing is niet zo onbegrijpelijk dat slechts sprake kan zijn van een verkap-
te ﬁnanciële beloning. De rechtbank acht het daarbij van belang dat de ge-
tuige na een langdurige gevangenisstraf door middel van getuigenbescher-
mingsmaatregelen een nieuw leven vanaf de grond zal moeten opbouwen,
waardoor voordeelsontneming ‘in feite een vestzak-broekzak-kwestie zou
worden’. Bovendien was niet gebleken dat er was onderhandeld over het al
dan niet achterwege laten van een ontnemingsvordering, zodat er naar het
oordeel van de rechtbank geen sprake was van een toezegging in ruil voor af
te leggen verklaringen. Daarom mist de stelling dat het Openbaar Ministerie
heeft gehandeld in strijd met de aanwijzing feitelijke grondslag. Van een 
ontoelaatbare toezegging is evenmin sprake. De nagekomen toezegging aan
Peter La S. dat jegens hem geen ontnemingsvordering zou worden inge-
diend, acht de rechtbank daarom toelaatbaar. 
110
Dit oordeel van de rechtbank is bekritiseerd door Janssen. Hij meent dat de
rechtbank een verkeerde interpretatie geeft van de wetsgeschiedenis aan-
gaande de toezeggingen aan getuigen: volgens hem kan niet worden gezegd
dat een meerderheid van de Tweede Kamer voorstander was van een verrui-
ming of substantiële wijziging van het wetsvoorstel. Volgens Janssen had de
rechtbank moeten vasthouden aan de systematiek zoals die oorspronkelijk
door de Tweede Kamer was beoogd, en niet de gewijzigde insteek zoals die
later door de minister werd voorgestaan. Van die nieuwe insteek was volgens
hem noch de Tweede noch de Eerste Kamer een voorstander. Uit het feit dat
de Tweede Kamer niet heeft gereageerd op de nieuwe aanwijzing, kan vol-
gens hem niet worden afgeleid dat de Kamer instemde met de daarin neerge-
legde, nieuwe systematiek. Daarom is er in Janssens optiek sprake van mis-
kenning van de bedoeling van de wetgever, waarmee de kern van het demo-
111
cratisch systeem wordt geraakt. In zijn optiek zou uit het strafvorderlijk
legaliteitsbeginsel volgen dat het opportuniteitsbeginsel niet met zich mee
brengt dat het Openbaar Ministerie allerhande bevoegdheden onderwerp
