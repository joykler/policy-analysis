van informatie of het bewilligen in voor de betrokkene gunstige veranderin-
gen van diens detentieregime of de duur van zijn vrijheidsbeneming. Uit-
zonderingen op dat uitgangspunt moeten welomlijnd zijn.
Waar het gaat om toezeggingen aan verdachten en veroordeelden in ruil voor
een getuigenverklaring, is de Wet toezeggingen aan getuigen in het strafproces
van 2006 van belang. In bijlage 5 is een uitvoerige beschrijving opgenomen
van deze wet en de relatie tot de ontneming van wederrechtelijk verkregen
voordeel. In het oorspronkelijke voorstel voor deze wet werden toezeggingen
omtrent de ontnemingsmaatregel niet toegestaan. In de loop van de behan-
deling van het voorstel van wet is dat standpunt gewijzigd. Toezeggingen
met betrekking tot de ontneming van wederrechtelijk verkregen voordeel
zijn daarna wel toelaatbaar geacht als tegenprestatie voor een getuigenverkla-
ring van een persoon die zelf ook verdachte of veroordeelde is. Dat is tot uit-
drukking gebracht in het parlementaire debat, maar in de wettelijke regeling
zelf zijn aan dergelijke toezeggingen geen afzonderlijke bepalingen gewijd. 
Dat ligt anders voor de Aanwijzing toezeggingen aan getuigen in strafzaken,
waarin als toegestane toezegging onder andere wordt genoemd het vermin-
deren van de ontnemingsvordering met ten hoogste de helft, ook in het ka-
der van de schikking op grond van artikel 511c Wetboek van Strafvordering.
Hierbij wordt toetsing door het college van procureurs-generaal voorge-
schreven, na tussenkomst door de Centrale Toetsingscommissie. Zo nodig
treedt het college van procureurs-generaal op in overleg met de minister van
Veiligheid en Justitie. 
Onduidelijk is evenwel in hoeverre toezeggingen omtrent de voordeelsont-
neming ook aan de rechter-commissaris moeten worden voorgelegd. De wet
biedt op dat punt geen houvast. Ook de rechtspraak van de Hoge Raad ver-
schaft geen helderheid, al kunnen in zijn rechtspraak wel aanknopingspun-
ten worden gevonden voor de stelling dat rechterlijke toetsing verplicht zou
zijn (zie bijlage 5). 
De Onderzoekscommissie doet de aanbeveling om op dit punt helderheid te
verschaffen door uitbreiding of aanscherping van de wettelijke regeling. Nu met
de ontneming van wederrechtelijk verkregen voordeel in de regel substantiÃ«-
le bedragen zijn gemoeid en een toezegging ter zake van de ontneming al snel
een verderstrekkend karakter dan zogeheten gunstbetoon zal hebben, ligt
het in de rede om toetsing door de rechter-commissaris verplicht te stellen.
Voorts geeft de feitenrechtspraak aanleiding voor de wetgever om de vraag
283
