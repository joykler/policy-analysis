mevrouw dr. M.K. (Meyken) Houppermans (1978) studeerde beleidskunde aan
de Hogeschool Rotterdam (2000-2004) en sociologie aan de Erasmus Uni-
versiteit Rotterdam (2004-2006). Zij promoveerde aan de Erasmus Universi-
teit Rotterdam op een onderzoek naar de kwaliteit van de beleidsvoorberei-
ding. 
Zij was eerder adjunct-secretaris/plaatsvervangend onderzoeksmanager
van de onderzoekscommissie seksueel misbruik van minderjarigen in de RK-
kerk (2010-2014). Zij was plaatsvervangend secretaris en onderzoeksmana-
ger van de Onderzoekscommissie.
mr. W.S. (Wouter) de Zanger (1988) werkt als promovendus strafrecht aan de
Universiteit Utrecht. Hij is verbonden aan het Willem Pompe Instituut voor
Strafrechtswetenschappen en het Utrecht Centre for Accountability and 
Liability Law. Zijn onderzoek richt zich op de maatregel ter ontneming van
wederrechtelijk verkregen voordeel en de rechtspositie van de betrokken bur-
ger bij de oplegging en toepassing van die maatregel. Hij studeerde rechtsge-
leerdheid aan de Universiteit Utrecht, waar hij in 2012 de onderzoeksmaster
legal research afrondde. Tijdens zijn studie liep hij stage bij het wetenschap-
pelijk bureau van de Hoge Raad, was hij redacteur van Ars Aequi en student-
assistent op het Willem Pompe Instituut. Hij onderzocht voor de Onder-
zoekscommissie de (vroegere en huidige) praktijk en wet- en regelgeving van
ontnemingen.
mevrouw A.L. (Sandra) Tammes (1961) is opgeleid aan de Hogere Hotel
School in Den Haag. Zij vervulde managementfuncties in het internationale
hotelwezen en in de uitzendbranche en is sinds 2001 zelfstandig werkzaam.
Zij maakte onder andere deel uit van het onderzoeksteam van de adviescom-
missie opperbevelhebberschap (commissie-Franssen, 2001-2002), de evalua-
tiecommissie nationalisatie SNS Reaal (commissie-Frijns/Hoekstra, 2013-
2014), de commissie Hulp, erkenning en genoegdoening voor geweld tegen
minderjarigen in de Rooms-Katholieke Kerk (2014-2015), de onderzoeks-
commissie intern functioneren NZa (commissie-Borstlap, 2014) en de on -
derzoekscommissie strafrechtelijke beslissingen Openbaar Ministerie naar
aanleiding van de zaak-Bart van U. (commissie-Hoekstra, 2015). Zij zorgde
voor de planning, coördinatie en procesbewaking van het onderzoek van de 
Onderzoekscommissie.
