door hem op 20 oktober 1994 ondernomen poging tot ontvluchting?  
– op welke wijze is de schikkingsovereenkomst afgewikkeld?
Voor de beantwoording van deze vragen is ook de context van belang. Het
gaat dan om het justitiële verleden van H., zijn detentie en zijn ﬁscale positie
en behandeling. Het gaat eveneens om de destijds geldende strafrechtelijke
wetgeving en praktijk en de destijds geldende wetgeving en internationale
afspraken op ﬁscaalrechtelijk gebied. Tevens is van belang na te gaan welke
regels toentertijd golden voor de behandeling en afdoening van gratieverzoe-
ken.
2. Het tweede deel van de onderzoeksopdracht heeft betrekking op de informatie
die over de schikkingsovereenkomst al dan niet beschikbaar was of is geweest bij
de opeenvolgende bewindslieden, het Openbaar Ministerie en het ministerie van
(Veiligheid en) Justitie, een en ander in de periode van 1994 tot 2015. Tevens voegt
de Onderzoekscommissie onder dit deel de vraag naar de kennis van de minister-
president en overige bewindspersonen over de bedragen die te maken hebben met
de schikking met H.
De Onderzoekscommissie heeft voor dit deel van de onderzoeksopdracht
zich de volgende vragen gesteld:
– wat was de informatiepositie in 2002? 
– wat was de informatiepositie vanaf begin 2014?
– hoe is het onderzoek van Van Brummen uitgevoerd? 
– wat was de informatiepositie in 2015?
3. Het derde onderdeel van de onderzoeksopdracht betreft de informatieverstrek-
king aan de Tweede Kamer. 
De Onderzoekscommissie heeft voor het onderzoek voor dit deel van haar
opdracht de volgende vragen geformuleerd:
– welke informatie (en wanneer) heeft de minister van (Veiligheid en)
Justitie de Tweede Kamer verstrekt?
– heeft de minister de Tweede Kamer vertrouwelijk informatie verstrekt
en om welke informatie ging het?
4. Het vierde en laatste deel van de onderzoeksopdracht betreft het op andere wij-
ze omgaan met en het op enige wijze bekendheid geven aan informatie over de
ontnemingsschikking of de afwikkeling daarvan. 
20
