geldende beleidsregels er niet in voorzien dat het verrichten van opsporings-
onderzoek door de fiod gelijk kan worden gesteld met overleg met de Belas-
tingdienst omtrent de keuze van het te volgen traject. 
Hierbij moet nog worden opgemerkt dat de geheimhoudingsclausule zich
niet alleen uitstrekt tot de activiteiten van H. in de periode van 1989 tot 1993,
en de opbrengsten daarvan, maar ook tot de situatie na teruggave, na verre-
kening van de ontneming zelf, van de vermogensbestanddelen onder beslag.
Daartoe behoorde ook de verkregen rente op de rekeningen onder beslag (in
totaal 1.697.254,82 gulden) gedurende de periode van het beslag. 
Ten slotte verdient het aandacht dat is overeengekomen dat de saldi op de 
rekeningen in Luxemburg na de ophefﬁng van het beslag en de overeenge -
komen verrekening met het bedrag van de ontneming eerst zouden worden
overgemaakt op de rekening van het Openbaar Ministerie, om vervolgens te
worden doorgeboekt richting H. Anders dan aangevoerd door Teeven, is de
Onderzoekscommissie niet gebleken dat vanuit Luxemburg een desbetref-
fende voorwaarde is gesteld aan medewerking aan de ophefﬁng van het be-
slag. Met het opnemen van dit onderdeel in de overeenkomst, bezien in sa-
menhang met de geheimhoudingsclausule, is tenminste een aanmerkelijk 
risico gelopen op medewerking aan een constructie waarmee H. buiten het
blikveld van de ﬁscus gelden vanuit Luxemburg naar Nederland heeft kun-
nen verplaatsen. 
De Onderzoekscommissie heeft ook geen duidelijkheid verkregen over de
vraag waarom niet is volstaan met het opheffen van de beslagen in Luxem-
burg nadat een bedrag van 750.000 gulden zou zijn voldaan (al dan niet door
een opdracht van H. en het Openbaar Ministerie om een bedrag van een van
de Luxemburgse rekeningen over te maken). Niet gebleken is dat zo’n con-
structie niet werd toegestaan door de Luxemburgse autoriteiten.
Teeven heeft jegens de Onderzoekscommissie erkend dat de ontnemings-
schikking geen schoonheidsprijs verdient. Hij meende echter de ontne-
mingsschikking te hebben kunnen rechtvaardigen door het aanzienlijke
tijds verloop sinds 1994, waarna hij voor de taak stond om dit dossier tot een
goed einde te brengen. Toen een packagedeal van hogerhand werd afgekeurd,
was zijn onderhandelingsruimte sterk beperkt geweest.
De Onderzoekscommissie heeft wel enig begrip voor de omstandigheden
waaronder Teeven de onderhandelingen heeft gevoerd. Zij ziet daarin echter
264
