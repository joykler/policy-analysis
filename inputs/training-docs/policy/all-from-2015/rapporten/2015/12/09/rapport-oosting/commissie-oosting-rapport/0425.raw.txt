Archivering
Overeenkomstig artikel 12 lid 1 van het Instellingsbesluit wordt het archief
van de Onderzoekscommissie binnenkort overgedragen aan de opdrachtge-
ver en ondergebracht in het archief van het ministerie van Veiligheid en Jus-
titie. 
Spelling
Voor de spelling heeft de Onderzoekscommissie voor zover nodig terugge-
grepen op de vijfde, geheel geactualiseerde editie van het Trouw Schrijfboek.
De Onderzoekscommissie heeft omwille van de leesbaarheid bij de weergave
van citaten waar nodig afkortingen voluit geschreven en evidente spelfouten
gecorrigeerd. 
Alle bij naam genoemde personen heeft de Onderzoekscommissie eerst vol-
ledig genoemd: voorletters, titulatuur, academische graden alsmede voor- en
achternaam. Vervolgens alleen met achternaam, waarbij in het geval van
vrouwen gekozen is voor de toevoeging mevrouw. 
Raadpleging klankbordgroep
Op 9 november 2015 heeft de Onderzoekscommissie het concept-onder-
zoeksrapport besproken met een klankbordgroep. Deze bestaat uit mevrouw
professor mr. T.N.B.M. (Taru) Spronken, hoogleraar straf(proces)recht aan
de Universiteit Maastricht en advocaat-generaal bij de Hoge Raad, professor
mr. J.P. (Koos) Boer, hoogleraar belastingrecht aan de Universiteit Leiden en
professor dr. M.A.P. (Mark) Bovens, hoogleraar bestuurskunde aan de Uni-
versiteit Utrecht en daarnaast lid van de Wetenschappelijke Raad voor het
Regeringsbeleid. 
De leden van de klankbordgroep is gevraagd als kritische meelezers de be-
langrijkste bevindingen, conclusies en aanbevelingen te toetsen. Van het
commentaar en de suggesties van de leden van de klankbordgroep heeft de
Onderzoekscommissie dankbaar gebruikgemaakt. Het raadplegen van de
klankbordgroepsleden had niet draagvlakverwerving tot doel. De leden van
de klankbordgroep hebben zich ook op geen enkele wijze aan dit onderzoek,
de hierin opgenomen bevindingen, conclusies en aanbevelingen gecommit-
teerd. De Onderzoekscommissie heeft haar eigen conclusies getrokken en
heeft het onderzoek uitgevoerd op de van haar gevraagde en verwachte onaf-
hankelijke wijze. 
noten
1 Tweede Kamer, vergaderjaar 2014-2015, 34 000 VI, nr. 84.
