door de minister was toegezegd, niet inhoudelijk is gediscussieerd in de
Tweede Kamer. 
Acht toezeggingen worden in de aanwijzing expliciet als ontoelaatbaar aan-
gemerkt, waaronder het geven van ﬁnanciële beloningen en het afzien van
het vorderen van bijkomende straffen en maatregelen, waarbij voor de ont-
neming van het wederrechtelijk verkregen voordeel een uitzondering wordt
gemaakt. Per 1 januari 2013 is een nieuwe Aanwijzing toezeggingen aan getui-
gen in strafzaken in werking getreden, maar deze aanwijzing is inhoudelijk
106
gelijk aan de vorige aanwijzing.
Een voorgenomen afspraak wordt, zo bepaalt paragraaf 7 van de aanwijzing,
door de hoofdofﬁcier van justitie ter toetsing voorgelegd aan het college van
procureurs-generaal. Dat gebeurt door tussenkomst van de Centrale Toet-
singscommissie, die het college adviseert. Bij dat advies wordt tevens het 
advies van de landsadvocaat gevoegd. Als daar aanleiding toe is, treedt de
voorzitter van het college van procureurs-generaal in overleg met de minister
van Veiligheid en Justitie over de voorgenomen afspraak. Van een dergelijke
aanleiding is in ieder geval sprake als er politiek gevoelige aspecten aan die 
afspraak zijn verbonden. Vervolgens wordt de voorgenomen afspraak voor-
gelegd aan de rechter-commissaris. 
Uit de aanwijzing blijkt echter niet of toezeggingen omtrent de voordeels- 
ontneming ook aan de rechter-commissaris moeten worden voorgelegd. Dat
geldt volgens paragraaf 2.5 van de aanwijzing wel voor de toezeggingen tot
strafvermindering, maar niet voor ‘overige toezeggingen van beperkte aard’.
Toezeggingen uit die laatste categorie moeten worden geverbaliseerd en in
het dossier gevoegd. Het is echter onduidelijk of met die laatste categorie en-
kel wordt gedoeld op het ‘gunstbetoon’ (paragraaf 8 van de aanwijzing) of te-
vens op de ‘overige toelaatbare toezeggingen’ van paragraaf 4, waaronder die
aangaande het te ontnemen wederrechtelijk verkregen voordeel. Paragraaf 7
van de aanwijzing, die handelt over de toetsing door de toetsingscommissie
en de rechter-commissaris, maakt in ieder geval geen uitzondering voor deze
overige toelaatbare toezeggingen. Bovendien schaart de Hoge Raad niet al-
leen toezeggingen tot een lagere strafeis onder artikel 226g lid 1 Sv, maar ook
‘andere kwesties die rechtstreeks verband houden met de beslissingen als be-
107
doeld in de art. 348 en 350 Sv’. Daaronder zou tevens kunnen worden be-
grepen de toezegging tot het vorderen van een lagere ontnemingsmaatregel,
zodat de bevoegdheid tot het doen van dergelijke toezeggingen niet (alleen)
op het opportuniteitsbeginsel zou berusten, maar tevens op artikel 226g lid 1
