vordering tot ontneming van het wederrechtelijk verkregen voordeel inge-
trokken. 
Als het gaat om de bedragen heb ik mij in mijn brief van 13 maart 2014 en in het 
debat op die dag gebaseerd op een ambtsbericht dat het College op 4 april
2002 heeft opgesteld ter beantwoording van de schriftelijke vragen van de
leden Rietkerk en Van de Camp van 1 maart 2002, welke beantwoording uw
Kamer op 16 april 2002 heeft ontvangen en die was bijgevoegd bij mijn brief
van 13 maart 2014, en op het advies van het boom dat ten grondslag heeft ge-
legen aan de besluitvorming van het College over het schikkingsvoorstel met
[Cees] H. In aanvulling daarop geef ik gelet op deze bijzondere situatie ter na-
dere adstructie van de hiervoor genoemde bedragen weer wat hierover in het
advies van het boom van 4 februari 2000 onder meer staat: 
“Op 7 januari 1994 is aan H. een ontnemingsvordering betekend ten bedrage van
500 miljoen gulden. Deze vordering is bij conclusie van eis op 14 juni 1994 verlaagd
tot 307.970.000 gulden. De vordering is inhoudelijk behandeld op de zitting van 29
november 1994. De rechtbank heeft toen als volgt geoordeeld: “Een nader straf-
rechtelijk ﬁnancieel onderzoek blijkt noodzakelijk, teneinde te onderzoeken welk
voordeel H. daadwerkelijk in het tijdvak 1 oktober 1989 tot en met 26 april 1993 uit
de bewezen verklaarde feiten heeft genoten (mede) aan de hand van de door justitie
bij H. aangetroffen vermogensbestanddelen die tot dat voordeel zijn te herleiden,
een en ander onder voeging van de bewijsmiddelen die op dat voordeel betrekking
hebben.” (...)
“Volgens de meergenoemde conclusie van eis waren indertijd ter bewaring van het
recht van verhaal voor een op te leggen ontnemingsmaatregel vermogensbestand-
delen in beslag genomen tot een bedrag van circa 5.085.700 gulden. Inmiddels is de
waarde van het conservatoir beslag gedaald tot circa 2 miljoen gulden (banksaldi
Luxemburg, contant geld en sieraden). De afname is het gevolg van verkoop in Bel-
gië van een pand door een andere beslaglegger.” 
Naast deze letterlijke weergave van het advies van het boom ben ik – voor
zover op deze feiten betrekking hebbend – bereid uw Kamer bij hoge uitzon-
dering vertrouwelijke inzage te geven in het advies van het boom.
Tot slot vermeld ik dat in het hiervoor genoemde ambtsbericht van het Col-
lege van 4 april 2002, dat het College met het oog op de beantwoording van
de hiervoor al genoemde schriftelijke vragen van de leden Rietkerk en Van de
Camp heeft opgesteld, is medegedeeld dat de hoogte van de bij de betrok-
kene aangetroffen vermogensbestanddelen ten tijde van de schikking circa
2.000.000 gulden bedroeg. Dit is ook vermeld in de antwoorden aan uw
