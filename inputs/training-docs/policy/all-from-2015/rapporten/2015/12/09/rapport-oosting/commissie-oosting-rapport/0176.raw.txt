De publicatie in Het Parool van 19 mei 2015
Op 19 mei 2015 verscheen in Het Parool een artikel waarin Teeven werd geci-
52
teerd. Het betrof echter geen interview, maar een verslag van de journalist
van een bijeenkomst ‘met dertig bierdrinkende vvd’ers’ in Amsterdam: ‘Hij
heeft in een gesprek met de directeur-generaal van het ministerie wel degelijk
melding gemaakt van het werkelijke bedrag, zegt Teeven. “Maar Ivo heeft er
welbewust voor gekozen mijn herinneringen niet te gebruiken.”’
Nog dezelfde dag vroeg het Tweede Kamerlid drs. A. (Alexander) Pechtold
bij de regeling van werkzaamheden om opheldering:
‘Met de premier hebben wij toen [10 maart 2015] gewisseld hoe de deal
met Cees H. precies in elkaar zat. Het ging over bedragen. Wij weten al-
lemaal het bedrag van 4,7 miljoen. De minister-president zei toen dat
dat hem allemaal niet bekend was. […] Ik wil weten, namens en met de
collega’s Van Haersma Buma en Slob, wat de premier wist van dit alles.
[…] Als dit het geheugen opfrissen van de voormalig staatssecretaris is,
53
wil ik heel erg graag weten wat de rest van het kabinet wist.’
In een van zijn gesprekken met de Onderzoekscommissie heeft Teeven het
volgende hierover gezegd:
‘De heer Teeven heeft daar gezegd dat de minister én hij zelf hebben ge-
kozen voor de zinsnede “onvoldoende feitelijke herinneringen” en dat hij
daar ook verantwoordelijkheid voor neemt. Dat had te maken met het
feit dat er geen dossier was. De minister heeft er samen met de heer Tee-
ven voor gekozen [onderstreping door Teeven] om die weg te bewande-
54
len zolang er geen dossier was.’
De Onderzoekscommissie heeft mede met het oog op het verzoek van Pech-
told met de minister-president gesproken. In dat gesprek heeft de minister-
president het volgende gezegd:
‘De heer Rutte geeft aan de avond van de uitzending [4 maart 2015] met
de heer Teeven te hebben gebeld. De heer Teeven heeft toen aangegeven
dat het bedrag gebaseerd was op een basisbedrag met rente en dat hij dit
aan de heer Roes heeft meegedeeld. […] De heer Rutte heeft de heer Tee-
ven gevraagd of hij zich kon vinden in de conclusies van de heer Van
55
Brummen, en dat was het geval.’
In zijn brief aan de Tweede Kamer van 21 mei 2015 heeft de minister van Vei-
ligheid en Justitie verwezen naar uitspraken van de minister-president in het
debat met de Tweede Kamer op 10 maart 2015:
176
