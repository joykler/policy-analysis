standigheid in de uitvoering van zijn wettelijke taken, in het geval van een in-
cident over de manier waarop het Openbaar Ministerie zijn taak heeft ver-
vuld dient de minister van Veiligheid en Justitie onverkort zijn politieke ver-
antwoordelijkheid te kunnen effectueren door zelf onderzoek in te stellen
naar (aanleiding van) zo’n incident. 
Wat betekent de voorgaande beschouwing voor de les die kan worden ge-
trokken uit de onderzochte gebeurtenissen in 2014 en 2015? Geconstateerd
moet worden dat na de (vooraankondiging van de) eerste uitzending van
Nieuwsuur bij het ministerie van Veiligheid en Justitie verwarring ontstond.
Niet direct duidelijk was dat er meer aan de hand zou (kunnen) zijn dan het
weer oprakelen van hetzelfde debat dat al in 2002 was gevoerd, en dat daar-
mee al lang afgesloten werd geacht. Bovendien bleek de archivering zodanig
te zijn dat het niet mogelijk was om, met eigen ambtelijke inspanningen, al
direct een goed beeld te krijgen van de casus uit de uitzending van Nieuws- 
uur. Kort daarop articuleerde het interview met Doedens in de Volkskrant
scherp de politieke gevoeligheid van het onderwerp. 
Terecht is toen alsnog besloten tot een grondig onderzoek. Maar ten onrech-
te is daarbij tevens besloten om voorbij te gaan aan een ambtelijk advies om
dat onderzoek op te dragen aan een onderzoeker van buiten het justitiële do-
mein. In plaats daarvan heeft de minister het college van procureurs-generaal
opgedragen om een onderzoek in te stellen. En ermee ingestemd dat het col-
lege de opdracht tot dat onderzoek heeft gegeven aan een voormalig lid van
het college van procureurs-generaal, tevens oud-topambtenaar van het de-
partement. Hij kreeg ondersteuning van één medewerker, van het parket-ge-
neraal. Zij deden niet zelf onderzoek in de archieven in Amsterdam, maar
zetten de opdracht daartoe uit in de lijn. Verder was de tijd die de onderzoe-
ker voor zijn onderzoek werd gegund buitengewoon kort, terwijl het minis-
terie na de oplevering van het rapport zelf nog een aantal bewerkingsslagen
uitvoerde. De Onderzoekscommissie acht het onverstandig dat de onderzoe-
ker niet zelf heeft mogen spreken met voormalig ofﬁcier van justitie Teeven.
Ten onrechte heeft de onderzoeker bovendien in zijn rapport niet ook een
duidelijke plaats gegeven aan de herinneringen van Teeven aan de zaak, en
zich in zijn conclusies beperkt tot alleen ‘harde’ informatie, vastgelegd in de
aangetroffen documenten. Een aanzienlijke handicap bij dat alles was, zo
moet achteraf worden geconstateerd, dat de kwaliteit van de archivering van
de dossiers in de zaak-H. ernstig tekortschoot.
