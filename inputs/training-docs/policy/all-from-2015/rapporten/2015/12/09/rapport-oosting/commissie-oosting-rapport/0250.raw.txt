delwijze van toenmalig ofﬁcier van justitie Teeven met de gratiëring van H.,
bij Nieuwsuur was de clausule in de ontnemingsschikking over uitsluiting
van de Belastingdienst het hete hangijzer. 
De uitzending van Nieuwsuur vond plaats op 11 maart 2014 en leidde tot een
debat in de Tweede Kamer op 13 maart 2014. De gang van zaken in dit stadi-
um is chaotisch te noemen. Er werd omzichtig omgesprongen met de toen-
malige staatssecretaris van Veiligheid en Justitie. Die benadering kwam voort
uit de bijzondere situatie dat deze staatssecretaris destijds de betrokken ofﬁ-
cier van justitie was geweest. Maar het gevolg daarvan was dat de wellicht
grootste kennisbron niet werd geraadpleegd. In de aanloop naar het Kamer-
debat werd namelijk geen beroep gedaan op de herinneringen en kennis van
Teeven als behandelend ofﬁcier van justitie. De uitzending van Nieuwsuur
en het debat in de Tweede Kamer lieten de indruk achter van een onwetend
Openbaar Ministerie, in de persoon van oud-(ontnemings)procureur-gene-
raal Steenhuis, en een minister van Veiligheid en Justitie die in de – later
door hemzelf ruiterlijk toegegeven – fout ging door tegen ambtelijk advies
in zelf te gaan rekenen en onjuiste bedragen te noemen ten aanzien van de
ontnemingsschikking met H. 
De hierdoor veroorzaakte problematiek had kunnen worden beperkt als al
direct opdracht zou zijn gegeven tot een grondig en geheel onafhankelijk on-
derzoek, in de vorm van een feitelijke reconstructie, waarbij ook alle destijds
betrokkenen – met inbegrip van staatssecretaris Teeven – om informatie en
opheldering was gevraagd. Zo’n onderzoek was des te meer geboden na een
interview met Doedens, in de Volkskrant van 4 april 2014. Daarin hield de
oud-raadsman van H. – met het bankafschrift op zijn schoot – de intervie-
wers voor dat de rekensom van de minister niet klopte. Na dat interview
werd inderdaad besloten om opdracht te geven tot een nader en grondig 
onderzoek. De directeur-generaal rechtspleging en rechtshandhaving stelde
daartoe voor om dit onderzoek op te dragen aan een lid van de Algemene Re-
kenkamer en de resultaten ervan ook publiek te maken. Minister Opstelten
besloot echter om de verantwoordelijkheid voor het in te stellen onderzoek
bij het college van procureurs-generaal te leggen. Dat leidde tot een opdracht
aan oud-procureur-generaal Van Brummen. 
• Hoe is het onderzoek van Van Brummen uitgevoerd?
Van Brummen mocht van de minister, om staatsrechtelijke redenen, niet zelf
met staatssecretaris Teeven spreken. In opdracht van de minister sprak de di-
250
