in de hoofdstukken 6 en 7 en blijven aldus hierna buiten beschouwing. Ver-
meldenswaard is wel dat de raadsman van H. in deze uitzending de aandacht
poogde te vestigen op de ontnemingsschikking die hij en zijn cliënt met het
Openbaar Ministerie waren overeengekomen en waarover geheimhouding
was afgesproken.
Vervolgens was er de inhoud van de overeenkomst met als datum 15 juni
2000 die centraal stond in de uitzending van Nieuwsuur op 12 maart 2014.
De Onderzoekscommissie schetst in dit hoofdstuk de door haar geconsta-
teerde feitelijke gang van zaken die tot deze uitzending heeft geleid. Zij doet
dit – overeenkomstig de brede strekking van dit deel van haar onderzoeks -
opdracht – in de ruimste zin des woords. Niet alleen de nieuwsgaring in de
media, maar ook de wijze waarop binnen het ministerie van Veiligheid en
Justitie is omgegaan met deze nieuwsgaring en de hiervan deel uitmakende
informatie komen aan bod.
Dat geldt ook voor het tijdvak rond de uitzending van Nieuwsuur op 4 maart
2015. In dit hoofdstuk komen vragen aan de orde over de informatie in de uit-
zending van Nieuwsuur van die dag over de speciﬁeke kenmerken van de be-
taling ten gunste van H. en de wijze waarop binnen het ministerie van Veilig-
heid en Justitie is omgegaan met relevante informatie. Het gaat hier ook om
de vraag van onder anderen de minister van Volksgezondheid, Welzijn en
Sport, mevrouw drs. E.I. (Edith) Schippers, over een mogelijke opzet achter
de timing van deze publiciteit. 
Tot het onderwerp van dit hoofdstuk behoort verder ook de vraag naar de
wijze waarop is omgegaan met informatie uit een op het ministerie van Vei-
ligheid en Justitie opgeslagen map met op het schutblad de handgeschreven
woorden ‘Persoonlijke aantekeningen. Stas/dgrr t.b.v. gesprek Ivo.’ In dit
mapje komen vier versies voor van een document met als benaming ‘Gesprek
dgrr-Staatssecretaris d.d. 25 april n.a.v. de “[Cees] H.”-deal’. De eerste ver-
sie is een handgeschreven versie, de tweede is hieraan nagenoeg identiek
maar is uitgetikt. De derde bevat aantekeningen van de toenmalige staatsse-
cretaris, zijn paraaf en akkoordverlening, alsmede de datum 9 mei [2014]. In
de vierde versie zijn de handgeschreven aantekeningen van de staatssecretaris
verwerkt. Een deel van de inhoud van dit document is terug te vinden in een 
artikel van een redacteur van nrc Handelsblad van 14 maart 2015: 
‘Nog tijdens dit Kamerdebat [op 10 maart 2015] was er een justitiële bron
die me uitlegde wat hier gaande was. Uit deze “persoonlijke aanteke-
ning” bleek namelijk, zei hij, dat Teeven een bedrag “heel dicht bij” de
206
