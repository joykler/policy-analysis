In de onderhandelingen tussen het Amsterdamse arrondissementsparket en
H. kreeg Teeven rond de jaarwisseling 1999/2000 versterking van Swager-
man, teamleider fraude en milieu en lid van het dagelijks bestuur van het par-
ket. Vrakking heeft in zijn gesprek met de Onderzoekscommissie bestreden
dat deze maatregel voortkwam uit misnoegen over de eerdere poging van
Teeven om tot een koppeling van ontneming en gratiëring te komen. Swa-
german heeft in zijn gesprek met de Onderzoekscommissie zelf zijn rol ge-
kenmerkt als marginaal toetsend.
• Wat was de motivering voor de hoogte van de ontneming, bezien in relatie 
tot de waarde van de vermogensbestanddelen die zouden terugvallen aan H. 
na ophefﬁng van het beslag, alsmede van diens andere getraceerde vermogens- 
bestanddelen?
Begin 2000 werden Teeven en Swagerman het met Doedens en Kuijpers eens
over een conceptontnemingsschikking (hierna: het eerste concept). Een be-
drag van 750.000 gulden zou ten goede komen aan de Staat, na ophefﬁng
van het al in 1993 gelegde beslag op twee bankrekeningen bij Banque Géné -
rale du Luxembourg en twee bankrekeningen bij F. van Lanschot Bankiers
Luxembourg, die mede op naam stonden van de toenmalige vriendin van H.
Het openingsbod werd gedaan door Kuijpers, die een bedrag voorstelde van
500.000 gulden. Via 600.000 en 700.000 kwamen beide partijen uit op
750.000 gulden. 
In het eerste concept van de ontnemingsschikking (en ook in de latere versie,
die de deﬁnitieve overeenkomst werd) is alleen het aan H. te ontnemen be-
drag van 750.000 gulden te vinden. Beide concepten bevatten geen informa-
tie over het saldo op de genoemde bankrekeningen dat, ingevolge de ontne-
mingsschikking, na verrekening van de ontneming zou terugvallen aan H.
Met het oog op een goede motivering – en daarmee ook de beoordeling –
van de proportionaliteit van de ontnemingsschikking was ook die informatie
van direct belang te achten. Bovendien was in 1994 nog een reeks andere ver-
mogensbestanddelen van H. geïdentiﬁceerd waarop deels wel en deels geen
beslag lag, maar die alle buiten de ontnemingsschikking zijn gebleven.
In dit verband kan worden gewezen op het appartement in Antwerpen. Dit
appartement is in 1992 via de Sagitta Familienstiftung gekocht. Deze stich-
ting, geregistreerd in Liechtenstein, werd op verzoek van H. opgericht, en
gebruikt als vehikel voor de aankoop van het 698.500 gulden kostende appar-
tement (exclusief bijkomende kosten). De Sagitta Familienstiftung heeft het
240
