inspectie van het onderwijs | de financiële situatie in het onderwijs 2014
1.7 Ontwikkeling van de invoering van passend onderwijs
Passend onderwijs is van start gegaan op 1 augustus 2014. Zoals in het voorgaande Onderwijsverslag 
gemeld is, zijn begrotingen van samenwerkingsverbanden nog niet of nauwelijks beleidsrijk uit­
gewerkt. Dit is te verklaren uit de fase van ontwikkeling waarin samenwerkingsverbanden zich 
bevinden, maar ook uit de weinig toetsbare wijze waarop zij beleidsdoelen formuleren. Een duidelijke 
koppeling met te bereiken doelen in de ondersteuningsplannen, voor zover concreet gemaakt,  
is doorgaans niet te vinden.
Dit beeld komt iedere keer terug in de eerste jaarverslagen die samenwerkingsverbanden hebben 
aangeleverd. Niet alle samenwerkingsverbanden dienden op 1 juli 2015 hun eerste jaarverslag in. 
Ruim een derde koos voor een verlengd boekjaar en doet dat pas op uiterlijk 1 juli 2016. Een enkele 
uitzondering daargelaten zal het nog wel enige tijd duren voor het jaarverslag als verantwoordings­
document aan externe partijen voldoende inzicht geeft in behaalde resultaten. De inspectie blijft de 
verdere ontwikkeling van passend onderwijs nauwlettend volgen. 
21
