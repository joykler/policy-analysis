inspectie van het onderwijs | de financiële situatie in het onderwijs 2014
3.3 WNT
Op 1 januari 2013 is de Wet normering bezoldiging topfunctionarissen in de publieke en semipubliek e 
sector (WNT) in werking getreden. De WNT maximeert de bezoldiging en ontslagvergoeding van 
topfunctionarissen in de (semi)publieke sector. De wet bevat daarnaast verplichtingen ten aanzien 
van het openbaar maken van de bezoldiging en ontslagvergoedingen – zowel voor topfunctionaris­
sen als voor overige functionarissen. Voor het veld van Onderwijs, Cultuur en Wetenschap is de WNT 
nader uitgewerkt in de Regeling bezoldiging topfunctionarissen OCWsectoren. Als een topfunctio­ ­
naris een hogere bezoldiging of ontslaguitkering heeft ontvangen dan het geldende maximum en 
deze overschrijding niet wordt beschermd door het overgangsrecht, dan is het bedrag waarmee het 
maximum is overschreden, onverschuldigd betaald. De topfunctionaris moet dit terugbetalen aan de 
instelling.
De WNT kent twee regimes: een algemeen bezoldigingsmaximum en een sectoraal bezoldigings­
maximum. Het eerste leidt tot een maximum van 100 procent van het ministerssalaris. Het tweede 
regime biedt aan de vakminister ruimte om per sector lagere maxima te stellen. De minister van 
OCW heeft dat gedaan. Voor de onderwijssectoren po, vo, mbo en hbo is een verlaagd belonings­
maximum vastgesteld. Voor het jaar 2015 gelden de volgende normen:
Onderwijssector Beloningsmaximum
Po € 165.901
Vo, mbo en hbo € 178.000
Wo € 230.474
Elke instelling waarop de WNT van toepassing is, is verplicht om jaarlijks in het financieel jaar­
verslag de bezoldiging van iedere topfunctionaris en gewezen topfunctionaris op persoonsnaam  
op te nemen, ongeacht een eventuele overschrijding van de toepasselijke bezoldigingsnorm.  
De onderwijsinstellingen moeten de desbetreffende gegevens elektronisch opgeven bij Dienst 
Uitvoering Onderwijs (DUO). Voor niet­topfunctionarissen geldt een publicatieverlichting in het 
financieel jaarverslag en een elektronische opgave. Maar alleen als de bezoldiging meer bedraagt 
dan het algemeen bezoldigingsmaximum (dus niet het sectorale maximum). Publicatie op functie­
naam is hierbij voldoende. Voor openbaarmaking van de ontslagvergoedingen gelden vergelijkbare 
verplichtingen.
De inspectie ziet toe op de naleving van de WNT bij onderwijsinstellingen, zowel die onder het 
ministerie van Onderwijs, Cultuur en Wetenschap als onder het ministerie van Economische Zaken, 
het groene onderwijs. De inspecteur­generaal van het Onderwijs kan in het kader van de WNT 
specifieke handhavingsbevoegdheden aanwenden, zoals het opleggen van een last onder dwang­
som en opeisen van onverschuldigde betalingen.
Het toezicht op de naleving van de WNT loopt eerst via de instellingsaccountants. Zij moeten 
onverschuldigde betalingen melden. Die meldingen vormen een aangrijpingspunt voor nale­
vingstoezicht door de inspectie. Daarnaast ontvangt de inspectie gedurende het jaar ook andere 
signalen van mogelijke overtredingen. Afhankelijk van de uitkomst van het onderzoek naar deze 
signalen besluit de inspectie al dan niet een handhavingstraject in te stellen.
De inspectie heeft circa dertig meldingen en signalen ontvangen die betrekking hadden op moge­
lijke overtredingen van de maximum bezoldiging of ontslagvergoeding in het boekjaar 2013. Bij het 
merendeel daarvan heeft zij vastgesteld dat de WNT niet is overtreden, bijvoorbeeld omdat er 
sprake was van overgangsrecht of omdat de persoon in kwestie geen topfunctionaris was. Van de 
ontvangen signalen vormden tien signalen aanleiding tot onderzoek, waarvan er vier zijn afgerond 
in 2015. In één geval is vastgesteld dat er sprake was van een overtreding is de inspectie een 
handhavingstraject gestart. In een geval zijn instelling en topfunctionaris tijdens de onderzoeksfase
