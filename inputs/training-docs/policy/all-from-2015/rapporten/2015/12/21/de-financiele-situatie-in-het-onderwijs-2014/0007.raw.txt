inspectie van het onderwijs | de financiële situatie in het onderwijs 2014
1
Continuïteit
1.1 Inleiding
De inspectie hecht natuurlijk aan continuïteit. Om het voortbestaan van de instelling te verzekeren 
moet voldaan worden aan bepaalde financiële randvoorwaarden. Zo is het van belang dat het 
bestuur over een dusdanige financiële positie beschikt dat alle financiële verplichtingen op de korte 
en langere termijn nagekomen kunnen worden. Dit kan blijken uit de liquiditeit en solvabiliteit, de 
ontwikkeling van het exploitatieresultaat en de hoogte van de salarislasten.
Voor continuïteit is het noodzakelijk dat het bestuur inzicht heeft in de financiële uitgangspositie en 
de ontwikkelingen in de komende jaren. In de continuïteitsparagraaf van het jaarverslag geeft het 
bestuur inzicht in deze ontwikkelingen en de daaraan verbonden financiële gevolgen. Het bestuur 
bespreekt het voorgaande regelmatig met de raad van toezicht en de medezeggenschap, treft zo 
nodig corrigerende maatregelen en verantwoordt zich over het geheel in de jaarverslaggeving.
Risico’s voor de continuïteit hoeven niet bij alle onderwijssectoren hetzelfde te zijn. Waar instellin­
gen zelf eigenaar van het vastgoed zijn, is de kapitaalsstructuur duidelijk verschillend van sectoren 
waar dat niet het geval is. Om die reden zijn er ook (kleine) verschillen in de indicatoren die de 
inspectie hanteert voor de risicotaxatie. 
1.2 Primair onderwijs (po)
In 2010 hadden de po­besturen nog een behoorlijk negatieve rentabiliteit, zoals Figuur 2 laat zien. 
Deze werd in de jaren daarna omgebogen in een positief resultaat. In het verslagjaar 2012 werd het 
omslagpunt bereikt en 2013 werd positief afgesloten. Het resultaat van 3,3 procent in dat jaar wordt 
echter, net als bij een aantal andere sectoren, in gunstige zin vertekend door de toekenning van de 
middelen in het kader van het Nationaal Onderwijsakkoord en het Begrotingsakkoord 2014 eind 
2
2013 . Het late tijdstip van toekenning zorgde ervoor dat voor de additionele gelden nog geen 
beleid was gevormd. In 2014 hebben de onderwijsbesturen tezamen bijna 50 miljoen euro meer aan 
lasten dan aan baten gerealiseerd en derhalve is met een rentabiliteit van ­0,6 procent de stijgende 
tendens afgebroken. Een beperkt deel van de ontvangen gelden in 2013 (totaal zo’n 380 miljoen) is 
derhalve in het afgelopen jaar aangewend.
2 
Zonder deze toekenning zou in 2013 de rentabiliteit ­0,02, procent zijn geweest, de solvabiliteit 0,69 en de liquiditeit 2,04. 
7
