inspectie van het onderwijs | de financiële situatie in het onderwijs 2014
Figuur 20 laat zien in welke mate er in de afgelopen jaren sprake was van niet geheel toereikende of 
ontoereikende controles.
Figuur 20 Niet (geheel) toereikende controles
12,0%
10,0%
8,0%
6,0%
4,0%
2,0%
0,0%
2009 2010 2011 2012 2013
Niet (geheel) 6,4% 10,2% 7,2% 6,2% 4,5%
toereikend
(Bron: Inspectie van het Onderwijs)
De meeste accountants voeren de controles bij onderwijsinstellingen goed uit. De verbeteringen 
ten opzichte van het jaar 2010 (met het slechtste resultaat) zijn aanzienlijk. 
2.3 Onderzoek verblijfsstatus buitenlandse niet-EER studenten
In 2014 ontving de inspectie een signaal dat een instelling voor hoger onderwijs ten onrechte een 
rijksbijdrage ontving voor buitenlandse studenten. Het betroffen buitenlandse studenten die niet 
afkomstig zijn uit de Europese Economische Ruimte (EER). Voor buitenlandse studenten die 
afkomstig zijn uit de EER, ontvangen instellingen voor hoger onderwijs op basis van Europese 
afspraken, een rijksbijdrage. Deze studenten kunnen tegen betaling van het wettelijk collegegeld in 
Nederland studeren. Voor nietEER­ ­studenten komen instellingen soms ook voor een rijksbijdrage 
in aanmerking. Maar alleen als deze studenten volgens het verblijfsdocument een specifieke reden 
voor verblijf hebben, waaraan zij een recht op studiefinanciering kunnen ontlenen. 
Uit het onderzoek concludeerde de inspectie dat de instelling inderdaad ten onrechte een rijks­
bijdrage ontving voor niet­EER studenten. De studenten hadden weliswaar een geldige verblijfs­
vergunning, maar hadden geen specifieke reden voor verblijf anders dan het volgen van een studie. 
Daaraan kan geen recht op studiefinanciering worden ontleend. Deze fout was ontstaan door een 
verkeerde registratie van het type verblijfsvergunning in het Basisregister Onderwijsnummer HO 
(BRONHO).
Uit een analyse van de gegevens in BRONHO in 2015 kwam naar voren dat deze fout zich mogelijk 
ook bij andere instellingen voor hoger onderwijs had voorgedaan. Daarom heeft de inspectie bij 
een zestal instellingen vervolgonderzoek ingesteld. Daaruit bleek dat de fout ook bij deze instellin­
gen was ontstaan. Bij alle instellingen zijn de ten onrechte ontvangen rijkbijdragen teruggevorderd. 
Daarnaast heeft de inspectie in het onderwijsaccountantsprotocol een specifiekere aanwijzing 
gegeven voor de controle op het in BRONHO geregistreerde type verblijfsvergunning. 
23
