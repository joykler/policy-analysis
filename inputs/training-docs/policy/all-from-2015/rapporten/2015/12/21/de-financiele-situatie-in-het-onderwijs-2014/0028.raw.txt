inspectie van het onderwijs | de financiële situatie in het onderwijs 2014
bijvoorbeeld toelichtingen waar het meerjarige cijferbeeld wel vragen opriep of waar besturen 
voor alle jaren dezelfde cijfers invulden;
• cijfers waren niet altijd uitgesplitst, bijvoorbeeld van ontwikkeling van reserves binnen het eigen 
vermogen, terwijl dit extra informatie zou hebben opgeleverd over de ontwikkelingen die het 
bestuur verwacht; 
• de in de meerjarenbegrotingen opgenomen ramingen en toelichtingen en de rapportages over 
risico’s en risicobeheer, waren niet altijd onderling consistent; 
• de vereiste rapportages waren in veel gevallen nog te algemeen. Risico’s werden bijvoorbeeld 
niet concreet benoemd, bij risico’s werden niet altijd de beheersmaatregelen vermeld, en de 
rapportage over risicobeheer was in veel gevallen nog erg beperkt – bijvoorbeeld omdat er geen 
informatie was opgenomen over de werking en het functioneren van het systeem.
Deze verbeterpunten laten onverlet dat de meeste besturen een goed begin hebben gemaakt met 
de invulling van de continuïteitsparagraaf in het ‘aanloopjaar’. De inspectie heeft ook de nodige 
‘good practices’ aangetroffen. Bij deze jaarverslagen voldeden alle onderdelen voldoende tot goed 
aan de vereisten, waren relevante toelichtingen vermeld en toonden de paragrafen als geheel 
voldoende consistentie.
Uit voorlopige onderzoeksgegevens over de jaarverslagen van 2014 blijkt dat daarin een verbetering 
zichtbaar is. In die verslagen is door meer dan 95 procent van alle besturen de meerjarenbegroting 
gepresenteerd, terwijl dit in 2013 nog bij ruim 80 procent van de jaarverslagen het geval was. 
Andere onderdelen zoals toelichtingen over risicobeheer, risico’s en maatregelen werden door 
ongeveer 85 procent van alle besturen gepresenteerd in het jaarverslag 2014 terwijl dat in 2013 nog 
bij ongeveer 60 procent het geval was.
