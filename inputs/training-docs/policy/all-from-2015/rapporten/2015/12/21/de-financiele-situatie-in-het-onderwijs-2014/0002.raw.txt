inspectie van het onderwijs | de financiële situatie in het onderwijs 2014
Voorwoord
Voor leerlingen en studenten in Nederland is het van groot belang dat hun school of instelling 
financieel gezond is. Het is een randvoorwaarde voor onderwijs van blijvend voldoende kwaliteit.
We publiceren jaarlijks of onderwijsbesturen financiële risico’s lopen. Daarnaast brengen we de 
financiële gezondheid van de verschillende onderwijssectoren in kaart. Hierover rapporteren we 
jaarlijks in de Staat van het Onderwijs.
In dit rapport hebben wij voor het eerst al deze gegevens over alle sectoren gebundeld. De jaar­
rekening van de instellingen over 2014 vormt hiervoor de basis. Ook besteden we aandacht aan  
een aantal onderwerpen, zoals rechtmatige en doelmatige besteding van de onderwijsbekostiging.
Met deze publicatie willen we informatie leveren ten behoeve van het politieke gesprek over de 
financiële aspecten van het onderwijs en daarmee bijdragen aan een gezonde financiële situatie.  
De ontwikkeling van de continuïteitsparagraaf is daarvoor een goed begin. Ik hoop dat het de 
besturen aanzet tot verdere transparantie en bijdraagt aan toekomst­ en risicobewust handelen. 
Monique Vogelzang
Inspecteur-generaal van het Onderwijs
december 2015
