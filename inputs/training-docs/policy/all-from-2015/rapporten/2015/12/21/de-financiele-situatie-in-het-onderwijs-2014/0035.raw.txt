inspectie van het onderwijs | de financiële situatie in het onderwijs 2014
Bekeken is hoe de waarde van inventaris en apparatuur zich in de periode 20092013 hebben ­
ontwikkeld. Dit is gebeurd door de boekwaarde ervan te delen op de originele aanschafwaarde  
van deze activa. In de situatie van een ideaalcomplex ligt deze verhouding ergens in de buurt van  
de 50 procent. De onderstaande tabel laat zien dat de boekwaarde in 2009 nog vrij dicht bij de  
50 procent lag, maar dat die de afgelopen jaren geleidelijk is gedaald naar 39,2 procent. Door 
investeringen in inventaris en apparatuur uit te stellen, hebben instellingen in een deel van de 
uitgavenreductie voorzien.
Figuur 26 Boekwaarde als percentage aanschafwaarde inventaris
0,48
0,46
0,44
0,42
0,40
0,38
0,36
0,34
2009 2010 2011 2012 2013
Boekwaarde/ 0,46 0,447 0,433 0,411 0,392
aanschafwaarde
(Bron: DUO, 2015a)
Een relevante vraag is vervolgens in hoeverre dat invloed heeft op de onderwijskwaliteit. Daarom is 
onderzocht in hoeverre de beoordeling van de onderwijskwaliteit (in termen van zwak/zeer zwak) 
van instellingen samenhangt met de gemiddelde verouderingsgraad van de inventaris bij de 
instellingen. Deze analyse laat daartussen geen relatie zien.
4.6 Caribisch Nederland
De financiële en organisatorische situatie van de schoolbesturen in Caribisch Nederland is divers en 
varieert van een voldoende niveau tot zorgelijk. Bij een aantal besturen loopt op dit moment een 
onderzoek naar de financiële continuïteit. In één geval is de financiële continuïteit op korte termijn 
in het geding.
Deze school die het volledige aanbod aan voortgezet onderwijs verzorgt op Bonaire, is vorig jaar, 
gezien de financiële en beheersmatige problemen, door de inspectie onder aangepast financieel 
toezicht gesteld. Met het bestuur van deze school zijn afspraken gemaakt die moeten leiden tot een 
verbetering van de beheersingsmaatregelen en – uiteindelijk – tot verbetering van de financiële 
situatie. De inspectie zal de ontwikkelingen hiervan blijven monitoren.
De oplevering van de gecertificeerde jaarrekeningen over 2014 is verbeterd ten opzichte van het  
jaar daarvoor. Op 1 juli 2015 waren acht van de elf jaarrekeningen door DUO ontvangen en twee 
jaarrekeningen zijn na 1 juli ontvangen. Per september 2015 ontbrak van één bestuur nog steeds  
de jaarrekening over 2014. De wettelijke sanctiemaatregelen – opschorting van een deel van de 
bekostiging ­ zijn inmiddels toegepast.
35
