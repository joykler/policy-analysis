inspectie van het onderwijs | de financiële situatie in het onderwijs 2014
Het onderzoek heeft bij deze kenmerken de volgende uitkomsten opgeleverd. 
Er is geen verband aangetroffen tussen krimp en de financiële positie van schoolbesturen in het 
funderend onderwijs. Krimpbesturen hebben gemiddeld geen slechtere financiële positie dan 
overige besturen. Daarmee zijn problemen in individuele gevallen natuurlijk niet uitgesloten. Uit 
het onderzoek blijkt dat de ontwikkeling van de feitelijke, gemiddelde personeelslast een goede 
indicator is om te zien of een krimpbestuur tijdig anticipeert op de daling van de leerlingaantallen. 
Ziekteverzuim is ook een relevante indicator waar het gaat om financiële kwetsbaarheid. Besturen 
met aangepast financieel toezicht hebben een significant hoger ziekteverzuim dan de overige. 
Bij kleine besturen zijn twee soorten onderscheiden. Allereerst zijn dat de éénpitters, besturen met 
één school of vestiging. Hierbij is er geen enkele aanwijzing dat ze financieel kwetsbaarder zijn. 
Daarnaast zijn er besturen met een relatief klein aantal leerlingen. Deze groep scoort wel frequenter 
negatief op de signaleringswaarden voor de kengetallen dan de overige besturen. Ook de snel 
groeiende besturen leveren geen eenduidig beeld op. Wel is de solvabiliteit bij snelle groeiers lager 
dan bij andere besturen, maar dat is vooral toe te schrijven aan de noodzaak onderwijsmiddelen 
voor te financieren. Een deel van de groeiers zijn startende besturen. Deze hebben in het algemeen 
een minder goede positie dan overige besturen en lopen bovendien de kans dat het leerlingen­
aantal onder de stichtingsnorm blijft waardoor ze moeten stoppen. 
Doordecentralisatie, de overheveling van taken en middelen op het terrein van onderwijshuisves­
ting van gemeenten naar scholen, beschouwt de inspectie eveneens als een risicofactor. Zij heeft  
25 gevallen van doordecentralisatie nader onder de loep genomen. Het algemene beeld is dat de 
besturen de gevolgen van doordecentralisatie in veel gevallen niet goed duidelijk maken in hun 
jaarrekening en jaarverslag. Hierdoor is het bijvoorbeeld ook lastig om te beoordelen of het 
resultaat dat specifiek geboekt wordt op het doordecentralisatiegedeelte, positief of negatief is. 
Ook de beoordeling van de risico’s die voortvloeien uit de doordecentralisatie­overeenkomst is 
vaak onmogelijk omdat de noodzakelijke informatie ontbreekt.
De inspectie heeft de kennis die uit het bovengenoemde verkenningen is voortgevloeid, gebruikt 
voor aanpassingen in haar risicodetectiemodel. Naast de genoemde inzichten is ook gebruik 
gemaakt van (deels) andere kengetallen, die een betere voorspellende waarde hebben voor wat 
betreft de kans om onder aangepast financieel toezicht geplaatst te worden. Voorts wordt ook 
gebruikt gemaakt van de meerjarenramingen die opgenomen zijn in de continuïteitsparagraaf. 
4.4 De ontwikkeling van het personeelsbestand in het funderend onderwijs
Personeel is een belangrijke factor in het onderwijs. Tegelijkertijd vormen de uitgaven aan 
personeel de grootste kostenpost. Daarmee is dit de belangrijkste mogelijkheid voor besturen  
om uitgavenreductie te realiseren. Zaken als krimp leiden tot een reductie van inkomsten.  
Van besturen wordt bij dit alles verwacht dat zij prudente afwegingen maken die de continuïteit  
van de instellingen en de kwaliteit van het onderwijs optimaal waarborgen.
Voor de hand ligt dat dat alles invloed heeft op de personeelsbezetting in het scholen. In de  
periode van 2009­2013 daalde het aantal leerlingen in het primair onderwijs met 4,5 procent van 
13
1,66 miljoen naar 1,59 miljoen. In het voortgezet onderwijs was nog sprake van een stijging,  
van 0,935 naar 0,974 miljoen (4,1 procent). Tegenover deze cijfers staan de gegevens rond het 
personeelsbestand, waaruit blijkt dat het aantal fte’s in loondienst in het po in die periode is 
gedaald met ongeveer 11 procent. In het vo was die daling 5,3 procent. Deze cijfers wekken de 
indruk dat in beide sectoren veel meer is bezuinigd op personeel dan terug te voeren is op de 
ontwikkeling van de leerlingenaantallen.
13 
Kerncijfers OCW, 2014
31
