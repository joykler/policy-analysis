inspectie van het onderwijs | de financiële situatie in het onderwijs 2014
In tegenstelling tot het mbo en hbo is de afhankelijkheid van de rijksbijdrage in de afgelopen 
periode niet groter geworden. De baten uit werk voor derden zijn in die jaren in absolute zin,  
net als de rijksbijdrage, steeds toegenomen. Daarbij moet wel worden opgemerkt dat in die baten, 
via KNAW en NWO, een substantiële component overheidssubsidie zit (zie ook paragraaf 5.2). 
Figuur 19 Ontwikkeling lasten
7.000
6.000
5.000
4.000
3.000
2.000
1.000
0
2010 2011 2012 2013 2014
Overige lasten 1.249 1.257 1.276 1.261 1.258
Huisvestingslasten 433 472 455 456 468
Afschrijvingen
332 401 387 384 402
Personeel 3.822 3.876 3.924 4.040 4.079
(Bron: DUO, 2015B)
In de verdeling van de lasten is de afgelopen jaren weinig verschuiving opgetreden tussen de 
hoofdrubrieken. Het vastgoed in het wo is voor 18 procent gefinancierd met lang vreemd ver­
mogen. De rest is gefinancierd met eigen vermogen. Net zoals bij het hbo worden de materiële 
vaste activa bij het wo gewaardeerd tegen verkrijgings­ of vervaardigingsprijs, verminderd met 
cumulatieve afschrijvingen op basis van de verwachte levensduur. Ten aanzien van afschrijving van 
het vastgoed hanteren ook de wobesturen de zogenaamde componentenmethode. De financiële ­
positie van het wo zal door een eventuele herwaardering van vastgoedportefeuille en een 
a fb oeking c.q. waardevermindering niet in het gedrang komen. Daarvoor zijn de wijze van  
financiering van het vastgoed en de financiële positie te solide.
Twaalf van de achttien universiteiten hebben in hun jaarverslag over 2013 aangegeven dat zij de 
komende jaren zullen investeren in vastgoed. Het gaat om een bedrag van circa 1,25 miljard euro. 
De meeste investeringen worden gefinancierd met een mix van eigen en vreemd vermogen. Drie 
universiteiten zullen dat uitsluitend met eigen middelen doen. In totaal wordt voor een bedrag van 
circa 1 miljard euro van de toekomstige investeringen gefinancierd met een mix van vreemd/eigen 
vermogen en de overige 0,25 miljard euro met eigen vermogen. Bij investeringen van deze omvang 
vindt een professionele afweging van toekomstige ontwikkelingen plaats in strategische 
huisvestingsplannen.
Opvallend is de toename de laatste drie jaar van de immateriële vaste activa. Hoewel het op het 
totaal van de balans maar om een kleine post gaat, zijn die meer dan verviervoudigd ten opzichte 
van 2010. Dit is een gevolg van het valorisatiebeleid en behelst activeren van licenties, ontwikke­
lingskosten en kennis door enkele instellingen. 
20
in miljoenen euro's
