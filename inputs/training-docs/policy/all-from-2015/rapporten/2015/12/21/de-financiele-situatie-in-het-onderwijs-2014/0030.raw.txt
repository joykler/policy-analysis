inspectie van het onderwijs | de financiële situatie in het onderwijs 2014
De aard van de private activiteiten verschilt eveneens per sector. In het wo gaat het, naast contract­
onderwijs, vooral om contractonderzoek dat voor een groot deel wordt gefinancierd uit middelen 
direct of indirect afkomstig van overheden of non­profitorganisaties. In het hbo en mbo betreft het 
vooral contractonderwijs, en zijn er inkomsten gerelateerd aan praktijkonderwijs dat soms de vorm 
van leerbedrijven (horeca, kapper) heeft. In alle sectoren zijn er inkomsten uit verhuur van activa en 
detachering van personeel. In het funderend onderwijs is dat de hoofdmoot.
Producten van het onderwijs en onderzoek (kennis, leermiddelen) en voorzieningen (mede) voor 
het onderwijs (gymzaal, parkeergarage, administratie, ict) worden ook commercieel geëxploiteerd. 
Faciliteiten voor deelnemers en medewerkers (sportvoorziening, boekenwinkel) zijn vaak tegen 
betaling ook voor derden toegankelijk. Mede op verzoek van derden ondernemen bekostigde 
onderwijsinstellingen activiteiten waarmee het bekostigde onderwijs en onderzoek vorm krijgen  
in verschillende vormen (brede school, sportcampus, onderwijsboulevard, sciencepark, center of 
excellence). 
De motivatie voor private activiteiten en daarmee hun meerwaarde voor het bekostigde onderwijs en 
onderzoek ligt in de wens om onderwijs en onderzoek van voldoende kwaliteit te kunnen leveren en 
de positie van de instelling te verstevigen. Voor goed wetenschappelijk onderwijs is goed wetenschap­
pelijk onderzoek een voorwaarde. Door goede faciliteiten voor deelnemers en medewerkers bevor­
dert de instelling de toegankelijkheid en de resultaten van onderwijs en onderzoek. Incubators en 
kennisexploitatie zijn voor hoinstellingen ook invullingen van hun wettelijk­ e valorisatietaak. Het 
aanbieden van niet bekostigd onderwijs zien mbo en hbo ook als hun maatschappelijke taak.
De algemeen door de instellingen in ho en mbo onderkende risico’s van private activiteiten 
betreffen het financiële risico op verlies en (daardoor) weglek van publieke middelen voor de 
wettelijke taak, en op oneerlijke concurrentie. Het wo onderkent daarnaast een risico voor de 
wetenschappelijke integriteit doordat onderzoek mede wordt gestuurd door de belangen van de 
financiers. Deze instellingen proberen die risico’s te beheersen door zorgvuldige besluitvormings­
procedures rond private activiteiten en instrumenten om risico’s bij de uitvoering te beheersen. Je 
moet dan denken aan projectadministratie met planning en control, en kostprijscalculatie vooraf 
ter voorkoming van weglek en oneerlijke concurrentie.
De motivering van de private activiteiten door de bekostigde onderwijsinstellingen acht de 
inspectie doorgaans valide, maar staat maar zelden in de openbare verantwoording. Ook maken 
instellingen op verschillende manieren onderscheid tussen publiek en privaat en verantwoorden zij 
de bijhorende financiële stromen niet helder. Rapporteren over aard, omvang en motivatie is dan 
slechts mogelijk na de instellingen daarover te bevragen, informatie komt niet automatisch 
beschikbaar voor de betrokkenen. Daarom zou duidelijker omschreven moeten worden wat onder 
private activiteiten moet worden verstaan, hoe de instellingen zich daarover moeten verantwoor­
den en wat van hen wordt verwacht in het kader van (risico)beheer.
4.3 De financieel kwetsbare besturen vroegtijdig herkennen 
De inspectie heeft in 2014­2015 onderzoek uitgevoerd naar mogelijke kenmerken van besturen in 
het funderend onderwijs die wijzen op een verhoogde financiële kwetsbaarheid en zal daarover ook 
een rapport uitbrengen. Hierbij is gekeken naar besturen:
• die geconfronteerd worden met een forse demografische krimp;
• die relatief klein zijn; 
• met een relatief snelle groei in leerlingenaantallen; 
• die recent gestart zijn; 
• die een hoog ziekteverzuimpercentage kennen;
• die geconfronteerd worden met financiële risico’s die voortvloeien uit de gesloten overeen­
komsten in het kader van de doordecentralisatie van de huisvesting.
30
