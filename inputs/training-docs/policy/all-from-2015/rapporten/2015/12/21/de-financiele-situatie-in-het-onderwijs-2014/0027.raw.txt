inspectie van het onderwijs | de financiële situatie in het onderwijs 2014
4
Bestuurlijk opereren
4.1 De continuïteitsparagraaf in het jaarverslag
Met ingang van het jaarverslag over 2013 zijn instellingen verplicht een continuïteitsparagraaf in het 
jaarverslag op te nemen. Omdat dit vrij kort voor het eind van het verslagjaar bekend werd, zou er 
het eerste jaar geen handhaving op dat punt plaatsvinden. Om na te gaan in welke mate de 
besturen invulling geven aan deze verplichting heeft de inspectie een themaonderzoek uitgevoerd 
naar deze continuïteitsparagraaf in de jaarverslagen 2013. In juni 2015 is daarover een rapport 
verschenen, themaonderzoek Continuïteitsparagrafen in jaarverslagen 2013.
In het kader van dit onderzoek is allereerst gekeken of de continuïteitsparagraaf opgenomen was  
in het jaarverslag 2013. Het overgrote deel van de besturen heeft dat inderdaad gedaan. In alle 
sectoren zijn in de meeste jaarverslagen de kengetallen, de meerjarenbalans en de meerjaren­
begroting opgenomen in de continuïteitsparagraaf.
In mindere mate gold dit voor de overige rapportages in de continuïteitsparagraaf, die gewijd 
moeten worden aan risicobeheer en de belangrijkste risico’s en maatregelen. Deze rapportages 
ontbraken nog in veel gevallen, met name bij de sectoren primair onderwijs, voortgezet onderwijs 
en speciaal onderwijs. In deze jaarverslagen ontbrak eveneens (te) vaak de rapportage van de 
interne toezichthouder of voldeed deze niet aan de vereisten. Figuur 21 laat de mate van aanwezig­
heid van de verschillende onderdelen zien. 
Figuur 21 Aanwezigheid onderdelen continuïteitsparagraaf
100%
88%
85%
82%
90%
80%
66%
62% 62%
70%
60%
50%
40%
30%
20%
10%
0%
Kengetallen Meerjaren baten en lasten Rapportage interne toezichthouder
Meerjaren balans
Rapportage risicobeheer Risico's en onzekerheden
(Bron: Inspectie van het Onderwijs)
Naast de aanwezigheid van onderdelen van de continuïteitsparagraaf is gekeken naar de inhoude­
lijke kwaliteit van de opgenomen informatie. Dit is gebeurd bij een steekproef van 64 jaarverslagen 
die inhoudelijk zijn beoordeeld. Daarbij zijn de volgende verbeterpunten naar voren gekomen:
• de meerjarenbegroting (meerjarenbalans en raming baten en lasten) was nog niet altijd op het 
gewenste aggregatieniveau opgenomen en nog niet altijd voldoende beleidsrijk; er ontbraken
