inspectie van het onderwijs | de financiële situatie in het onderwijs 2014
Kijken we naar de ontwikkeling van de personeelslasten als percentage van de totale lasten van de 
instellingen, dan is het beeld echter anders. In het po is dit percentage over de hele periode vrijwel 
gelijk gebleven. In het vo zijn de personeelslasten als percentage van de totale lasten zelfs iets 
gestegen, van ruim 77 naar ruim 78 procent. In absolute zin zijn de personeelslasten in het primair 
onderwijs lichtelijk gedaald, in samenhang met de terugloop van het aantal leerlingen, terwijl er in 
het vo nog sprake was van een substantiële stijging.
Het verschil tussen beide ontwikkelingen is voor een deel te verklaren uit een toename van het 
aantal personeelsleden in andersoortige arbeidsverhoudingen, in het bijzonder payroll en uitzend­ ­
constructies. Deze personeelsleden staan niet op de loonlijst van de instellingen en worden dus niet 
door DUO geteld, maar de kosten ervoor worden uiteraard wel verantwoord in de personeelslasten. 
Dit is in overeenstemming met het door veel besturen uitgesproken beleid om een flexibele schil 
van personeel te hebben. 
De onderstaande grafieken laten de relatieve ontwikkeling van een aantal relevante kengetallen 
rond personeel zien in het primair en voortgezet onderwijs. In verband met de vergelijkbaarheid is 
2009 daarbij in alle gevallen op 100 gesteld. In het primair onderwijs valt het verschil in ontwikke­
ling op tussen het personeel in eigen dienstverband (= aantal fte’s in de grafiek) en het personeel 
dat niet in loondienst is. Ter vergelijking is de ontwikkeling van de leerlingenaantallen tot 2013 
opgenomen, die de daling met 4,5 procent laat zien die hierboven al is genoemd. Het totaal aan 
personeelslasten is in de hele periode vergelijkbaar gedaald. Ter vergelijking van de algemene 
ontwikkeling van het prijsniveau, is het prijsindexcijfer van het CBS opgenomen (OCW, 2014).  
Het is aannemelijk dat de salariskosten voor het personeel minder dan dat indexcijfer zijn gestegen, 
als gevolg van het feit dat het personeel de laatste jaren op de nullijn heeft gezeten. 
Figuur 23 Ontwikkeling personeel po (2009 = 100) 
170
160
150
140
130
Leerlingen
120
Prijsindexcijfer
110
Niet in loondienst
100
Personeelslasten
90
FTE loondienst
80
2009 2010 2011 2012 2013
(Bron: DUO, 2015a)
