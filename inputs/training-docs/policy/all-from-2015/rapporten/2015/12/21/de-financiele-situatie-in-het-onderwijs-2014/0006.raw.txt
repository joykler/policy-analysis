inspectie van het onderwijs | de financiële situatie in het onderwijs 2014
Inleiding
De Inspectie van het Onderwijs houdt financieel toezicht op de bekostigde onderwijsinstellingen in 
Nederland. Dat doet zij op de kernterreinen continuïteit, doelmatigheid en rechtmatigheid. In dit 
rapport doet zij verslag van de financiële staat van de onderwijsinstellingen in het afgelopen jaar. 
De jaarrekening van de instellingen over 2014 vormt daarvoor de basis in het hoofdstuk continuïteit. 
Aan die basis is een aantal onderwerpen toegevoegd waarover na 1 januari 2015 informatie is 
verkregen en die soms betrekking hebben op eerdere gegevens.
Dit verslag is primair geordend volgens de drie kernterreinen continuïteit, doelmatigheid en 
rechtmatigheid. De hoofdstukken die daaraan gewijd zijn, openen met een typering van die 
terreinen. In het hoofdstuk continuïteit wordt vervolgens per onderwijssector de financiële situatie 
geschetst. Het hoofdstuk rechtmatigheid is voornamelijk gewijd aan de werkzaamheden van de 
instellingsaccountants. In het hoofdstuk doelmatigheid wordt aandacht besteed aan besturen met 
grote reserves en de toepassing van de WNT.
Aan deze kerngebieden is een hoofdstuk bestuurlijk opereren toegevoegd, waarin verschillende 
onderwerpen de revue passeren die gerelateerd zijn aan de wijze waarop besturen invulling geven 
aan hun verantwoordelijkheid voor het (financieel) functioneren van hun instellingen. Het slot­
hoofdstuk geeft geaggregeerde overzichten van de belangrijkste getallen uit de jaarrekeningen  
per sector. 
In de bijlagen is tenslotte een typering van de kengetallen opgenomen die de inspectie hanteert in 
haar risicogerichte toezicht en een lijst met in de tekst gebruikte begrippen.
6
