inspectie van het onderwijs | de financiële situatie in het onderwijs 2014
Samenvatting
 Financiële positie onderwijsinstellingen
De financiële positie van de onderwijsinstellingen is de afgelopen jaren geleidelijk verbeterd. Figuur 1 
laat zien hoe de rentabiliteit, het verschil tussen kosten en opbrengsten, sinds 2011 over de hele linie 
is toegenomen. Er is een duidelijke piek in 2013 door de toekenning van gelden in het kader van het 
Nationaal Onderwijsakkoord (NOA) en het Begrotingsakkoord 2014. Veelzeggender is de geleidelijke 
toename van de solvabiliteit, de verhouding tussen eigen en vreemd vermogen. Ook de liquiditeit, 
het vermogen op korte termijn aan de verplichtingen te voldoen, laat een gezond beeld zien. Al geldt 
dat niet voor alle sectoren in gelijke mate. In het hoger onderwijs en in iets mindere mate het 
middelbaar beroepsonderwijs is het al langer het geval. In het funderend onderwijs is vooral de 
laatste twee jaar de liquiditeit verbeterd, zoals de sectorparagrafen (hoofdstuk 1) laten zien.
Figuur 1 Ontwikkeling primaire kengetallen landelijk 
3,5
3,0
2,5
2,0
1,5
1,0
0,5
0,0
2010 2011 2012 2013 2014
Rentabiliteit
0,0 0,0 0,9 2,9 0,9
0,56 0,55 0,56 0,58 0,59
Solvabiliteit
1,15 1,15 1,20 1,31 1,33
Liquiditeit
(Bron: DUO, 2015B)
De verbetering van de resultaten leidt dus in de meeste gevallen tot een verbetering van de 
1
vermogenspositie van de instellingen. Dit geldt ook voor het primair onderwijs, de enige sector 
waar het leerlingenaantal al enige jaren krimpt en waar in 2014 het rendement negatief is. Het 
tekort is echter kleiner dan de extra middelen die de sector in 2013 heeft ontvangen. 
In het middelbaar beroepsonderwijs en het hoger onderwijs is sprake van duidelijk positieve 
rendementen. In het hoger onderwijs, dat omvangrijke investeringsplannen heeft, kan de verster ­
king van de vermogenspositie nuttig zijn. Die plannen hoeven dan minder met vreemd vermogen 
gefinancierd te worden.
1 
Met instellingen worden ook besturen met hun scholen in het funderend onderwijs aangeduid. Beide begrippen worden in 
deze rapportage als elkaars synoniemen beschouwd. 
4
