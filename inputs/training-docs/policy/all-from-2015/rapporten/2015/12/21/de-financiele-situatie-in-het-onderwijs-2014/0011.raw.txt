inspectie van het onderwijs | de financiële situatie in het onderwijs 2014
1.3 Voortgezet onderwijs (vo)
Na enkele jaren van interen op het eigen vermogen, heeft de sector vo in 2012 de teruggang kunnen 
keren. Een jaar later is de financiële positie van de instellingen behoorlijk verbeterd. Hierbij past wel 
een kanttekening. Als de aanvullende bekostiging, die op grond van het Nationaal Onderwijsakkoord 
en het Begrotingsakkoord 2014 eind 2013 is toegewezen, buiten beschouwing wordt gelaten zou de 
4
situatie min of meer zijn gestabiliseerd .
Figuur 6 Ontwikkeling primaire kengetallen
3,5
3,0
2,5
2,0
1,5
1,0
0,5
0,0
-0,5
-1,0
-1,5
2010 2011 2012 2013 2014
Rentabiliteit % -0,9 -0,9 1,2 3,2 -0,1
Rentabiliteit z. extra 1,2 0 -0,1
Solvabiliteit II 0,56 0,56 0,57 0,59 0,6
Liquiditeit 1,14 1,08 1,2 1,45 1,43
Rijksbijdr./tot. baten 0,92 0,92 0,92 0,92 0,92
Personeel/tot. baten 0,78 0,79 0,77 0,76 0,79
(Bron: DUO, 2015B)
In 2014 konden de onderwijsinstellingen de totale baten en lasten nagenoeg tegen elkaar weg­
strepen. De eerder genoemde aanvullende bekostiging (in 2013) heeft in 2014 niet geleid tot hogere 
(nietgedekte) lasten. Het terughoudend zijn in extra lasten aangaan, is ook terug te zien in de ­
ontwikkeling van de liquiditeit; er is slechts een zeer geringe daling in het afgelopen jaar.
In de loop der jaren is de mate waarin een onderwijsinstelling op korte termijn aan de betalings­
verplichtingen kan voldoen enigszins verbeterd. Dat geldt ook voor de mate waarin op lange 
termijn aan de betalingsverplichtingen kan worden voldaan. 
De rijksbijdragen als fractie van de totale baten zijn door de jaren heen (ongeveer) op hetzelfde 
niveau gebleven. Anders is het voor de personeelslasten als fractie van de totale baten. Die zijn licht 
gedaald tot en met 2013. Deze daling is echter toe te rekenen aan een sterkere toename van de 
totale baten dan van de personeelslasten. In 2014 neemt het aandeel weer toe als gevolg van een 
daling van de totale baten en een stijging van de personeelslasten.
4 
Zonder deze toekenning zou in 2013 de rentabiliteit 0,0 procent zijn geweest, de solvabiliteit 0,57 en de liquiditeit 1,26.
11
