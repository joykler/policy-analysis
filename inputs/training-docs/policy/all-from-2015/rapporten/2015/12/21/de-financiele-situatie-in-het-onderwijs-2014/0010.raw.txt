inspectie van het onderwijs | de financiële situatie in het onderwijs 2014
Met uitzondering van 2013 is de omvang van de totale baten al enkele jaren ongeveer 8,3 miljard 
euro. De geleidelijke afname van de overige baten en overige overheidssubsidies wordt bijna 
volledig gecompenseerd door de toename van de rijksbijdragen. Dat de totale baten in 2014 veel 
lager liggen dan in het voorgaande jaar (250 miljoen euro) is te verklaren uit de additionele toeken­
ning van middelen door het Rijk in 2013. 
De pobesturen hebben te mak­ en met dalende leerlingenaantallen, maar dankzij een hoger 
normbedrag per leerling ligt de omvang van de rijksbijdragen in het afgelopen jaar toch hoger dan 
voorheen. 
De mate waarin de onderwijsinstellingen afhankelijk zijn van de bijdragen van de Rijksoverheid 
neemt van 91,3 procent in 2010 toe naar 92,6 procent in 2014, waarmee zij in het laatstgenoemde 
jaar voor 7,4 procent van de totalen baten andere inkomstenbronnen hebben.
Figuur 5 Ontwikkeling lasten
9.000
8.000
7.000
6.000
5.000
4.000
3.000
2.000
1.000
0
2010 2011 2012 2013 2014
Overig 752 752 731 726 735
Huisvesting 560 557 555 566 571
Afschrijvingen 186 193 197 201 203
Personeel 7.026 6.956 6.902 6.826 6.893
(Bron: DUO, 2015B)
Tot 2014 nemen de totale lasten jaarlijks gemiddeld met 0,8 procent af. Dit komt vrijwel volledig 
door het hebben van minder personeel als gevolg van een dalende tendens in het aantal leerlingen. 
De stijging van de totale lasten in 2014 ten opzichte van 2013 (met 1 procent) komt vrijwel volledig 
voor rekening van de toegenomen personeelslasten. Dat is onder andere te verklaren uit de regeling 
omtrent het behouden en in dienst nemen van jonge leerkrachten, de invoering van de functiemix, 
vergroting van het flexibele deel van de personeelsformatie en de uitvoering van de cao.
Het aandeel van de personeelslasten in de totale lasten laat door de jaren heen een zeer geringe 
terugloop zien (van 82,4 procent in 2010 naar 82 procent in 2014).
10
in miljoenen euro's
