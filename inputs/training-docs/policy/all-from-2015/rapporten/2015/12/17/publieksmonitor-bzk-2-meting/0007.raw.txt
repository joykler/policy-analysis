Samenvatting 
Management summary – Bekendheid en imago BZK 
BZK heeft imago als veiligheidsministerie, dat ambtelijk is en ver van burgers afstaat 
• De helft van de bevolking weet spontaan geen enkel thema te noemen waar BZK zich mee bezighoudt. 
• Spontaan denkt men vooral dat BZK zich bezighoudt met nationale veiligheid & Nederlandse belangen (17%), 
koninkrijksrelaties (15%) en binnenlands bestuur (13%). De meest herkende onderwerpen zijn ambtenaren (71%), 
paspoorten (70%) en veiligheid (69%). De onderwerpen woningmarkt en digitale overheid linkt men het minst aan BZK. 
• BZK heeft vooral het imago van een ambtelijke organisatie (46%) die ver van burgers af staat (40%).  
 
Geen eenduidig imago ambtenaren, bestuurders en volksvertegenwoordigers 
• Er bestaat over ambtenaren, bestuurders en volksvertegenwoordigers geen eenduidig of breed gedragen imago. 
• Ambtenaren ziet men vooral als dienstbaar (32%) en nuttig (24%) maar ook als wereldvreemd (22%) en lui (18%). 
• Bestuurders en volksvertegenwoordigers hebben een wat negatiever imago. 33% denkt dat bestuurders uit zijn op eigen 
gewin en 20% denkt dat zij opkomen voor het algemeen belang. Bij volksvertegenwoordigers is dit 32% en 26%.  
• Bestuurders en volksvertegenwoordigers worden minder dan ambtenaren gezien als dienstbaar (beiden 19% en 18%) en 
nuttig (15% en 17%) maar aan de positieve kant ook minder vaak als lui (11% en 8%). 
 
Publieksmonitor BZK, 2-meting| Ministerie van BZK| Project Z6988 17-12-2015 7
