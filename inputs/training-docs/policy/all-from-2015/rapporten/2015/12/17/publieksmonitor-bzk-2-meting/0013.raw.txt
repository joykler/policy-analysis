Samenvatting 
Management summary – AIVD 
Aanslagen in Parijs zorgen voor verminderd vertrouwen AIVD en verhoogd belang doelstellingen 
• Ten tijde van het onderzoek vonden de aanslagen in Parijs plaats (13 november 2015). Dit heeft zijn weerslag gehad op 
het vertrouwen in de AIVD om Nederland veilig te houden. Voor de aanslagen had 30% van de bevolking hier veel 
vertrouwen in. Direct na de aanslagen was dit 20%. 17% had hier voor de aanslagen weinig tot geen vertrouwen in. 
Direct na de aanslagen was dit 22%. 
• Direct na de aanslagen hecht men meer belang aan de verschillende doelstellingen van de AIVD dan voor de aanslagen. 
De top drie doelstellingen waar men het meeste belang aan toekent, blijft echter wel gelijk: bestrijden van Jihadistisch 
terrorisme, bestrijden van digitale spionage en cybercrime, en radicalisme en extremisme monitoren en onderzoeken. 
 
Burgers hechten meer belang aan Nederlandse veiligheid dan privacybescherming 
• In het kader van de nieuwe Wet inlichtingen- en veiligheidsdiensten (Wiv) is burgers gevraagd waar voor hen de 
gewenste balans is tussen privacybescherming en Nederlandse veiligheid. De balans ligt vaker richting Nederlandse 
veiligheid (52%) dan richting privacybescherming (18%). Zij zijn dan ook vaker positief (40%) dan negatief (13%) over de 
uitbreiding van mogelijkheden voor veiligheidsdiensten om communicatiegegevens te gebruiken.  
 
 
Publieksmonitor BZK, 2-meting| Ministerie van BZK| Project Z6988 17-12-2015
