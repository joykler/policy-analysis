Samenvatting 
Management summary 
Algemene houding tussen mei en november 2015 stabiel 
In de periode tussen de 1-meting (midden mei 2015) en de 2-meting (midden november 2015) is de houding van de 
Nederlandse bevolking ten aanzien van de verschillende onderwerpen in dit onderzoek op de meeste punten stabiel 
gebleven: het imago van BZK en beroepsgroepen, de representatieve democratie, decentralisaties, schaalvergroting, 
burgerschap en de participatiesamenleving, digitale overheid en het normeren van topinkomens in de publieke sector. Dit 
was eveneens zo in de periode van de 0-meting (midden januari 2015) tot de 1-meting.  
 
Verschil in vertrouwen en belang doelstellingen AIVD vóór en na de aanslagen in Parijs 
Tijdens het veldwerk van het onderzoek (9 t/m 15 november) vonden de terroristische aanslagen in Parijs van 13 november 
plaats. We zien een verschil in de houding ten aanzien van de doelstellingen van de AIVD vóór en vlak na deze aanslagen. Na 
de aanslagen vindt de bevolking alle doelstellingen van de AIVD belangrijker dan ervoor. Het vertrouwen in de AIVD om 
Nederland veilig te houden is lager dan voor de aanslagen. Of deze effecten door een tijdelijke ‘schrikreactie’ worden 
veroorzaakt of ook op lange termijn blijven bestaan, is op basis van dit onderzoek niet vast te stellen. 
 
Leeswijzer vervolg management summary 
• In de management summary beschrijven we de huidige stand van zaken.  
 Met dit pijltje bespreken we verschillen tussen de 1-meting en de 2-meting. 
 
 
Publieksmonitor BZK, 2-meting| Ministerie van BZK| Project Z6988 17-12-2015 6
