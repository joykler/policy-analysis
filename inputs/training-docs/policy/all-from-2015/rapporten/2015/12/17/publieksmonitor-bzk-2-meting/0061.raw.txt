Resultaten - verschillen tussen subgroepen 
Verschillen tussen subgroepen 
Jongeren (t/m 34 jaar) en hoogopgeleiden oordelen positiever over de representatieve democratie in Nederland en voelen zich relatief 
sterk vertegenwoordigd door politici en bestuurders. Hoogopgeleiden staan wat kritischer tegenover directe vormen van democratie in 
de vorm van referenda. Laagopgeleiden hebben een relatief negatief beeld van onze representatieve democratie, voelen zich minder 
vertegenwoordigd en zijn tevens minder betrokken.  
 
Over het algemeen hebben het ministerie van BZK, ambtenaren, bestuurders en volksvertegenwoordigers een positiever imago onder 
25 t/m 34 jarigen, hoogopgeleiden (m.u.v. BZK) en vrouwen. Laagopgeleiden hebben over het algemeen een wat minder uitgesproken 
beeld van BZK, ambtenaren, bestuurders en volksvertegenwoordigers. In het zuiden van het land heerst een relatief negatief imago 
van ambtenaren, bestuurders en volksvertegenwoordigers. 
 
Deze verschillen in houding tussen bepaalde subgroepen zien we, net als bij voorgaande metingen, in grote lijnen terug in de beleving 
van verschillende beleidsthema’s zoals de decentralisaties, schaalvergroting en toenemende digitalisering. Dergelijke ideeën vinden 
meer steun onder hoogopgeleiden en jongere leeftijdsgroepen. Laagopgeleiden staan hier vaak negatiever tegenover en ook mensen 
uit het zuiden van het land zijn wat negatiever over sommige van deze thema’s. 
 
Het oordeel over BZK en het (mogelijke) beleid lijkt niet direct samen te hangen met de kennis over BZK. 55 t/m 70 jarigen, 
hoogopgeleiden en mannen weten beter waar BZK zich mee bezighoudt. Jongeren (18 t/m 24), laagopgeleiden, vrouwen en mensen 
uit het zuiden van het land zijn hier minder goed van op de hoogte. 
 
Publieksmonitor BZK, 2-meting| Ministerie van BZK| Project Z6988 17-12-2015
