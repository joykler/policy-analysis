Vreedzame geschillenbeslechting en het tegengaan van straffeloosheid
Motivering voor het beleid: eigenbelang en legalistische traditie
Nederland is een middelklein land met beperkte machtsmiddelen. Doordat het sterk 
afhankelijk is van de internationale handel en directe investeringen, is het gebaat bij goede 
internationale samenwerking en bindende afspraken die worden nageleefd. Dit wordt 
bevestigd in beleidsdocumenten. Economische belangen van Nederland, internationale 
veiligheid en stabiliteit en bevordering van rechtsorde en mensenrechten gelden als een 
33
‘verbonden, geïntegreerd geheel’. Ook een beleidsnotitie over ontwikkelingssamen werking 
wijst op het belang dat Nederland, als open economie, heeft bij vreedzaam geordende 
34
internationale betrekkingen. Voorts is het door zijn geografische positie kwetsbaar voor 
ecologische invloeden die mede het gevolg zijn van het gedrag van andere landen.  
Een voorbeeld is de verandering van het klimaat, en de daarmee gepaard gaande versnelling 
35
van de zeespiegelstijging, die bij uitstek voor Nederland grote gevolgen heeft. 
De afhankelijkheid van andere landen vormt dan ook een belangrijke motivering voor 
Nederland om internationale rechtsnormen te formuleren en zich in te zetten voor de 
naleving van de geldende rechtsregels. In 2012 wordt herbevestigd dat eigenbelang een 
belangrijk motief vormt voor de Nederlandse inzet in het buitenland. Economische en andere 
36
belangen van Nederland kregen toen een prominentere plaats in het buitenlandbeleid.  
Een goed functionerende internationale rechtsorde bleef daarbij de eerste doelstelling van 
| 32 | beleidsartikel 1.
De inzet voor de ontwikkeling en de naleving van de internationale rechtsorde past ook bij 
de expertise die Nederland heeft opgebouwd op het gebied van het internationaal recht en 
37
als gastland voor internationale juridische instellingen. Rood spreekt over ‘laveren tussen 
moralisme, activisme en pragmatisme’, dat in zijn optiek de rode draad van het naoorlogse 
buitenlandbeleid vormt. Dit beleid is ‘gericht op de verzekering van een internationaal bestel 
waarin de grote landen aan regels gebonden zijn en machtsverschillen zoveel mogelijk 
worden geneutraliseerd, opdat Nederland niet vermalen wordt in het machts politieke spel 
38
der groten’.
Motivering voor het beleid: Grondwet
In lijn met het ‘internationaal idealisme’ van die tijd voerde Nederland in 1922 een  
Grondwetsbepaling in die voorschrijft dat het de vreedzame beslechting van internationale 
39
geschillen moet nastreven. Na de Tweede Wereldoorlog werd de tijd rijp geacht voor 
33 
TK 2010-2011, 23625, nr. 1. Ook in 2007 bepleitte de minister van BZ een actieve internationale rol van 
Nederland. http://www.rijksoverheid.nl/nieuws/2009/07/27/verhagen-actieve-internationale-rol-
belangrijk-voor-toekomst-nederland.html.
34 
TK 2010-2011, 32605, nr. 57.
35 
Gerards en Schrijver (2010). 
36 
TK 2012-2013, 33 000 V, nr. 2. P.10. 
37 
In 1993 werd Den Haag door toenmalig Secretaris Generaal van de VN Boutros Boutros-Ghali gedoopt 
tot ‘Legal Capital of the World’. Zie ook: http://www.thehaguepeacejustice.com/static/projectsites/
vrede-en-recht/downloads/nl/geschiedenis.pdf. 
38 
Rood (2011).
39 
‘De Koning tracht geschillen met vreemde Mogendheden op te lossen door rechtspraak en andere 
vreedzame middelen.’ Zie ook Besselink (2003).
