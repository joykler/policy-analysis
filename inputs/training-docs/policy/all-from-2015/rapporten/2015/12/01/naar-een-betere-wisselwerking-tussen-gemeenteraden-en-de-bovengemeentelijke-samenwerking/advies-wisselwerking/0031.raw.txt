“Om democratische legitimiteit te borgen, moeten gemeenteraden bij  
gemeenschappelijke regelingen ‘aan de voorkant’ inspraak krijgen.” 
“En achteraf moet de raad kunnen controleren op hoofdlijnen.” 
Bovenstaande citaten zijn ontleend aan de bijeenkomst die de VNG op 25 maart 2015 organiseerde 
in Tilburg rondom het thema Gemeente 2020. Zij drukken uit dat gemeenteraden meer betrokken 
moeten worden bij regionale besluitvorming. Vooral het aantal regionale bijeenkomsten voor 
gemeenteraadsleden blijkt hier van belang. Naarmate er meer gezamenlijke ontmoetingen zijn 
waarop raadsleden worden geïnformeerd over of worden betrokken bij regionaal beleid, is er  
sprake van meer onderling vertrouwen en overeenstemming en zijn de verhoudingen zakelijker.  
De betrokkenheid van gemeenteraadsleden blijkt een positieve invloed te hebben op de effectiviteit 
van regionale samenwerking. 
De spelregels van Etten-Leur
Etten-Leur werkt samen met andere gemeenten in allerlei constructies, van afstemming tot  
het uitvoeren van taken voor andere gemeenten tot deelname aan gemeenschappelijke 
regelingen. Met samenwerking wil de gemeente kwaliteitsverbetering, krachtenbundeling en 
kostenbeheersing bereiken. Op strategisch niveau werkt Etten-Leur samen in de 
gemeenschappelijke regeling Regio West-Brabant (RWB). Op tactisch niveau wordt 
samengewerkt op beleidsgebieden als duurzaamheid, economie, wonen, onderwijs, cultuur, 
sport en recreatie. Er is geen sprake van een juridisch entiteit. Op operationeel niveau werkt 
Etten-Leur op het gebied van HRM, Juridische zaken, Financiën, VTH- taken 
(Vergunningverlening, Toezicht en Handhaving), Ruimtelijke Ontwikkeling (met name het 
opstellen van bestemmingsplannen) en het openbaar gebied samen in de samenstelling van 
D6: Roosendaal, Rucphen, Zundert, Halderberge, Moerdijk en Etten-Leur. Netwerkregie is het 
uitgangspunt voor deze samenwerking: “Netwerkregie bestaat uit het inzichtelijk maken van het 
netwerk, het stimuleren van samenwerking van onderop, het zorgen voor de juiste randvoorwaarden en het 
weghalen van belemmeringen. Het gaat om een meer flexibele manier van samenwerken, waarbij de kracht 
ontstaat doordat er een veelheid aan verbindingen groeit.” Ook deze vorm van samenwerking kent 
geen aparte juridisch entiteit. Dit netwerk kan groeien, zowel qua aantal taken waarop wordt 
samengewerkt als qua aantal gemeenten binnen D6 dat bij verschillende taken meedoet. 
De zes gemeenteraden hebben afgesproken om in de begroting dezelfde zes spelregels op te 
nemen over:
- informatievoorziening,
- het afleggen van verantwoording,
- integrale sturing (waarbij één bepaalde gemeente per samenwerkingsverband de leiding  
 neemt),
- jaarlijkse richtlijnen van de zes gemeenten aan het samenwerkingsverband,
- tijdige behandeling van de begroting van het samenwerkingsverband, en
- een verplicht vierjaarlijks beleidsplan van het samenwerkingsverband.
29
