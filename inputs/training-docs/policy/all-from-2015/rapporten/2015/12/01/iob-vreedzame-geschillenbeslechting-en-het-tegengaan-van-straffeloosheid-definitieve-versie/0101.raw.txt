Vreedzame geschillenbeslechting en het tegengaan van straffeloosheid
slechts beperkt tot besparingen voor de VN als geheel leiden. Nederland blijft daarnaast 
samen met gelijkgezinde landen inzetten op verbetering van het HR beleid van de organisatie. 
De voorstellen van de SGVN op dit punt leiden echter niet tot besparingen.
De enige optie om actief te bezuinigen op verplichte verdragscontributies is het opzeggen van 
Nederlands lidmaatschap van de betreffende organisaties (waaronder de Verenigde Naties), 
wat een zeer radicale beleidswijziging zou veronderstellen.
Wisselkoersschommelingen
De contributies aan genoemde organisaties zijn mede afhankelijk van de contributieschaal, 
die om de paar jaar opnieuw wordt vastgesteld, en wat betreft de VN ook de euro/dollarkoers. 
De recente aanzienlijke dollarkoersstijging van 23% (corporate rate) betekent een behoorlijke 
onvoorziene stijging in de uitgaven. Wisselkoersfluctuaties blijven een risico vormen voor 
de begroting, zowel opwaarts als neerwaarts, en moeten binnen de begroting worden 
opgevangen.
Contributieschaalwijziging
Tegelijkertijd leidt de aangepaste VN-contributieschaal die eind 2015 door de AVVN werd 
vastgesteld ertoe dat de Nederlandse VN-bijdrage daalt van 1,654% naar 1,482%. De totale 
| 100 | VN-begroting voor 2016-2017 is thans vastgesteld op 5,4 miljard dollar, maar het uiteindelijke 
budget zal zeer waarschijnlijk nog stijgen. De Nederlandse bijdrage voor 2016-2017 komt op 
basis van de huidige begroting neer op ongeveer 80 miljoen dollar, of 40 miljoen dollar per 
jaar. Dit zou, bij een gelijkblijvende VN-begroting, een incidentele meevaller inhouden van 
ruim 8 miljoen dollar per jaar voor de reguliere begroting in 2016 en 2017, hetgeen een 
incidentele besparing van 6,3% oplevert, zoals in het overzicht opgenomen. Het precieze 
bedrag is uiteraard afhankelijk van de eind 2017 vast te stellen definitieve hoogte van de 
tweejaarlijkse VN-begroting. De door BZ voor 2016 gehanteerde corporate rate – waarde 
dollars in euro’s – is vastgesteld op 0,92. Omgerekend in euro’s wordt de Nederlandse 
bijdrage in 2016 dan 36.800.000 euro. Overigens ligt de contributieschaal vast tot en met 
2018, en zal deze voor de periode daarna (2019-2021) opnieuw worden berekend.
Kortom, een breakdown van de bezuiniging op het beleidsartikel in 20% per kostenpost  
is ondoenlijk. We kunnen alleen kijken naar een besparing van 20% over het gehele 
beleids artikel, waarbij voor de verplichte artikelonderdelen enkel de incidentele meevallers 
zijn meegenomen.
