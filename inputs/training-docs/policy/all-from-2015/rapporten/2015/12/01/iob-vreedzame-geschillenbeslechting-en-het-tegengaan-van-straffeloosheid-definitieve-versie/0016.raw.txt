Hoofdbevindingen en lessen
gegrond. De kern van de Nederlandse inbreng was dat de onafhankelijkheidsverklaring  
in overeenstemming was met het internationaal recht. Het IGH-advies luidde dat de 
onaf hankelijkheidsverklaring niet in tegenspraak was met het internationaal recht.  
Het advies is daarmee minder verstrekkend dan de door Nederland aangeleverde informatie, 
maar conflicteert hiermee niet. Gezien de inbreng van andere landen, is het plausibel dat de 
rechters van het IGH de door Nederland aangedragen informatie hebben meegewogen bij 
het opstellen van hun advies.
4) Nederland zet zich op verschillende manieren in om straffeloosheid tegen te gaan. Het ICC neemt daarbij 
een belangrijke plaats in. Het aantal landen dat de rechtsmacht van het ICC erkent, is toegenomen. 
Het Hof functioneert beter dan in het begin, in sommige gevallen mede door toedoen van Nederland. 
Niettemin kampt het ICC met een aantal problemen. 
Nederland besteedt veel meer aandacht aan het ICC dan aan de twee hiervoor genoemde 
hoven. Dit is begrijpelijk omdat het ICC veel meer in de politieke belangstelling staat. 
Bovendien kampt het met diverse problemen, zoals een negatieve beeldvorming en 
onvoldoende samenwerking van staten. Voor een deel zijn deze problemen terug te voeren 
op het feit dat het om een nieuw hof gaat. Maar er zijn ook andere factoren die de positie en 
het functioneren van het Hof negatief beïnvloeden, zoals de weigering van drie grootmachten 
om partij te worden bij het ICC en het feit dat de aanklachten en processen tot dusverre 
uitsluitend verdachten uit Afrika betreffen. Er wordt wel onderzoek verricht naar situaties in | 15 |
landen buiten Afrika, maar dit heeft vooralsnog niet tot aanklachten geleid.
Nederland uit als gastland geen al te uitgesproken opvattingen over de samenwerking met 
en het functioneren van het ICC. Het beklemtoont echter wel voortdurend het belang van dit 
Hof in diverse fora en in bilaterale contacten om de negatieve beeldvorming te doorbreken  
en betere samenwerking met het Hof te bewerkstelligen. In VN-verband is Nederland 
trekker van de jaarlijkse resolutie over het belang van het ICC. In EU-kader en binnen de 
bilaterale betrekkingen is een scala aan activiteiten ontplooid om landen te stimuleren het 
Statuut van Rome te ratificeren en samen te werken met het Hof. BZ faciliteert bijvoorbeeld 
het bezoek van delegaties van de internationale hoven aan landen die voor het ICC 
interessant zijn en ontvangt delegaties uit deze landen in Nederland. Ook maakt Nederland 
zich sterk voor overeenkomsten tot hervestiging van getuigen en veroordeelden. Voorts 
draagt het bij aan het ICC-fonds voor de rehabilitatie van slacht offers. In Haagse werkgroepen 
zet Nederland zich vooral in voor de aanpassing van procedures om het Hof effectiever en 
efficiënter te doen functioneren. In de werkgroep over samenwerking faciliteert het de 
discussies en de besluitvorming. 
Nederland heeft tijdens de herzieningsconferentie van het Statuut van Rome in Kampala 
(2010) het initiatief genomen en zich succesvol ingezet om de misdaad agressie onder 
jurisdictie van het ICC te brengen. Het heeft het Kampala-amendement inzake agressie zelf 
echter nog niet geratificeerd; politieke partijen zijn over de noodzaak hiervan verdeeld. 
In de periode 2009-2014 hebben vijftien landen het Statuut van Rome geratificeerd.  
In twee gevallen (Guatemala, Grenada) is het aannemelijk dat de ratificatie mede tot stand 
is gekomen door de inzet van Nederland. Per oktober 2015 bedraagt het totaal aantal
