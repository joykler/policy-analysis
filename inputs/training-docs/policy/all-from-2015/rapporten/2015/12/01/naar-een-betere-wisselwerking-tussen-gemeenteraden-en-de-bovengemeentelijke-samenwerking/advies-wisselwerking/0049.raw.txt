4. Epiloog: democratische 
 legitimiteit, nog één keer
Nog één keer terug naar theoretisch kader van het begrippencomplex ‘democratische legitimiteit 
van samenwerking’. We zagen al dat verlengd lokaal bestuur niet voldoet en ook niet zal voldoen 
aan de klassieke eis van algemeen kiesrecht. Enquêtes wijzen erop dat gemeenteraadsleden afstand 
ervaren tot samenwerkingsverbanden. Daarover adviseert de Raad: kom in beweging, of – om met 
Van Zanen te spreken – : kom uit het ‘schuttersputje’. 
Het eerder aangehaalde onderzoek van Lisanne de Blok laat zien waar voor gemeenteraden winst
is te halen op het vraagstuk van democratische legitimiteit bij regionale samenwerking. 
Gemeenteraden focussen zich op de volgende kenmerken van democratische legitimiteit: 
representatie, politiek primaat en verantwoording.
Democratische legitimiteit
 Inputlegitimiteit Throughput- Output-legitimiteit Feedback-legitimiteit
  legitimiteit
 Participatie Politiek primaat Effectiviteit en Verantwoording
   efficiëntie
 Representatie Controle en Responsiviteit Terugkoppeling
  kaderstelling
De Raad biedt op deze kenmerken de volgende perspectieven: 
Representatie
Gemeenteraden zoeken naar de schakelkracht om dat wat er leeft in de buurt, de wijk en de 
gemeente te vertalen naar het besturen op regionale schaal.
Politiek primaat
Hier ligt de opdracht voor de gemeenteraden om assertief te zijn, om de moeilijke keuzes over 
samenwerken tenminste deels zelf te maken en niet als noodlot over je heen te laten komen.
Verantwoording
De verantwoordingsstructuur van regionale samenwerking is niet erg transparant. Colleges van 
B&W en de samenwerkingsverbanden zelf kunnen veel doen aan het inzichtelijk maken van 
genomen besluiten en de uitvoering daarvan, zodanig dat de aanvaardbaarheid van en het 
vertrouwen in samenwerking toeneemt.
47
