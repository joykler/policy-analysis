Tegengaan van straffeloosheid
 
CICCis een coalitie van 2.500 ngo’s die zich ten doel stelt een bijdrage te leveren aan een 
rechtvaardig, effectief en efficiënt ICC. Dit gebeurt bijvoorbeeld door te streven naar 
universele ratificatie van het SvR en door bij te dragen aan complementariteit. In tegenstelling 
tot PGA richt CICC zich hierbij niet op parlementariërs maar op het maatschappelijk 
middenveld. In landen die nog niet hebben geratificeerd, geeft CICC informatie over het ICC 
en probeert het lokale coalities op te zetten, zoals in Oekraïne. CICC richt zich ook op 
landen waarvan het niet in de verwachting ligt dat zij spoedig tot ratificatie zullen overgaan, 
zoals China en Rusland. De steun van deze landen is immers van wezenlijk belang voor het 
functioneren van het ICC. In deze landen geeft CICC informatie over het ICC. CICC lobbyt 
ook voor de invoering van implementatiewetgeving en van wetgeving die samenwerking 
met het ICC mogelijk maakt. De coalitie geeft juridische hulp bij de opstelling van deze 
153
wetgeving en draagt bij aan het opbouwen van de capaciteit die hiervoor nodig is.
CICC maakt in zijn rapportages melding van diverse activiteiten die voorwaardenscheppend 
zijn voor het ratificatieproces en mogelijk hebben bijgedragen aan de ratificatie. Dit betreft 
onder meer het uitbrengen van publicaties en communicatie via de sociale media en de 
website, die steeds meer bezoekers telt. De coalitie heeft naar eigen zeggen bijgedragen aan 
een positieve wending in het academische debat over het ICC in China. CICC zet zich ook in 
voor een effectiever functioneren van het Hof. Het gaat dan onder meer om het opstellen 
van vragenlijsten voor rechters, opdat ASP-landen bij de verkiezing van rechters beschikken | 75 |
over informatie over de kwaliteit van rechters.
Met de financiële steun voor het secretariaat van JRR beoogt Nederland bij te dragen aan de 
samenwerking met en de effectiviteit van het ICC. JRR is opgericht om snel expertise 
beschikbaar te kunnen stellen voor internationaal of nationaal onderzoek naar internationale 
misdrijven. Landen zelf financieren de uitgezonden onderzoekers. De Nederlandse steun 
aan het secretariaat beoogt de vraag naar en het aanbod van expertise soepel op elkaar af te 
stemmen. JRR beschikt over een bestand van onderzoekers uit meer dan tachtig landen. 
Wanneer niet op een vraag kan worden ingegaan vanwege een gebrek aan financiering,  
probeert JRR externe financiering te organiseren, bijvoorbeeld voor experts van UN Women 
154
als het gaat om geweld dat voortkomt uit genderverschillen (2013).
JRR rapporteert jaarlijks over het aantal uitgezonden experts en het aantal onderzoeksmissies  
waaraan deze hebben deelgenomen. Gedurende de evaluatieperiode is er sprake geweest 
van een toename van beide. In de jaren 2009-2012 namen in totaal 21 experts deel aan 
zestien missies. In 2013 waren er twaalf missies met 21 experts en in 2014 lag het aantal 
155
missies en uitgezonden experts opnieuw aanzienlijk hoger: 21 missies met 37 experts. 
De output is daarmee in overeenstemming met de planning, maar dit betekent niet dat aan 
alle verzoeken kon worden voldaan.
Nederland heeft in 2013 middelen ter beschikking gesteld aan JRR voor het verzorgen van 
twee workshops. De griffie van het ICC organiseerde deze workshops om onderzoekers 
153 
BZ-archief (diverse rapporten CICC).
154 
http://www.iccnow.org/documents/Justice_Rapid_Response_-_Annual_Report_2013.pdf .
155 
Annual Reports 2009-2014; www.justicerapidresponse.org.
