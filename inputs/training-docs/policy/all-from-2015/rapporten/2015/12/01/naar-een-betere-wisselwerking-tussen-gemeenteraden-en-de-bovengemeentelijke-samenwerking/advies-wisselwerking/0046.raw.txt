3. Colleges van B&W
Wees open en transparant.
Hoe dan?
Colleges stellen gemeenteraden in staat tegelijk over dezelfde informatie te beschikken over het 
presterend vermogen van regionale samenwerkingsverbanden. Het college legt uit eigen beweging 
verantwoording af. In het belang van goed bestuur, maar ook uit welbegrepen eigenbelang, want 
een niet goed geïnformeerde gemeenteraad maakt het afleggen van verantwoording door het 
college aan de gemeenteraad aanmerkelijk ingewikkelder. Open en transparant doet ook recht aan 
één van de grootste grieven die uit het onderzoek voor de Raad naar voren is gekomen: dat het 
besluitvormingsproces en de verantwoordingsstructuur van gemeentelijke taken die op regionaal 
niveau worden uitgevoerd ondoorzichtig is.
4. Besturen van samenwerkingsverbanden
Wees responsief.
Hoe dan?
Besturen van samenwerkingsverbanden informeren gemeenteraden actief over plannen,  
resultaten en afwijkingen in de uitvoering. Besturen van samenwerkingsverbanden adopteren het 
handelingskader van het Handvest Publiek Verantwoorden. Besturen van samenwerkingsverbanden 
verdienen zelf legitimiteit door zichtbaarheid, openheid en het betrekken van verwachtingen van  
de samenleving. 
Dit heet met een mooi woord responsief. Responsiviteit niet in de zin van ‘men vraagt en wij 
draaien’, maar van intelligent (netwerk-)bestuur met open oog en oor voor politieke en 
maatschappelijke ontwikkelingen, voor politieke en maatschappelijke sensitiviteit, en met een  
open instelling voor een betekenisvolle dialoog en participatie. Op die manier kan een vruchtbare 
33
verbinding tussen het politieke bestuur en samenwerkingsverbanden ontstaan. Wie goed wil 
functioneren in het bestuur van een samenwerkingsverband moet investeren in de kwaliteit van  
de verbindingen met de samenleving en het politieke bestuur. Beschouw het als een eer om alle 
gemeenteraden goed te bedienen. Dat gaat om meer dan de formele besluitvorming alleen;  
maak gemeenteraden deelgenoot van de afwegingen waarvoor het samenwerkingsverband  
staat. Organiseer daarover het zinvolle gesprek op een zinvol moment. Op die vaardigheid tot 
wisselwerking en verbinding mag best worden geselecteerd als een kandidaat-bestuurder zich  
meldt of een nieuwe directeur wordt gezocht.
33  Zie ook Raad voor het openbaar bestuur, Sturen en verbinden, september 2015.
44
