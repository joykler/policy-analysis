Hervorming van de VN
6.3 Discussie en conclusies
Nederland heeft zich constructief opgesteld en openingen gezocht om het proces van 
hervorming van de VNVR vlot te trekken. Als het op een stemming zou aankomen, kunnen 
de door Nederland uitgebrachte wensen echter met elkaar in tegenspraak zijn. Voldoende 
vertegenwoordiging van Afrikaanse landen en kleine staten staat op gespannen voet met 
‘een bescheiden uitbreiding’ van de VNVR en dus met het effectief functioneren van de raad. 
De resultaten zijn vooralsnog beperkt, maar hebben er wel toe geleid dat de VNVR enkele 
werkmethoden heeft aangepast. Hierdoor hebben betrokken landen meer inzicht gekregen 
in de beraadslagingen. Voorts worden expertorganisaties en andere betrokkenen vaker 
uitgenodigd om hun visie te geven in de VNVR, volgens de Arria-formule. Besluitvorming 
over de in de ogen van veel landen onevenwichtige samenstelling van de VNVR en over het 
vetorecht is niet tot stand gekomen. De verschillende groepen landen bleken niet bereid tot 
onderhandelingen, laat staan tot een compromis op dit punt. Deze impasse komt het 
draagvlak voor de autoriteit van de VNVR niet ten goede. 
Conclusies
• Het resultaat inzake de hervorming van de VNVR is beperkt tot de aanpassing van enkele 
werkmethoden. 
• De samenwerking tussen VN-organisaties op het gebied van de rechtsorde is ten dele | 91 |
gerealiseerd.
