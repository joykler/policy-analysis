Hervorming van de VN
Het high level event over de rechtsorde (2012) was een goede aanleiding om ook in New York 
de integratie van VN-organisaties te bewerkstelligen. Nederland was sterk betrokken bij de 
176
opstelling van de slotverklaring. Het VN-ontwikkelingsprogramma en het departement 
dat zich buigt over de vredestroepen, stelden gezamenlijk het focal point for police, justice and 
corrections in. 
Nederlandse inzet
Nederland is een groot voorstander van de integratie van VN-organisaties. Hiermee kan  
de VN effectiever bijdragen aan een goed functionerende rechtsorde, en kunnen kosten 
worden bespaard. Beleidsdocumenten op het gebied van ontwikkelingssamenwerking 
onderschrijven dit belang. Ditzelfde geldt in beperkte mate voor de in 2013 uitgebrachte 
veiligheidsstrategie. 
In VN-verband benadrukte Nederland de noodzaak tot integratie. Bijvoorbeeld in de 
toespraak van de minister van BZ voor de AVVN in 2012. Voorts speelde Nederland een 
belangrijke rol bij de voorbereiding van het high level event over de rechtsorde in dat jaar. 
Daarbij wees het niet alleen op de positie van Nederland als gastland voor instituties op het 
gebied van de rechtsorde, maar had het ook aandacht voor het belang van de rechtsorde bij 
177
het voorkomen, in de hand houden en oplossen van conflicten. Nederland heeft tevens 
fondsen (EUR 7 miljoen) beschikbaar gesteld voor het hieruit voortvloeiende initiatief van | 89 |
het focal point on police, justice and corrections. Ook nadien heeft de PVVN in New York in 
toespraken bij herhaling het belang van de rechtsorde en het belang van een betere 
samenwerking en co√∂rdinatie aan de orde gesteld.
Box 6.2 vat samen hoe Nederland in Mali op landenniveau het belang van de integratie van 
VN-organisaties aan de orde heeft gesteld. Dit land wordt om twee redenen als voorbeeld 
genoemd. In de eerste plaats is het een van de landen waar is getracht delivering as one  
en het strategisch kader voor de integratie van VN-organisaties samen te voegen.  
In de tweede plaats is het een voor Nederland belangrijk land, zowel vanwege de  
ontwikkelingssamenwerkingsrelatie als de Nederlandse bijdrage aan de VN-vredesmissie  
in Mali (MINUSMA).
176 
https://www.un.org/ruleoflaw/files/Declaration%20HLM_A%20RES%2067%201.pdf .
177 
TK 2012-2013, 26 150, nr. 128.
