Vreedzame geschillenbeslechting en het tegengaan van straffeloosheid
194
Bijlage 2 Terms of reference 
Vreedzame geschillenbeslechting en het tegengaan van straffeloosheid
Beleidsdoorlichting van de Nederlandse inzet voor de internationale rechtsorde
1 Aanleiding en afbakening van het beleidsterrein
De Regeling Periodiek Evaluatieonderzoek (RPE) schrijft voor dat ieder beleidsterrein periodiek  
wordt doorgelicht. Bevordering van de ontwikkeling van de internationale rechtsorde is in de 
Grondwet verankerd (artikel 90) en vormde  gedurende de hele evaluatieperiode (2009-2014) 
operationele doelstelling 1.1 van beleidsartikel 1 van de Memorie van Toelichting (MvT) bij 
de Rijksbegroting voor het Ministerie van Buitenlandse Zaken (BZ). Deze doelstelling luidt: 
‘Versterkte internationale rechtsorde’. De ontwikkeling van de internationale rechtsorde 
heeft ook betrekking op een groot aantal zaken en taken van BZ dat niet staat genoemd in 
de MvT’s, bijvoorbeeld ten aanzien van internationaal gebied. Dit komt omdat het bijna 
uitsluitend om personele inzet gaat die niet in de begroting is opgenomen. Ter illustratie 
wordt voor een aantal dossiers kort beschreven wat Nederland op dit terrein doet.
| 104 | 2 Nederlands beleid
Inleiding
195
Bevordering van de internationale rechtsorde is een breed, fluïde en rekbaar begrip. Het is 
dan ook niet verwonderlijk dat er geen beleidsnota is die betrekking heeft op alle aspecten 
van de internationale rechtsorde. Wel wordt er in beleidsstukken verwezen naar het belang 
van de internationale rechtsorde voor vrede, veiligheid en ontwikkeling. Voorts zijn er 
beleidsnotities op deelgebieden, zoals het beleid met betrekking tot de poolgebieden of het 
mensenrechtenbeleid.
Betrokken actoren
Bevordering van de internationale rechtsorde is een verantwoordelijkheid van de regering 
en wordt door verscheidene ministeries uitgevoerd. De Minister van Buitenlandse Zaken 
196
heeft hierin zowel een uitvoerende als een coördinerende taak. Het Ministerie van 
Defensie heeft als een van haar kerntaken de bescherming en bevordering van de 
197
internationale rechtsorde. Ministeries als Binnenlandse Zaken en Koninkrijksrelaties, 
Veiligheid en Justitie en Economische Zaken dragen met experts bij aan de ontwikkeling  
van de internationale rechtsorde.
194 
Verkorte versie; volledige versie is te lezen op www.iob-evaluatie.nl/.
195 
Zie onder meer MvT’s en http://politiek.thepostonline.nl/2014/01/23/strategisch-denken-deel-heeft- 
nederland-nog-strategen/.
196 
http://www.rijksbegroting.nl/2012/voorbereiding/begroting,kst160360_10.html.
197 
Artikel 97 van de Grondwet stelt dat de Krijgsmacht er is ten behoeve van de verdediging en 
 bescherming van de belangen van het koninkrijk en de handhaving en de bevordering van de 
internationale rechtsorde.
