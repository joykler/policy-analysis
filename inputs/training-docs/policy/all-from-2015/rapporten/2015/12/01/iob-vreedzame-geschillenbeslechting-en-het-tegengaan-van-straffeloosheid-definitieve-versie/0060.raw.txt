Vreedzame geschillenbeslechting
4.5 Discussie en conclusies
Preventie van conflicten en vreedzame geschillenbeslechting vormen Nederlandse 
beleidsprioriteiten. Nederland heeft geen grote traditie opgebouwd als bemiddelaar in 
conflicten, maar zich wel geprofileerd als gastland voor internationale hoven die zich 
buigen over geschillen. In de MvT’s van de begroting van het ministerie van BZ ligt de 
nadruk eveneens op internationale instellingen en hoven. 
Nederland vestigde in VN-fora de aandacht op het IGH en het PHA. Een aantal keer heeft het 
landen aangespoord de verplichte rechtsmacht van het IGH te erkennen. Ook in de 
campagne voor het lidmaatschap van de VNVR belooft Nederland zich als lid in te zetten 
voor het gebruik van instrumenten voor vreedzame geschillenbeslechting, zoals het IGH 
en PHA. 
Voor zover uit de documenten valt op te maken, heeft Nederland de kwestie van het maken van 
106
voorbehouden bij de erkenning van de verplichte rechtsmacht niet ter sprake gebracht. 
Evenmin heeft het de eigen voorbehouden tegen het licht gehouden. In bilateraal kader 
schonk Nederland weinig aandacht aan de mogelijkheden van het IGH en het PHA. In de 
voorkomende gevallen gebeurde dit meestal in combinatie met het bevorderen van de 
samenwerking met het ICC. In 2007 is binnen BZ voorgesteld om in bilaterale contacten op | 59 |
een meer systematische wijze aandacht te geven aan het IGH en het PHA, maar dit is nooit 
107
tot uitvoering gebracht. De website van de Rijksoverheid blijft in gebreke als het gaat om 
informatie over vreedzame geschillenbeslechting. Bij de onderwerpen vrede en veiligheid 
en internationale rechtsorde gaat de website uitgebreid in op de internationale strafhoven, 
maar er is geen aandacht voor het IGH en het PHA.
Conclusies
• Nederland heeft in VN-fora met enige regelmaat de aandacht gevestigd op het IGH en het 
PHA. In bilaterale contacten kregen het IGH en het PHA weinig aandacht. 
• Bij het bevorderen van de erkenning van de verplichte rechtsmacht van het IGH bleef het 
maken van voorbehouden onbesproken.
• Waar mogelijk heeft Nederland het functioneren van het IGH en het PHA gefaciliteerd. 
Nederland droeg niet bij aan het IGH-fonds dat middelen ter beschikking stelt aan landen 
die zelf niet in staat zijn de juridische ondersteuning van een zaak bij het IGH te 
 bekostigen. 
• De website van de Rijksoverheid biedt weinig informatie over de rol van het het IGH en 
PHA bij vreedzame geschillenbeslechting.
106 
Een van de zes respondenten die zich over geschillenbeslechting uitspraken, noemde de inzet voor 
erkenning van de verplichte rechtsmacht van het IGH überhaupt weinig zinvol.
107 
Intern document 2007. BZ-archief.
