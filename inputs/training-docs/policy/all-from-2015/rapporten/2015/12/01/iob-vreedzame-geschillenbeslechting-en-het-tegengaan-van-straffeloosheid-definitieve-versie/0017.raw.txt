Vreedzame geschillenbeslechting en het tegengaan van straffeloosheid
ratificaties 123. Één land (Oekraïne) heeft de rechtsmacht erkend via een verklaring voor 
misdaden tegen de menselijkheid en voor oorlogsmisdaden begaan door Russische hoge 
functionarissen en leiders van terroristische organisaties. Dit kan een voorbode van 
ratificatie zijn. Het is ook aannemelijk dat mede door de inzet van Nederland vijf landen 
bereid waren om getuigen op te nemen. Hetzelfde geldt voor de aanpassing van enkele 
procedures van het ICC, een aantal praktische zaken op landenniveau en de rehabilitatie van 
slachtoffers. Maar bij andere zaken, zoals de weigering van een aantal grootmachten om 
partij bij het ICC te worden, beschikt Nederland slechts over beperkte mogelijkheden om 
invloed uit te oefenen. 
5) Het gastlandschap heeft een positief effect op de positie van Nederland als pleitbezorger van het 
internationaal recht, maar er doen zich ook situaties voor die dit aanzien kunnen aantasten.
Het gastlandschap voor internationale hoven geeft Nederland, en meer in het bijzonder 
4
Den Haag, een positieve uitstraling als pleitbezorger van het internationaal recht. Maar het 
gastlandschap, vooral dat van het ICC, brengt ook problemen met zich mee. Het meest 
prominente voorbeeld in de voor deze beleidsdoorlichting onderzochte periode is de 
behandeling van drie getuigen die na hun getuigenis asiel in Nederland aanvroegen, 
maar dit niet kregen omdat ze van misdaden tegen de menselijkheid werden verdacht. 
Na een lange periode in ICC-detentie zijn ze uiteindelijk uitgezet. Deze kwestie bracht aan 
| 16 | het licht dat er spanningen kunnen ontstaan tussen de plichten uit hoofde van het 
zetelverdrag, een uitspraak van de hoogste nationale rechterlijke instantie en het Europees 
Verdrag voor de Rechten van de Mens. Mensenrechtenorganisaties spreken van een 
schending van de mensenrechten van deze getuigen, en noemen hiernaast het risico dat zij 
na terugkeer in hun thuisland niet zullen worden vervolgd voor hun vermeende misdaden. 
Zij vinden dat Nederland aan geloofwaardigheid heeft ingeboet door aan de uitzetting 
medewerking te verlenen.
6) Nederland heeft zich krachtig en succesvol ingezet om een betere samenwerking te bewerkstelligen tussen 
de staten uit het voormalige Joegoslavië en het Joegoslavië-tribunaal. De beoogde doelen zijn 
overwegend bereikt. 
Het Joegoslavië-tribunaal had in 1993 een moeizame start, maar inmiddels is het overgrote 
deel van de zaken afgehandeld, met inbegrip van de zaken tegen belangrijke verdachten. 
Het is aannemelijk dat in de in deze beleidsdoorlichting onderzochte periode twee zaken 
tegen zeer belangrijke verdachten zijn gestart doordat Nederland in Europees verband 
succesvol heeft geëist dat samenwerking met het tribunaal en uitlevering van de verdachten 
voorwaarden moesten vormen voor het starten van het toetredingsproces tot de EU. Ook in 
de jaren daarvoor heeft druk vanuit de EU bijgedragen aan de arrestatie van talrijke 
verdachten.
4 
De wijze waarop Nederland het gastlandschap uitoefent, blijft in deze beleidsdoorlichting buiten 
beschouwing.
