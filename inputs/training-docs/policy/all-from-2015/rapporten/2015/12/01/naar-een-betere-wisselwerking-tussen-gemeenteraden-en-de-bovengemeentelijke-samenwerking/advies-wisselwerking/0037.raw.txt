De Wgr biedt het formeel juridische kader van lichte en zware varianten om samenwerking vorm te 
geven. Maar veel belangrijker dan wettelijke regels is het onderlinge vertrouwen bij samenwerking. 
Wettelijke procedureafspraken bieden het juridische fundament voor samenwerking. Niet-wettelijke 
procesafspraken bieden het fundament voor vertrouwen in samenwerking. Om daaraan vorm te 
geven moet ruimte zijn voor gemeenten om te experimenteren met processen zoals het gezamenlijk 
optrekken van gemeenteraden.
25
In de Agenda Lokale Democratie kondigde de minister van BZK ruimte aan voor experimenten  
voor het geval regelgeving onvoldoende ruimte biedt voor innovatieve werkwijzen en waar 
knelpunten worden ervaren tussen wet- en regelgeving enerzijds, en de uitvoeringspraktijk 
anderzijds. De Raad adviseert om de experimenteerruimte te benutten om maatwerk in 
samenwerking tot stand te brengen. Want waar niemand bij gemeenten op zit te wachten is een 
structuurdiscussie over regionale samenwerking. Het perspectief op de langere termijn is volgens  
de Raad dat gemeenten eerst zelf hun weg vinden in werkwijzen bij het samenwerken. BZK volgt 
deze ontwikkelingen en bekijkt op termijn of de Wgr aanpassing behoeft aan de praktijk.
Rolvastheid en rolverantwoordelijkheid zijn nodig
Gemeenten en gemeenteraden hebben de tijd nodig om hun relaties en de verhoudingen  
met samenwerkingsverbanden te laten werken. De Raad acht het van belang dat daarbij alle  
partijen hun eigen rol vasthouden en niet in het domein van andere partijen gaan opereren 
(rolverantwoordelijkheid). De rolvastheid zit er onder meer ook in om eerlijk te zijn als 
gemeenteraad en college van B&W naar burgers en naar elkaar: indien een bevoegdheid is 
overgedragen of besluiten aan anderen worden overgelaten, dan heb je de gevolgen daarvan te 
accepteren. Wil je dat niet, dan moet je ook vooraf als gemeentebestuur een voorbehoud maken. 
Rolverantwoordelijkheid is ook dat het Rijk afstand bewaart en geen nieuwe (verplichte) 
samenwerking oplegt, tenzij een uitdrukkelijke uitzondering daartoe noopt.
De provincie is samenwerkingspartner van de verschillende regio’s en kan op die manier stimulerend 
werken. De provincie hoedt in algemene zin voor de kwaliteit van bestuur in de regio en ziet nader 
toe op de financiën van samenwerkingsverbanden. Vanuit de rol als bewaker van de kwaliteit van  
het openbaar bestuur zou de provincie bijzondere aandacht voor de democratische legitimiteit van 
samenwerkingsverbanden moeten hebben. 
Kwaliteit openbaar bestuur
De Raad ziet voor de provincie onder meer de volgende rol weggelegd:
- De provincie stimuleert dat samenwerkingsverbanden aansluiten bij de maatschappelijke 
opgaven.
25 Brief van 5 januari 2015, Tweede Kamer, vergaderjaar 2014–2015, 34 000 VII, nr. 36 met bijlage Vitale lokale 
democratie: Richting en ruimte voor verandering, p. 6-7.
35
