Voorwoord
Voorwoord
 
Artikel 90 van de Nederlandse Grondwet stelt dat de regering de ontwikkeling van de 
internationale rechtsorde bevordert. Ze dient actief te streven naar een vreedzame, veilige 
en duurzame wereld die gestoeld is op respect voor het internationaal recht. Deze opdracht 
past bij de internationale oriëntatie van Nederland. Als klein land met weinig machtsmiddelen  
maar grote handelsbelangen is het immers gebaat bij de naleving van overeengekomen  
afspraken, bij vreedzame geschillenbeslechting en bestraffing van ernstige internationale 
misdaden. De praktijk laat helaas ziet dat dit bepaald geen vanzelfsprekendheden zijn.
De permanente leden van de VN-Veiligheidsraad en andere grote landen hebben aanzienlijke 
invloed op de ontwikkeling van de internationale rechtsorde en de handhaving van gemaakte 
afspraken. Te midden van deze spelers is voor Nederland een bescheiden maar waardevolle 
rol weggelegd; de Nederlandse inzet heeft intrinsieke waarde en een voorbeeldfunctie.
Versterking van de internationale rechtsorde gaat over bijna alle terreinen van het 
Nederlandse buitenlandbeleid en kan op velerlei wijze plaatsvinden. Voorbeelden zijn  
het onderhandelen in internationale fora, het beschikbaar stellen van expertise, het 
onder steunen van internationale gerechtshoven en tribunalen, en het financieren van | 3 |
niet- gouvernementele organisaties. Deze beleidsdoorlichting concentreert zich op vier 
werkterreinen: de vreedzame geschillenbeslechting, het tegengaan van straffeloosheid, 
de hervorming van de VN-Veiligheidsraad en het beleid inzake gebieden die buiten de 
rechtsmacht van landen liggen, zoals de volle zee, Antarctica en de ruimte (internationaal 
gebied). De studie beschrijft hoe Nederland zich op deze terreinen heeft ingezet, en welke 
resultaten al dan niet mede door toedoen van Nederland zijn geboekt.
IOB-inspecteur Marijke Stegeman en IOB-onderzoeker Saskia Hesta waren verantwoordelijk 
voor de uitvoering van de beleidsdoorlichting. Krit Zeegers PhD (destijds Universiteit van 
Amsterdam) voerde de deelstudie over het tegengaan van straffeloosheid uit en Marco Benatar 
MA LL.M (Vrije Universiteit Brussel en Max Planck Instituut Luxemburg) die over vreedzame 
geschillenbeslechting. Marije Balt (consultant) leverde bouwstenen aan voor het hoofdstuk 
over het VN-hervormingsproces.
Voor deze studie is dankbaar gebruikgemaakt van de adviezen en commentaren van de 
referentiegroep die bestond uit prof. dr. Ellen Hey (Erasmus Universiteit Rotterdam), prof. 
dr. Larissa van den Herik (Universiteit Leiden) en prof. dr. Jan Rood (instituut Clingendael). 
Het ministerie van Buitenlandse Zaken werd in de referentiegroep vertegenwoordigd door 
René Lefeber (plaatsvervangend hoofd van de afdeling International Recht van de directie 
Juridische Zaken, Alexandra Valkenburg, hoofd van de afdeling Mensenrechten en Politieke 
en Juridische Zaken van de directie Multilaterale Instellingen en Mensenrechten (DMM/MP), 
Elke Koning (senior Beleidsmedewerker DMM/MP) en Bert Vermaat (afdeling Financieel en 
Informatiemanagement van de directie Financieel Economische Zaken). Het ministerie van 
Financiën was vertegenwoordigd door Daniel Overduijn en Ebru Akdag (beiden Inspectie 
der Rijksfinanciën).
