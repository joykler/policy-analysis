Vreedzame geschillenbeslechting en het tegengaan van straffeloosheid
beïnvloeden van de beleidsagenda van de VN en het versterken van de capaciteit van 
regionale organisaties. Het IPI bepleit een gedifferentieerde aanpak die voldoende aandacht 
schenkt aan de context waarin conflicten plaatsvinden en gebruik maakt van lokale kennis 
en ervaring. De organisatie voert diverse regionale en thematische programma’s uit, 
alsmede een trainingsprogramma over diplomatie. De belangrijkste activiteiten zijn het 
verrichten van beleidsonderzoek, het uitbrengen en verspreiden van publicaties en de 
organisatie van bijeenkomsten.
Nederland heeft vanaf 2012 een institutionele bijdrage gegeven aan het IPI (EUR 200.000 
per jaar) en een project gefinancierd over kennisuitwisseling in Afrika (EUR 100.000). 
Dit had tot doel de Afrikaanse lokale kennis en ervaring op het gebied van vredesopbouw 
toegankelijker te maken voor het hele continent en de bredere mondiale gemeenschap.
Het besluit van Nederland om hieraan bij te dragen berust op het feit dat het IPI een 
belangrijke problematiek aan de orde stelt en een goed netwerk en een goede reputatie heeft. 
Bovendien verloopt de communicatie tussen donoren en het IPI soepel. De organisatie  
rapporteert jaarlijks over haar werkzaamheden en de daarmee bereikte resultaten. 
Resultaten
| 58 | Overeenkomstig de planning heeft het IPI landen geadviseerd, bijeenkomsten georganiseerd 
en studies uitgebracht. In totaal zijn er sinds 2012 102 publicaties uitgebracht en 297  
102
bijeenkomsten georganiseerd. De website van het IPI wordt in toenemende mate gebruikt. 
Voorbeelden van publicaties zijn een studie over de samenwerking tussen de VN en de 
Afrikaanse Unie (AU) bij vredesoperaties, een publicatie over de Arabische jeugd en revoluties 
en contrarevoluties in Tunesië en Egypte, drie rapporten over de lokale respons op de situatie 
in Syrië en een rapport over georganiseerde misdaad en vredesoperaties. Partnerschappen 
zijn onder meer aangegaan met de AU en met Mongolië. Het trainings programma over 
diplomatie verliep conform de planning: het IPI verzorgde jaarlijks een training voor 
diplomaten uit het middenkader. Binnen het project over capaciteitsuitwisseling zijn vijf  
casestudies uitgevoerd: dat is één meer dan voorzien. Over het geheel genomen kan worden 
103
gesteld dat het IPI de geplande output heeft gerealiseerd.
Het IPI heeft een aantal indicatoren ontwikkeld voor resultaatmeting, zoals het aantal 
verzoeken dat het ontving van de VN en de lidstaten, het aantal keer dat gebruik is gemaakt 
104
van de eigen kennis en het aantal verzoeken voor het organiseren van bijeenkomsten. 
De rapportage van het IPI betreft de bereikte output en gaat niet in detail in op de doelbereiking. 
Het is plausibel dat het instituut heeft bijgedragen aan een betere kennis over vrede en 
veiligheid onder een redelijk groot en divers publiek. Volgens het ministerie van BZ is deze 
bijdrage zichtbaar geworden, zijn de doelstellingen waar mogelijk gerealiseerd en liet de 
105
organisatie zien dat de doelgroepen de aanbevelingen meenamen.
102 
http://www.ipinst.org/category/events ; http://www.ipinst.org/category/publications .
103 
http://www.ipinst.org/category/annual-report ; BZ-archief.
104 
Zelf spreekt IPI over impactmeting, maar de meeste indicatoren gaan niet over impact in evaluatieve 
zin, nl. dat gedeelte van de uitkomst dat is toe te schrijven aan de activiteiten van IPI.
105 
Slotdocument 2012 en 2013. BZ-archief.
