Hoofdbevindingen en lessen
2. Hoofdbevindingen
Motivering voor het beleid
1) Bevordering van de ontwikkeling van de internationale rechtsorde is een in de Grondwet verankerde 
opdracht aan de regering. Deze opdracht is in het belang van Nederland zelf. 
De opdracht in de Grondwet houdt in dat de regering zich actief inzet voor het respecteren 
van het internationaal recht binnen de internationale betrekkingen en voor de ontwikkeling  
van de rechtsorde. De inzet wordt gedreven door de waarden die in de Grondwet zijn 
vastgelegd. Nederland is een klein land met forse handels- en investeringsbelangen en 
beperkte machtsmiddelen. Daarom heeft het er ook zelf belang bij dat andere landen de 
waarden en verdragsverplichtingen die zijn vastgelegd in het internationaal recht, 
 respecteren in hun relaties met andere landen en bij hun optreden in inte rnationale 
organisaties en fora. 
Beleidsdoelstellingen
2) Het beleid heeft een sterk institutionele invalshoek. Het ontbreekt aan een overkoepelende visie op de 
vraag hoe vorm te geven aan de bevordering van de ontwikkeling van de internationale rechtsorde. 
Nederland kent een lange traditie en heeft grote deskundigheid op het gebied van het | 13 |
internationaal recht, zowel binnen als buiten de overheid. Het belang van de internationale 
rechtsorde wordt in beleidsdocumenten bevestigd, maar voor slechts een aantal onderwerpen 
zijn er in het beleid prioriteiten geformuleerd. Voorbeelden zijn het mensenrechtenbeleid 
en de inzet voor de hervorming van de VN. Met uitzondering van het mensenrechtenbeleid, 
kent het beleid een sterk institutionele invalshoek, zoals het bevorderen en faciliteren van 
vreedzame geschillenbeslechting via rechtspraak. Dit is mede ingegeven door de positie van 
Nederland als gastland voor de internationale hoven. Andere aspecten van de ontwikkeling 
van de internationale rechtsorde blijven daarmee onderbelicht.
Het beleid kent geen in beleidsdocumenten vastgelegde overkoepelende visie op wat 
Nederland beoogt te bereiken en welke plaats de inzet voor hervorming van de VN en het 
functioneren van de internationale hoven daarbij inneemt. De intentie om onder regie  
van BZ een samenhangende strategie te formuleren ten aanzien van thema’s, landen en 
regio’s is wel uitgesproken (MvT 2006), maar slechts op enkele deelterreinen gerealiseerd. 
Dit is te verklaren doordat de internationale rechtsorde veel beleidsterreinen omvat.  
Diverse BZ-directies en andere ministeries zijn hierbij betrokken, maar het ontbreekt aan 
een dui delijke regisseur . Er bestaan wel verschillende mechanismen voor intra- en 
interdepartementale afstemming van het beleid maar deze functioneren niet optimaal.  
Zij gaan vooral over praktische zaken en worden weinig benut voor beleidsontwikkeling en 
reflectie op algemene beleidslijnen.
Het spanningsveld tussen machtspolitiek en internationaal recht krijgt weinig aandacht in 
beleidsdocumenten. Bij de politieke besluitvorming over concrete kwesties worden steeds 
ad-hocafwegingen gemaakt tussen enerzijds politieke en coalitiebelangen en anderzijds de 
opdracht om de ontwikkeling van de internationale rechtsorde te bevorderen. De algemeen
