publiekrechtelijke waarborgen (zoals bepaald in Gemeentewet, Provinciewet en 
Datum 
Algemene wet bestuursrecht) niet automatisch van toepassing zijn (wat bij 19 januari 2015 
37
publiekrechtelijke samenwerking wel het geval is). 
Kenmerk 
 
2015-0000015018 
Publiekrechtelijke samenwerking 
De Gemeentewet (artikel 160, tweede lid) kent een voorkeur voor een 
publiekrechtelijke samenwerkingsvorm: “Het college besluit slechts tot de 
oprichting van en de deelneming in stichtingen, maatschappen, vennootschappen, 
verenigingen, coöperaties en onderlinge waarborgmaatschappijen, indien dat in 
het bijzonder aangewezen moet worden geacht voor de behartiging van het 
daarmee te dienen openbaar belang.” De Gemeentewet kent dus eigenlijk een 
vorm van ‘pas toe of leg uit’: er wordt gekozen voor publiekrechtelijke varianten 
voor samenwerking, tenzij het privaatrecht in het bijzonder aangewezen is. Deze 
voorkeur voor publiekrecht is opgenomen omdat de wetgever vond dat het 
publiekrecht meer waarborgen kent dan het privaatrecht. De praktijk laat 
overigens veel privaatrechtelijke samenwerking zien, omdat dit als eenvoudiger 
38
wordt beschouwd. 
 
Uit de parlementaire geschiedenis rond artikel 160 Gemeentewet en zijn 
voorgangers komt zoals gezegd steeds naar voren dat de publiekrechtelijke weg 
de voorkeur verdient omdat deze meer waarborgen kent zoals – gelet op het 
belang van democratische legitimiteit – openbaarheid en (politieke) 
verantwoordelijkheid.  
 
Het beginsel van openbaarheid is een van de basiskenmerken van het 
democratiebeginsel. Op grond van artikel 110 Grondwet moet de overheid dan ook 
openbaarheid betrachten bij de uitvoering haar taak. Deze openbaarheid komt in 
beginsel tot stand via openbaarheid van besluiten, openbaarheid van 
vergaderingen en openbaarheid van documenten. Dit is even goed bij 
samenwerkingsverbanden als bij afzonderlijke bestuursorganen van belang. 
 
Een ander uitgangspunt van het democratiebeginsel is dat bestuursorganen die 
niet zelf rechtstreeks gekozen worden politieke verantwoording schuldig zijn aan 
vertegenwoordigende organen. De vertrouwensregel houdt in dat een bestuurder 
kan worden ontslagen zodra deze niet langer het vertrouwen geniet van degene 
die hem heeft aangewezen. De vertrouwensregel wordt in de praktijk vaak 
gehanteerd als sluitstuk van de politieke verantwoordelijkheid.  
 
Wet gemeenschappelijke regelingen 
Een gemeenschappelijke regeling is een publiekrechtelijke overeenkomst tussen 
bestuursorganen. De gemeenschappelijke regeling is zelf geen rechtsvorm. In de 
praktijk wordt vaak echter gesproken over de gemeenschappelijke regeling in de 
betekenis van het gemeenschappelijk openbaar lichaam. Dat is echter niet juist. 
De gemeenschappelijke regeling is te vergelijken met de statuten bij een 
privaatrechtelijke rechtspersoon of een privaatrechtelijke overeenkomst. De 
gemeenschappelijke regeling zelf doet niets, het is een juridisch document.  
 
De Wet gemeenschappelijke regelingen (Wgr) is de wet die de publiekrechtelijke 
samenwerking tussen bestuursorganen (gemeenten, rijk, provincies, 
waterschappen) in gemeenschappelijke regelingen beheerst. Vanaf 1 januari 2015 
kent de Wgr vijf vormen van samenwerking: met de recente wetswijziging is de 
bedrijfsvoeringsorganisatie aan de bestaande mogelijkheden toegevoegd. De wet 
is bovendien aangepast vanwege benodigde (technische) wijzigingen vanwege de 
invoering van de dualisering, die niet voor de Wgr geldt, en verbetering van de 
                                                
37
 Idem, p. 22.  
38
 Zie ook Van den Dool en Schaap, 2014. 
Pagina 21 van 39 
 
 
 
 
 
79
