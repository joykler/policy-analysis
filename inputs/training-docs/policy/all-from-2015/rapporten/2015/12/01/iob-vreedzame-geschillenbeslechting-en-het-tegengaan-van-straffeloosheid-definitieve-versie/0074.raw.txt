Tegengaan van straffeloosheid
TFV-fondsen zijn bestemd voor fysieke en psychische rehabilitatie en materiële steun. 
Daarnaast komt een aantal bredere onderwerpen aan de orde: gemeenschapsparti cipatie, 
het nastreven van gendergelijkheid, de integratie van kindsoldaten en het tegengaan van 
stigma en discriminatie met betrekking tot slachtoffers. De evaluatie neemt dertien 
projecten onder de loep, die vaak meer dan één fase hebben doorlopen. De uitvoering  
is in handen van internationale of lokale ngo’s.
De bevindingen van de evaluatie zijn overwegend positief. De projecten boden steun die 
slachtoffers en hun familieleden niet op een andere wijze konden verkrijgen en waren 
daarmee relevant voor de mensen om wie het ging. In totaal zijn naar schatting 
72.700  mensen geholpen, een aantal dat ongeveer overeenkomt met het geplande aantal.
De fysieke rehabilitatie vond plaats via correctieve chirurgie, fysiotherapie, het verstrekken 
van prothesen en het toegankelijk maken van gebouwen. De meeste projecten op dit gebied 
zijn uitgevoerd in Oeganda. Een ngo meldde bijvoorbeeld dat vijf chirurgische kampen zijn 
opgezet, waar 374 slachtoffers hulp hebben gekregen en 257 mensen zijn geopereerd. In de 
Democratische Republiek Congo is medicatie verstrekt aan slachtoffers van verkrachting. 
Een sterk punt is de inzet van kundig personeel en de samenwerking met nationale 
organisaties. Niettemin is de continuïteit van de hulp een punt van zorg.
| 73 |
Veel projecten richtten zich op psychische rehabilitatie, soms in combinatie met fysieke 
rehabilitatie en/of materiële hulp. Traumaverwerking werd daarbij verweven met aandacht 
voor culturele waarden, herstel van vertrouwen en het voorkomen van stigmatisering en 
discriminatie. Daarbij werden vier verschillende strategieën toegepast: training, training 
van trainers, gemeenschapstherapie en schoolprojecten. Op deze wijze zijn heel veel 
slachtoffers bereikt, vooral in de Democratische Republiek Congo. Ter illustratie: in een 
project in dit land zijn 800 mensen geholpen via counseling en 40.000 mensen bereikt via 
gemeenschapsinitiatieven voor conflictpreventie. Hoewel dit project dus veel mensen heeft 
bereikt, vormen zij een kleine minderheid van de slachtoffers. De continuïteit is bij deze 
projecten een punt van zorg. De evaluatoren bevelen dan ook aan meer aandacht te 
schenken aan het versterken van de instituties die psychosociale hulp kunnen geven. 
TFV heeft situatieanalyses laten uitvoeren om in de toekomst te kunnen zien of en hoe 
148
projecten tot traumaverwerking hebben geleid. 
De materiële steun bestond vooral uit kredietvoorzieningen op gemeenschapsniveau, 
opdat slachtoffers de geleden schade aan bijvoorbeeld hun huizen konden herstellen. 
Dit betekende tevens een stimulans om de gemeenschap voor andere zaken te mobiliseren. 
Het evaluatieteam uit zich positief over deze projecten, onder meer omdat het percentage 
van de leningen dat wordt terugbetaald, hoog is. Maar slachtoffers gaven aan dat de steun 
verre van voldoende was om alle schade te herstellen. Het evaluatieteam beveelt aan te 
onderzoeken welke spaarvoorziening het beste werkt om de steun voor deze voorziening 
vervolgens uit te breiden.
148 
Interview met medewerkers van TFV.
