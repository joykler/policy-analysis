Bijlage 3 | De Wet gemeenschappelijke 
regelingen, het vervolg
In het eerste deel van zijn advies over democratische legitimiteit van samenwerking (januari 2015) 
besteedde de Raad de nodige aandacht aan de Wet gemeenschappelijke regelingen (Wgr), de wet 
die de grondslag biedt voor gemeenten, provincies en waterschappen om samen te werken in 
publiekrechtelijke constructies. 
Een gemeenschappelijke regeling is een publiekrechtelijke overeenkomst tussen bestuursorganen. 
De gemeenschappelijke regeling is zelf geen rechtsvorm. In de praktijk wordt vaak echter gesproken 
over de gemeenschappelijke regeling in de betekenis van het gemeenschappelijk openbaar lichaam. 
Dat is echter niet juist. De gemeenschappelijke regeling is te vergelijken met de statuten bij een 
privaatrechtelijke rechtspersoon of een privaatrechtelijke overeenkomst. De gemeenschappelijke 
regeling zelf doet niets, het is een juridisch document. 
Vanaf 1 januari 2015 kent de Wgr vijf vormen van samenwerking: met de recente wetswijziging is de 
bedrijfsvoeringsorganisatie aan de bestaande mogelijkheden toegevoegd. 
De samenwerkingsvormen zijn: 
- Gemeenschappelijk openbaar lichaam (art. 8 lid 1 Wgr en art. 135 Grondwet)
- Gemeenschappelijk orgaan (art. 8 lid 2 Wgr) 
- Centrumconstructie (art. 8 lid 4 Wgr) 
- Regeling zonder meer (art. 8 jo. art. 1 Wgr)
- Vanaf 1 januari 2015: de bedrijfsvoeringsorganisatie (art. 8 lid 3 Wgr) 
De wet is bovendien aangepast vanwege benodigde (technische) wijzigingen vanwege de invoering 
van de dualisering, die niet voor de Wgr geldt, en verbetering van de planning- en controlcyclus. 
Op 16 maart 2015 heeft het (toenmalige) Tweede Kamerlid Schouw het initiatief genomen tot 
Wijziging van de Wet gemeenschappelijke regelingen en enige andere wetten in verband met democratisering van 
35
de gemeenschappelijke regelingen en overige samenwerkingsverbanden. Citeertitel: democratisering 
gemeenschappelijke regelingen. De woordkeuze verraadt dat verlengd lokaal bestuur 
democratischer moet. De memorie van toelichting schetst dat regionale besluitvorming buiten de 
hoofdstructuur om plaatsvindt, dat de afstand tot de besluitende bestuurslaag toeneemt, en 
navenant de democratische legitimering af. Er is geen kiesrecht voor het algemeen bestuur en de 
volksvertegenwoordigers kunnen maar in beperkte mate de koers bijsturen. En gemeenteraden 
zouden niet in staat zijn het uitvoerende orgaan van zo’n samenwerkingsverband effectief ter 
35 Tweede Kamer, vergaderjaar 2014–2015, 34 177, nr. 1.
57
