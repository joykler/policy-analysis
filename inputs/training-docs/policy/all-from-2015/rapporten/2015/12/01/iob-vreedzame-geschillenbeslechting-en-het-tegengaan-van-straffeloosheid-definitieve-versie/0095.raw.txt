Vreedzame geschillenbeslechting en het tegengaan van straffeloosheid
toevoeging (zullen) vormen op bestaande verdragen en andere afspraken. Ook het feit dat 
Nederland nauw betrokken was, en is, bij de voorbereiding dan wel de totstandkoming van 
de afspraken over deze voorbeelden heeft meegewogen.
Institutioneel liggen de ontwikkeling en uitvoering van het beleid terzake voor een 
belangrijk deel bij de Directie Juridische Zaken, afdeling Internationaal Recht (DJZ/IR) van 
het ministerie van Buitenlandse Zaken. Binnen BZ is ook de directie Inclusieve Groene Groei 
betrokken bij de beleidsvorming en -uitvoering. Het ministerie van Infrastructuur en Milieu 
en/of het ministerie van Economische Zaken zijn hierbij eveneens betrokken.
7.2 Exploitatie van natuurlijke hulpbronnen 
Bij natuurlijke hulpbronnen kan een onderscheid worden gemaakt tussen minerale 
hulpbronnen, zoals metalen, en levende bronnen, zoals vissen. Exploitatie hiervan kan 
schadelijke effecten hebben voor het milieu. Ook kunnen er geschillen ontstaan over het 
gebruik en de verdeling van de opbrengsten. 
De toenemende vraag naar zeldzame metalen en het feit dat er in snel tempo meer 
| 94 | technische mogelijkheden komen om deze te delven, hebben geleid tot commerciële 
interesse in de exploitatie van de diepzeebodem. De gevolgen van diepzeemijnbouw voor  
de diepzeebodem zijn echter nog grotendeels onbekend. De mogelijkheid bestaat dat 
organismen die zich aan extreme omstandigheden hebben aangepast, worden bedreigd. 
182
Hiernaast is er een risico dat gifstoffen en sedimentwolken vrijkomen.
De door het VN-Zeerechtverdrag ingestelde Internationale Zeebodemautoriteit ontwerpt 
onder meer regels voor onderzoek, exploratie en exploitatie van de zeebodem, tezamen de 
Mining Code (Mijnbouwcode) genoemd. Momenteel zijn er wettelijke regelingen voor 
onderzoek en exploratie van mangaanknollen (2000, aangepast in 2013), polymetallische 
183
sulfiden (2010) en de kobaltkorst (2012). De regels voor exploitatie zijn nog in ontwikkeling.  
Bedrijven kunnen in gebieden die buiten de rechtsmacht vallen van staten, alleen  
diepzeemijnbouw ondernemen met de steun van een staat die uitvoering geeft (toezicht op 
de naleving en handhaving) aan het VN-Zeerechtverdrag en de door de Zeebodemautoriteit 
aanvaarde Mijnbouwcode.
Nederland is vertegenwoordigd in de Raad van de Autoriteit – de ministeries van BZ en 
Infrastructuur en Milieu hebben hierin ziting – en heeft in de evaluatieperiode van deze 
beleidsdoorlichting deelgenomen aan de onderhandelingen over en bijgedragen aan de 
opstelling en amendering van de Mijnbouwcode. Nederland staat op het standpunt dat bedrijven 
alleen een exploitatievergunning voor internationaal gebied kunnen krijgen  
als er een milieuplan is vastgesteld voor het gebied waarop de vergunningaanvraag betrekking 
heeft, en als er een milieueffectrapport is opgesteld voor het project waarop  
de vergunningaanvraag betrekking heeft. Nederland heeft hiertoe een document gepresenteerd 
182 
http://www.kennislink.nl/publicaties/diepzeemijnbouw .
183 
https://www.isa.org.jm/mining-code .
