Bijlagen
Bijlage 1 Over IOB
Doelstellingen
De Inspectie Ontwikkelingssamenwerking en Beleidsevaluatie (IOB) beoogt een bijdrage te 
leveren aan de kennis over de uitvoering en effecten van het Nederlandse buitenlandbeleid. 
IOB voorziet in de behoefte aan onafhankelijke evaluatie van beleid en uitvoering ten 
aanzien van alle beleidsterreinen die vallen binnen de homogene groep buitenlanduitgaven 
(HGIS). Verder adviseert IOB over de programmering en uitvoering van de evaluaties die 
onder verantwoordelijkheid van de beleidsdirecties van het ministerie van Buitenlandse 
Zaken en de ambassades worden verricht.
IOB-evaluaties stellen de bewindspersonen in staat om aan het Parlement verantwoording af 
te leggen over het gevoerde beleid en de besteding van middelen. Bij de uitvoering van 
evaluaties wordt naast verantwoording ook aandacht geschonken aan leren, door lessen en 
verbetermogelijkheden aan te reiken die kunnen worden geïncorporeerd in de beleidscyclus  
van het ministerie. Gewapend met de kennis over de resultaten van het gevoerde beleid 
kunnen beleidsmakers nieuwe interventies beter en doelgerichter voorbereiden.
Organisatie en kwaliteitsborging | 103 |
IOB beschikt over een staf van ervaren onderzoekers en een eigen budget om zo nodig 
specialistische kennis van buiten te kunnen benutten. Voor de kwaliteitsbewaking stelt IOB 
voor elke evaluatie een externe referentiegroep samen, waarin naast externe deskundigen 
ook betrokken beleidsmedewerkers van het ministerie en andere relevante deskundigen 
zitting hebben. Bovendien wijst IOB voor elke evaluatie enkele inspecteurs aan als kritische 
meelezers. IOB’s Evaluatiebeleid en richtlijnen voor evaluaties zijn beschikbaar op de website  
www.iob-evaluatie.nl en in papieren vorm via het IOB-secretariaat.
Programmering
De IOB-evaluatieprogrammering maakt deel uit van het overzicht van voorgenomen evaluaties 
dat, gerangschikt naar beleidsartikel, is opgenomen in de Memorie van Toelichting van de 
Begroting van het ministerie van Buitenlandse Zaken. IOB heeft eindverantwoordelijkheid 
voor de evaluatieprogrammering op het terrein van ontwik kelingssamenwerking, en 
adviseert over de programmering op het terrein van buitenlandbeleid. De onderwerpkeuze 
wordt mede bepaald op grond van de behoeften vanuit het ministerie, het parlement en de 
relevantie voor de samenleving. IOB stemt de eigen evaluatieprogrammering ook af op die 
van andere donoren en ontwikkelingsorganisaties.
Aanpak en methodologie
IOB streeft naar relevantie, hoge kwaliteit en methodologische vernieuwing. Het 
evaluatieonderzoek maakt bij voorkeur gebruik van zowel kwantitatieve als kwalitatieve 
onderzoeksmethoden die – zo mogelijk – uitmonden in robuuste impactstudies. IOB verricht 
tevens systematische overzichtsstudies van beschikbare empirische resultaten op prioritaire 
beleidsterreinen. Met de evaluatiediensten van andere landen binnen het evaluatienetwerk 
van de OESO-Commissie voor ontwikkelingssamenwerking werkt IOB nauw samen, onder 
meer door het uitwisselen van kennis en expertise en het uitvoeren van gezamenlijke evaluaties.
