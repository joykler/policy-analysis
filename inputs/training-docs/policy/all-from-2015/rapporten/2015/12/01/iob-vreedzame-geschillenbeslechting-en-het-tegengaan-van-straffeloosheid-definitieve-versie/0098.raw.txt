Internationaal gebied
Nederland acht de Arctische Raad het meest relevante beleidsforum voor de ontwikkeling en 
de bevordering van de internationale rechtsorde in de Arctische regio en is als waarnemer  
bij deze raad betrokken. De raad komt één keer per twee jaar op ministerieel niveau bijeen 
en twee keer per jaar op ambtelijk niveau. Op deze ambtelijke bijeenkomsten vindt 
monitoring plaats van de uitvoering van besluiten en worden nieuwe besluiten voorbereid. 
Landen in de Arctische regio hebben uiteenlopende en soms tegengestelde belangen, 
wat betekent dat de besluitvorming traag verloopt. Voor veel deelgebieden heeft de 
Arctische Raad werk- en expertgroepen ingesteld. Nederland neemt actief deel aan de 
werkzaamheden van (een deel van) deze groepen en stelt middelen beschikbaar voor de 
deelname van Nederlandse experts aan deze werk- en expertgroepen.
Inzake de ruimteverdragen heeft Nederland zich ook sterk gemaakt voor aanvullende 
regelgeving ter bescherming van het milieu. Het gaat hierbij om afspraken over het 
tegengaan van en het opruimen van ruimteschroot. Nederland heeft bijgedragen aan de 
opstelling van een compendium over de gehanteerde normen. Over de noodzaak van 
aanvullende internationale regelgeving bestaat nog geen overeenstemming.
7.4 Discussie en conclusies
| 97 |
Nederland heeft belang bij een goede regelgeving voor de bescherming en het verantwoord 
gebruik van internationaal gebied om ongewenste aantasting van het milieu en de gevolgen 
daarvan voor het klimaat en de voedselketen tegen te gaan. Ook helpt dergelijke regelgeving  
geschillen over het gebruik van dit gebied en de verdeling van de opbrengsten daarvan te 
voorkomen en beslechten. Daarnaast staan economische en soms ook geopolitieke 
belangen op het spel. De inzet voor internationaal gebied is in overeenstemming met het in 
de MvT bij de begroting voor Buitenlandse Handel en Ontwikkelingssamenwerking vermelde 
doel ‘dat internationale publieke goederen zoals een stabiel klimaat, gezonde ecosystemen, 
192
grondstoffen, voedsel en water beschikbaar blijven voor huidige en toekomstige generaties’. 
MvT’s en overige parlementaire documenten bieden weinig informatie over het beleid 
193
inzake internationaal gebied, met uitzondering van de poolgebieden.
Conclusies
• Het beleid inzake de exploitatie van natuurlijke hulpbronnen en de bescherming van het 
milieu in internationaal gebied is weinig zichtbaar in Nederlandse beleidsdocumenten.
• De uiteenlopende belangen van de landen die deelnemen aan de onderhandelingen over 
de aanvullende regelgeving voor de exploitatie van natuurlijke hulpbronnen en de 
bescherming daarvan, maken dat de voortgang op de behandelde dossiers traag is.
• Mede door de inzet van Nederland zijn enkele successen geboekt, zoals de amendering 
van de Mijnbouwcode en de totstandkoming van een onderhandelingsmandaat voor het 
opstellen van een uitvoeringsovereenkomst bij het VN-Zeerechtverdrag betreffende 
mariene biodiversiteit.
192 
TK 2013–2014, 33 750 XVII, nr. 2: 33.
193 
Diverse zoekopdrachten leiden alleen tot informatie over de poolgebieden. Informatie wel beschikbaar 
in het BZ-archief (2009-2014).
