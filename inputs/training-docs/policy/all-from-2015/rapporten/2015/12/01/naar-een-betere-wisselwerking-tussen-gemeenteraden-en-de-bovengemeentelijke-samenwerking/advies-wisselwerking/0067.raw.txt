zal dit percentage verder stijgen. Bij de bekostiging van taken die door het 
Datum 
samenwerkingsverband worden uitgevoerd spelen behalve vragen van 19 januari 2015 
kostentoedeling en risicoverevening tussen deelnemende gemeenten, ook 
Kenmerk 
vraagstukken op het gebied van de financiële verhoudingen tussen Rijk en 
2015-0000015018 
11
gemeenten over de toedeling van rijksgelden.  
 
De verhouding tussen Rijk en gemeenten speelt ook bij toezicht. De 
gemeenteraad houdt in eerste instantie toezicht op een samenwerkingsverband, 
de provincie en/of het Rijk volgen. Verticaal toezicht betreft veelal 
kwaliteitstoezicht, met alle kenmerken van handhavingstoezicht en toezien op de 
naleving van de wettelijke voorschriften.  
 
1.2 Democratische legitimiteit 
Democratische legitimiteit is een begrip dat vele aspecten kent. In de kern bestaat 
12
het beginsel democratische legitimiteit uit drie delen : 
1. de eis van algemeen (actief en passief) kiesrecht: burgers moeten invloed 
kunnen uitoefenen op de samenstelling van vertegenwoordigende lichamen.  
2. de eis van democratische sturing: vertegenwoordigende lichamen moeten 
richting kunnen geven aan het overheidsoptreden.  
3. de eis van democratische verantwoording: vertegenwoordigende lichamen 
moeten in staat zijn om het overheidsoptreden te controleren en betrokkenen 
te vragen hierover verantwoording af te leggen.  
 
Nederland is een indirecte, representatieve democratie. Het volk kiest zijn eigen 
vertegenwoordigers die namens hen beslissingen nemen en het bestuur 
controleren. Het principe van verlengd lokaal bestuur beperkt de invulling van het 
democratieconcept: er is wel sprake van sturing van het overheidsoptreden, en 
van verantwoording en controle, maar er vinden géén algemene rechtstreekse 
verkiezingen plaats. 
 
Tussen verschillende soorten van democratische legitimiteit kan onderscheid 
13
worden gemaakt in input-, troughput-, output- en feedbacklegitimiteit. Bij 
inputlegitimiteit zijn politieke keuzes legitiem als de wil van het volk wordt 
weerspiegeld. In het geval van troughputlegitimiteit gaat het om 
proceslegitimiteit: transparantie, kenbaarheid en voorspelbaarheid van het 
politieke besluitvormingsproces verlenen legitimiteit aan de gemaakte keuzes. 
Vanuit het outputperspectief zijn politieke keuzes legitiem wanneer deze effectief 
het algemeen belang bevorderen. Feedbacklegitimiteit bestaat uit verantwoording 
en terugkoppeling. Aan democratische organen en kiezers wordt over de 
uitoefening van publieke bevoegdheden en de besteding van publieke middelen 
rekenschap afgelegd; het overheidsoptreden kan worden beoordeeld en zo nodig 
bijgestuurd. 
 
  
                                                
11
 Zie ook hierna in de Toelichting onder 10. Financiële verhoudingen Rijk-decentrale 
overheden. 
12
 Bovens en Scheltema, 1999, p. 141-142. 
13
 Zie ook Scharpf, 1970.  
Pagina 7 van 39 
 
 
 
 
 
65
