Vreedzame geschillenbeslechting en het tegengaan van straffeloosheid
De viering 100 jaar Vredespaleis in 2013 vormde het belangrijkste publieksevenement tijdens 
de evaluatieperiode. De viering ging gepaard met talrijke publieksactiviteiten. Hiernaast was 
Nederland gastheer van een ministeriële bijeenkomst over vreedzame geschillenbeslechting  
in het Vredespaleis. De secretaris-generaal van de VN stelde in zijn openingsspeech dat 
verplichte erkenning van de rechtsmacht van het IGH een versterking vormt van de 
internationale rechtsorde. Voorts sprak hij zijn waardering uit over landen die de in het 
VN-Handvest genoemde manieren hadden gebruikt om escalatie van conflicten tegen te 
gaan en geschillen op te lossen. Het PHA verzorgde een live internetuitzending van een 
seminar over nieuwe uitdagingen op het gebied van arbitrage.
Ook in bilaterale contacten en via het organiseren van bijeenkomsten vroeg Nederland  
aandacht voor het belang van vreedzame geschillenbeslechting en de rol van het IGH  
en het PHA. In de evaluatieperiode ging het onder meer om het faciliteren van een 
boekpresentatie van een voormalig rechter van het IGH in Sri Lanka en het faciliteren  
87
van bijeenkomsten in Costa Rica en Zuid-Afrika. Het IGH en het PHA kregen zowel in  
de bilaterale contacten als bij de promotieactiviteiten aanmerkelijk minder aandacht  
dan het ICC (zie hoofdstuk 5). 
In het kader van het Haagse project vrede en recht vonden activiteiten plaats om meer 
| 54 | bekendheid te geven aan de in Den Haag gevestigde hoven, met inbegrip van het IGH en het 
PHA. Zo brachten leden van de hoven in 2013 een bezoek aan Maleisië en Indonesië 
(zie hoofdstuk 5), hield een IGH-rechter uit Oeganda een toespraak op de Nederlandse 
ambassade in Zimbabwe (2013) en werd in de VS een bijeenkomst gefinancierd met de 
drie vrouwelijke rechters van het IGH (2014).
De informatie over de Nederlandse betrokkenheid bij vreedzame geschillenbeslechting, en 
meer in het bijzonder bij het IGH en het PHA, op de website van de Rijksoverheid is schaars en 
moeilijk toegankelijk. Bij de verhandeling over de internationale rechtsorde worden deze twee 
hoven niet eens genoemd, dit in tegenstelling tot de ad hoc georganiseerde strafrech telijke 
tribunalen en het ICC. Op de website staan alleen toespraken van bewindslieden over het 
IGH en het PHA.
4.3.2 Functioneren van het IGH en het PHA
De effectiviteit van de hoven wordt mede bepaald door de mate waarin staten toegang 
hebben tot de hoven, door de procedures en door het beheer. Vanzelfsprekend valt de 
rechtspraak zelf, dan wel de arbitrage, buiten de invloedssfeer van Nederland. 
Het Internationaal Gerechtshof is een VN-orgaan. Interne maatregelen worden in grote mate 
door de hoven zelf bepaald. De mogelijkheden voor een land om zich in te zetten voor 
effectieve procedures bij het IGH zijn dus beperkt. Nederland heeft als VN-lidstaat wel een 
stem bij de verkiezing van rechters. Het hanteert het principe dat kwaliteit de doorslag geeft 
en er bij de verkiezing van rechters geen sprake mag zijn van steunruil. Nederland maakt 
zijn voorkeur voor een kandidaat om die reden niet bekend, tenzij het om een Nederlandse 
87 
Informatie uit BZ-archief, 2013 en 2014.
