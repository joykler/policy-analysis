Nederlands beleid
Wel heeft Nederland ten opzichte van andere landen een duidelijk profiel als gastland voor 
internationale instellingen op het gebied van vrede en gerechtigheid. Den Haag prijst zich 
aan als stad van vrede en recht en geeft daarmee Nederland prestige als kenniscentrum op 
dit gebied. Hiernaast is ‘vrede en recht’ sinds oktober 2010 als thema toegevoegd aan de 
Nederlandse publieksdiplomatie in het buitenland. De viering van het 100-jarig bestaan van 
het Vredespaleis in 2013 was een van de hoogtepunten van de afgelopen jaren.
Mede omdat Nederland gastland is voor internationale hoven heeft het beleid een sterk 
institutioneel accent. De nadruk ligt op hervorming van de VN, met inbegrip van de VNVR, 
en het meer bekendheid geven aan en het effectief functioneren van de internationale hoven. 
De ‘permanente en inherente spanning tussen internationaal recht en (internationale) 
59
politiek’ krijgt in beleidsdocumenten weinig aandacht. Voorstanders van het internationaal 
recht als leidraad stellen dat Nederland zich te veel laat leiden door politieke belangen, en 
pas in tweede instantie kijkt naar hoe internationale volkenrechtelijke aspecten hierbinnen  
passen. Het onderzoek van de commissie-Davids naar de besluitvorming over de politieke 
steun van Nederland aan de inval in Irak in de periode 2002-2003 bracht dit duidelijk aan 
het licht. Een van de conclusies luidde dat ‘de kwestie van de volkenrechtelijke legitimatie 
ondergeschikt werd gemaakt aan de in augustus 2002 door Buitenlandse Zaken uitgezette 
60
beleidslijnen’. Saillant is dat het interne juridische advies aan de minister destijds dezelfde | 37 |
conclusie bevatte, maar terzijde werd geschoven.
Het onderzoek van de commissie-Davids beslaat een tijdvak dat ver voor de evaluatieperiode 
van deze beleidsdoorlichting ligt. Het rapport werd begin 2010 openbaar. Dat betekent dat de 
follow-up van het rapport wel binnen de periode van evaluatie valt. Het rapport heeft geleid 
tot procedurele aanpassingen ten aanzien van de interne advisering (deze worden beschreven 
in hoofdstuk 3) en tot de aanstelling van een externe volkenrechtelijke adviseur (2011).
Een analyse van de mate waarin volkenrechtelijke aspecten zijn meegewogen in de politieke 
besluitvorming, valt buiten het bestek van deze beleidsdoorlichting. Hier worden slechts twee 
voorbeelden genoemd en deze tonen een wisselend beeld. Zo stelde de minister van BZ in 
2012 met betrekking tot de intensivering van de betrekking tussen Nederland en Israël dat 
regeringsbeleid het resultaat is van een brede beleidsafweging, inclusief de volkenrechtelijke 
61
aspecten, en dat het kabinet erop toeziet dat dit beleid niet in strijd is met het volkenrecht. 
In de besluitvorming met betrekking tot Syrië stonden volkenrechtelijke aspecten, met 
inbegrip van de adviezen van de externe adviseur, vooralsnog op de voorgrond.
59 
De geciteerde passage staat in Van Genugten en Jägers (2011).
60 
http://www.rijksoverheid.nl/documenten-en-publicaties/rapporten/2010/01/12/rapport-commissie-
davids.html (p. 425).
61 
TK 2011-2012, Aanhangsel van de Handelingen nr. 3250.
