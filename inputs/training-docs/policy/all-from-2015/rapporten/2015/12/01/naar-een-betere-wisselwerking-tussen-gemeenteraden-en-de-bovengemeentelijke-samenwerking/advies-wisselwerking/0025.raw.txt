Samenwerking vraagt om schakelkracht
Bij samenwerking wordt een deel van het eigen belang en de eigen autonomie van de gemeente 
opgegeven voor het belang om door samenwerking gemeenschappelijke doelen te bereiken. 
Gemeentebesturen moeten het vermogen hebben om op verschillende speelvelden en op 
12
verschillende schaalniveaus te schakelen en te verbinden. De Raad noemt dat schakelkracht. Soms 
moet er worden geacteerd op het niveau van buurt, dorpskern of wijk, dan weer op het niveau van de 
regio. Met name voor gemeenteraadsleden is schakelkracht in toenemende mate van belang. Én het 
behartigen van lokale belangen, én aandacht voor regionale belangen. Waarbij vooral de aandacht 
uitgaat naar de lokale component van het regionale belang. Hier nekt zich dat het behoud van 
individuele posities vaak belangrijker is dan het bereiken van gezamenlijke ambities. Discussies over 
macht, invloed en zeggenschap staan voorop, het ontwikkelen van een krachtige regionale aanpak 
van maatschappelijke opgaven krijgt veel minder aandacht. Met als gevolg dat als het erop aankomt 
lokale belangen boven het regionale belang gaan. Toch zijn lokale en regionale belangen vaak sterk 
met elkaar verweven, anders werk je niet samen. Maar dit inzicht moet verder doordringen. 
Verlengd en verlegd lokaal bestuur, democratische aanvulling of uitholling?
In het eerste deel van het advies (januari 2015) maakte de Raad een onderscheid in de problematiek 
rond regionale samenwerking tussen verlengd en verlegd lokaal bestuur. Het eerste is een hulpmiddel 
om de wensen van de gemeenteraad te kunnen realiseren, het tweede ontneemt gemeenteraden 
ruimte om wensen naar voren te brengen. In een recente Noorse studie wordt dit onderscheid 
aangeduid als filling in en hollowing out: regionaal bestuur kan de besluitvorming in de gemeenteraad 
13
aanvullen en/of uithollen. In het eerste geval is er sprake van verlengd lokaal bestuur, in het tweede 
geval kan beter worden gesproken van verlegd lokaal bestuur. 
Zijn samenwerkingsverbanden ingesteld om gemeenten beter in staat te stellen om hun 
beleidsdoelstellingen te verwezenlijken, dan spreken we van democratische aanvulling. In dat geval 
vullen zij de besluitvorming in de gemeenteraad aan: regionaal bestuur maakt het mogelijk dat de 
democratische besluiten die in de gemeenteraad worden genomen ook tot uitvoering worden 
gebracht. Regionaal bestuur is hier verlengd lokaal bestuur.
Hiertegenover staat dat regionale samenwerking er ook toe kan leiden dat belangrijke politieke 
beslissingen niet meer door de gemeenteraad maar door het regionaal bestuursorgaan worden 
genomen. We spreken dan van democratische uitholling: het regionaal bestuur holt de lokale 
besluitvorming uit, waarmee de gemeenteraad haar directe invloed verliest. Regionaal bestuur is 
hier verlegd lokaal bestuur geworden. 
12 De Raad ontleent deze term aan de provincie Noord-Brabant, vergelijk Leiderschap en dienstbaarheid: Samen op 
weg naar een (Veer)Krachtig Bestuur voor Brabant, september 2014.
13 Boogers, M., P.J. Klok, B. Denters, Effecten van regionaal bestuur voor gemeenten: de democratische kwaliteit en 
effectiviteit van regionaal bestuur. Enschede, Universiteit Twente, te verschijnen 2016.
23
