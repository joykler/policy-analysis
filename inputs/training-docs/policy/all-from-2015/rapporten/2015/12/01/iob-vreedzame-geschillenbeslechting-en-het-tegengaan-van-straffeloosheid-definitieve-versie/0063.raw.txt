Vreedzame geschillenbeslechting en het tegengaan van straffeloosheid
112
de organisatie van het ICC vast. Na een onverwacht snel ratificatieproces trad het SvR op 
113
1 juli 2002 in werking. Het beschikte echter nog niet over een gebouw, een budget en staf. 
Het ICC is nu ruim tien jaar operationeel en wordt geconfronteerd met een aantal problemen  
die het functioneren belemmeren. In de eerste plaats heeft een aantal belangrijke landen, 
waaronder drie permanente leden van de VN-Veiligheidsraad – China, Rusland en de VS –  
het SvR niet geratificeerd. De VS hebben zelfs intensief campagne gevoerd tegen ratificatie. 
Voorts functioneert het relatief jonge Hof nog niet optimaal (zie paragraaf 5.3.3).
5.2 Nederlands beleid
Het Nederlandse beleidsuitgangspunt is dat gerechtigheid onmisbaar is voor duurzame 
vrede en dat degenen die zich schuldig hebben gemaakt aan internationale misdaden 
114
moeten worden berecht. In de visie van de regering kan Nederland hierin een bescheiden 
rol spelen, bijvoorbeeld door expertise voor onderzoek beschikbaar te stellen en steun te 
geven voor de ontwikkeling van een mechanisme voor waarheidsvinding.
Voor het faciliteren van de internationale strafrechtpleging ziet Nederland een grotere rol voor 
zichzelf en voor de internationale gemeenschap weggelegd dan voor de waarheidsvinding.  
| 62 | Op mondiaal niveau neemt het deel aan fora over de ontwikkeling van nieuwe regelgeving 
en de implementatie van bestaande regelgeving. Het spant zich in de VN, de EU, binnen de 
Assemby of State Parties (ASP; vergadering van landen die het SvR hebben geratificeerd) en 
in bilateraal verband in om de samenwerking met en effectiviteit van het ICC te bevorderen 
(paragraaf 5.3). Vanwege zijn positie als gastland treedt Nederland overwegend behoedzaam 
op, onder meer door op bepaalde dossiers zich niet te profileren. Naast inzet voor het ICC 
geeft Nederland steun aan een aantal internationale ad-hoc tribunalen en drie ngo’s die zich 
ervoor inspannen om straffeloosheid tegen te gaan (paragraaf 5.4 en 5.5).
In een aantal partnerlanden voor ontwikkelingssamenwerking geeft Nederland een 
financiële bijdrage aan projecten op het gebied van de rechtsstaat. Het Matra-programma 
voor landen die willen toetreden tot de EU is eveneens gericht op rechtsstaatontwikkeling. 
Ook internationale ngo’s die landen behulpzaam zijn bij de opbouw van de rechtsstaat krijgen 
financiële steun. Voorts beschikt de EU over een scala aan financiële en niet-financiële  
instrumenten voor steun aan de juridische sector in derde landen. Daarmee wordt onder 
meer beoogd landen beter te equiperen om een verzoeningsproces op gang te brengen  
en straffeloosheid tegen te gaan. De inzet voor de opbouw van de rechtsstaat in  
115
post-conflictlanden blijft in deze beleidsdoorlichting goeddeels buiten beschouwing.
112 
http://www.icc-cpi.int/nr/rdonlyres/ea9aeff7-5752-4f84-be94-0a655eb30e16/0/rome_statute_english.pdf .
113 
Bosco (2014).
114 
TK 2009-2010, 32123 V, nr. 60.
115 
Zie hoofdstuk 1 over afbakening en hoofdstuk 3 over de financiële middelen die hiermee zijn gemoeid. 
Een beleidsdoorlichting over goed bestuur en rechtsstaatontwikkeling staat gepland voor 2016.
