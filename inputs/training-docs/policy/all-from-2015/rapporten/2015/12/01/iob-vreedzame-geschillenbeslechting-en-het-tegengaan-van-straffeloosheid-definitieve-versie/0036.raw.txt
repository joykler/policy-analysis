Nederlands beleid
onderwerpen vastgelegd. Kamerbrieven rapporteren over de beleidsuitvoering, vooral over 
de Nederlandse inzet in de Algemene Vergadering van de Verenigde Naties (AVVN), het 
beleid met betrekking tot het ICC en de Nederlandse opstelling in conflictsituaties.
In het kader van goed gastheerschap en de versterking van de positie van Den Haag als 
internationale stad van vrede en recht geeft Nederland financiële, facilitaire en diploma  tieke 
steun om het functioneren van de hier gevestigde hoven en tribunalen te bevorderen. 
Daarnaast probeert het grotere bekendheid met en een breder draagvlak voor deze 
instellingen te bewerkstelligen.
Versterking van de internationale rechtsorde heeft ook betrekking op vrijwel alle  
andere beleidsartikelen in de MvT’s bij de begroting van BZ en Buitenlandse Handel en 
Ontwikkelingssamenwerking (BHOS). Soms is dit duidelijk verwoord in beleidsdocumenten,  
zoals bij vrede en veiligheid of steun aan de rechtsorde in partnerlanden. De prominentere 
plek van de veiligheidsagenda vanaf 2009 blijkt onder meer uit de bijdrage van Nederland 
aan de preventie van de internationale piraterij en aan de besluitvorming over de berechting 
52
van piraterij en terrorisme. In reactie op een snel veranderende wereld bracht het kabinet 
in 2013 een internationale veiligheidsstrategie uit, die veel aandacht heeft voor de  
internationale rechtsorde. Deze stelt dat herstel van vrede, veiligheid en rechtsorde zowel 
een ‘eerste levensbehoefte’ is voor mensen in zwakke- en conflictstaten als een Nederlands | 35 |
53
economisch of veiligheidsbelang. Het Nederlandse buitenlandbeleid is er daarom op 
gericht zoveel mogelijk landen in te bedden in het multilaterale systeem. De achterliggende 
gedachte is dat multilaterale afspraken bescherming bieden voor landen, maar ook voor 
bedrijven en individuen in die landen. Hierdoor zijn staten beter in staat geschillen 
vreedzaam op te lossen. 
54
In 2014 verscheen een beleidsbrief over de internationale veiligheid. Hierin gaat het 
kabinet uitgebreid in op conflictsituaties in de nabijheid van Europa. Het stelt dat 
Nederland wat betreft de internationale rechtsorde ‘voor nieuwe uitdagingen is geplaatst’. 
Denk hierbij aan hoe om te gaan met de annexatie van de Krim door een permanent lid van 
de VNVR, en met oorlogsvoering door niet-statelijke actoren. Onmiddellijke antwoorden op 
deze nieuwe uitdagingen zijn er niet, aldus het kabinet, maar het zijn wel zaken die in 
internationaal verband moeten worden besproken. Het kabinet geeft in de brief ook aan 
welke gevolgen de toename van conflictsituaties heeft voor de Nederlandse beleidsinzet. 
Daarbij worden vijf hoofdpunten genoemd: (1) een geografische concentratie op de ring van 
instabiliteit rond Europa; (2) meer Europese verantwoordelijkheid; (3) investeren in de  
kwaliteit van vredesmissies en -operaties in VN-kader; (4) bescherming van burgers en 
menselijke veiligheid; en (5) verder kijken dan de crisis van vandaag. Bij dit laatste gaat het 
onder meer over cyber, de omgang met buitenlandse strijders en nieuwe wapensystemen.
In de periode 2008-2014 hebben opeenvolgende kabinetten diverse notities uitgebracht die 
deels betrekking hadden op rechtsstaatontwikkeling in postconflictlanden en fragiele staten. 
52 
Zie bijvoorbeeld TK 2008-2009, 92521, nr. 116 en TK 2009-2010, 27925, nr. 369.
53 
TK 2012-2013, 33694, nr.1: 12.
54 
TK 2014-2015, 33694, nr. 6.
