Voor dit advies heeft de Raad zijn bevindingen uit het eerste deel getoetst aan de praktijk aan de 
hand van een aantal vragen die zijn terug te brengen tot de volgende essentie: Is het gemeentelijke 
politieke bestuur in staat is om bij samenwerking richting te geven en te controleren dat wat het wil ook echt 
gebeurt? Door Lisanne de Blok is in de periode november 2014 – februari 2015 voor de Raad 
onderzoek gedaan naar de democratische legitimiteit van samenwerkingsverbanden zoals ervaren 
door gemeenteraadsleden. 
9
Onderzoeksresultaten in het kort
Tekort aan kennis en expertise 
Een groot deel van de gemeenteraadsleden is ten tijde van het onderzoek pas één jaar lid, wat 
waarschijnlijk consequenties heeft op de kennis van het gemiddelde gemeenteraadslid van de 
complexiteit van de decentralisaties en de samenwerkingsverbanden. Of, zoals één raadslid 
opmerkte: 
Als nieuw raadslid van onze gemeente ben ik ( ) niet in staat om deze [enquête] naar behoren in te vullen. U 
zult van mij dan ook geen formulier ingevuld krijgen.
Minder invloed
Over het algemeen vindt men dat de gemeenteraad minder invloed heeft op het stellen van 
kaders, de besluitvorming, de uitkomsten en de geldstromen (maar niet veel minder invloed) in 
vergelijking met taken die gemeenten zelf uitvoeren. 
Als het gaat om de ruimte van de gemeenteraad om aan de wensen van burgers tegemoet te 
komen en de burgers te laten participeren, vindt een kleine meerderheid dat men minder 
ruimte heeft (maar niet veel minder ruimte), zo’n 40%. Overigens vindt 32% dat ze nog evenveel 
ruimte hebben. 
Verschillen in beleidsterreinen 
Er lijkt geen verschil te zijn tussen de ervaren democratische legitimiteit van 
samenwerkingsverbanden op het sociale domein (jeugd, zorg) en het fysieke domein 
(ruimtelijke ordening, verkeer en vervoer economie, bouwen en wonen).
Verschillen tussen opleidingsniveaus
Uit de verschillende analyses kan worden vastgesteld dat over het algemeen opleidingsniveau 
de sterkste relatie heeft met de ervaren democratische legitimiteit: een gemeenteraadslid met 
een hbo en/of wo diploma is eerder geneigd om te zeggen dat de gemeenteraad minder invloed 
en minder ruimte heeft bij een samenwerkingsverband op aspecten zoals kaderstelling, 
9 Het volledige onderzoek is als webbijlage bij dit advies raadpleegbaar via www.rob-rfv.nl. 
14
