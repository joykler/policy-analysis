- De provincie voorkomt dat er bestuurlijke ‘muurbloempjes’ overblijven.
- Soms kan een (tijdelijke) financiële prikkel nodig zijn om samenwerking te bevorderen.
Formeel wettelijk is er weinig geregeld op het vlak van de kwaliteitsrol van de provincie. Dat neemt 
niet weg dat de provincie informeel de dialoog kan aangaan met gemeenten en regionale 
samenwerkingsverbanden voor een goed openbaar bestuur bij samenwerking. 
Financieel toezicht
De primaire doelstelling van het provinciaal financieel toezicht is het voorkómen dat een gemeente 
een structureel tekort op de begroting heeft en als gevolg daarvan een beroep moet doen op 
aanvullende uitkering uit het gemeentefonds. Bij het toezicht gaat het erom tijdig financiële 
problemen te onderkennen en gemeenten te stimuleren maatregelen te nemen om ontsporing 
tegen te gaan.
Met de decentralisaties jeugdzorg (circa 3,65 miljard euro), AWBZ (circa 3,9 miljard euro) en het 
participatiebudget (circa 2,9 miljard euro) is in 2015 een budget van nagenoeg 10,5 miljard euro 
gemoeid. De totale omvang van de ingeboekte bezuinigingen loopt op tot ongeveer 2,4 miljard euro 
26
in 2017. Kortom: gemeenten krijgen meer geld om te begroten, maar minder budget om de 
gedecentraliseerde taken uit te voeren. Daaraan kleven financiële (en maatschappelijke) risico’s 
waarvan we nu nog niet goed kunnen inschatten hoe groot deze zijn. Maar dat ze er zijn is zeker en 
dat rechtvaardigt dat van de toezichthouder op de financiën van de gemeente, te weten de 
provincie, mag worden verwacht dat hij gemeenten wijst op de mogelijke risico’s en het belang van 
een realistisch toekomstbeeld. Dit betekent dat provincies er op letten of de verplichtingen van de 
samenwerkingsverbanden waar de gemeente aan deelneemt door de gemeenten in hun 
begrotingen zijn vertaald. Uitgaven aan het samenwerkingsverband gelden voor gemeenten immers 
als verplichte uitgaven. Een gemeente kan in financiële problemen komen omdat de verplichting om 
bij te dragen aan de (verliezen) van het samenwerkingsverband te zwaar drukken.
Dat de provincie toezicht op de gemeentelijke financiën houdt, is algemeen bekend. Dat de provincie 
ook de taak heeft om financieel toezicht op gemeenschappelijke regelingen te houden is minder 
algemeen bekend. In de praktijk leidt dit bij de meeste provincies een slapend bestaan. Voor dit 
toezicht gelden in principe dezelfde regels als voor het toezicht op de gemeenten. Begrijpelijkerwijs 
lag tot nu toe de prioriteit van het provinciaal financieel toezicht bij gemeenten. Maar gezien de 
omvang van de middelen en de daarmee gepaard gaande risico’s die op regionaal niveau aan de 
taken voor de uitvoering van de decentralisaties worden besteed, is de Raad er een voorstander van 
27
dat het financieel toezicht van de provincie op samenwerkingsverbanden meer aandacht krijgt. 
26 G.A. van Nijendaal, Drie decentralisaties in het sociale domein, in: Jaarboek overheidsfinanciën 2014, p. 88.
27 Vergelijk Randstedelijke Rekenkamer, Financieel toezicht gemeenschappelijke regelingen, 21 september 2015.
36
