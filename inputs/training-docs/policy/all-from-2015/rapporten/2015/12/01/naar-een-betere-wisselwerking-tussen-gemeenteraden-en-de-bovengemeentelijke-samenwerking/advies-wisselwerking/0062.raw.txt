Ten geleide 
Datum 
 19 januari 2015 
Het lokaal bestuur staat bol van ontwikkelingen. In het oog springen de drie 
Kenmerk 
decentralisaties in het sociaal domein. Gemeenten kregen er per 1 januari 2015 
2015-0000015018 
belangrijke taken bij, bestaande taken zijn uitgebreid en de aard van de taken is 
anders: rechten zijn ingeruild voor voorzieningen. Het gaat onder andere om zorg 
voor langdurig zieken of ouderen, jeugdzorg en om hulp bij het vinden van werk. 
Het lokale niveau wint daarmee als ‘eerste overheid’ aan belang ten opzichte van 
het nationale.  
 
Er is meer aan de hand. Niet alleen het takenpakket verandert, ook de omgeving 
is in beweging. De verhouding tussen overheid, markt en samenleving blijft in 
beweging. Pleidooien voor, en voorbeelden van burgers die meer 
verantwoordelijkheid nemen voor de publieke zaak vinden gretig aftrek. Ook 
groeit het besef dat maatschappelijke vraagstukken te ingewikkeld zijn om alleen 
aan de overheid over te laten. Dat leidt tot het steeds luider klinkende geluid dat 
politiek en bestuur de mensen en hun verbanden in staat moeten stellen zelf het 
heft in handen te nemen. Zij zijn vaak beter dan de overheid in staat om 
maatschappelijke problematiek op te lossen. Dit speelt niet alleen in het sociale 
domein. Deze ontwikkeling doet zich ook voor in het onderwijs, de culturele 
sector, bij wonen en in het fysieke domein. Niet zelden wordt deze tendens van 
‘vermaatschappelijking’ ingegeven door het gegeven dat de financiële rek er bij de 
(lokale) overheid uit is. Financieel kregen gemeenten de afgelopen jaren veel voor 
2
de kiezen. Zo hebben zij miljarden aan verliezen moeten nemen op grondposities 
en stegen de uitgaven aan bijstandsuitkeringen. Daarnaast is er op de budgetten 
van de recent gedecentraliseerde taken stevig gekort. 
 
Er zijn meer ontwikkelingen in maatschappij en bestuur die van grote betekenis 
zijn voor het lokaal bestuur dan de decentralisaties en vermaatschappelijking. 
Geconstateerd kan worden dat steeds ’het lokale’ als sleutel tot de oplossing van 
veel problemen wordt gezien. Tegelijkertijd wordt de vraag gesteld of het lokaal 
bestuur wel toegerust is voor alle opgaven. Zo worden gemeenten gelegd langs de 
lat van bestuurskracht, zijn er zorgen over de kracht van de lokale democratie, en 
herleeft de discussie over opschaling.  
 
Naast deze probleemverkenning, onderdeel van het advies over de democratische 
legitimiteit van samenwerkingsverbanden, bereidt de Raad voor het openbaar 
bestuur samen met de Raad voor de financiële verhoudingen een aantal adviezen 
voor die lokaal bestuur tot onderwerp hebben. Dit betreft de toekomst van de 
lokale democratie, leerervaringen van decentralisaties, de stad als broedplaats van 
democratische innovatie en nieuwe profielen en competenties van bestuurders.  
 
In deze probleemverkenning verkent de Raad wat wordt verstaan onder 
democratische legitimiteit van samenwerking, welke factoren de democratische 
legitimiteit beïnvloeden en welke knelpunten zich daarbij voordoen. De Raad 
toetst de komende maanden de gesignaleerde knelpunten aan de bestuurlijke 
praktijk. In de zomer van 2015 publiceert de Raad met het tweede deel van dit 
advies, waarin conclusies en aanbevelingen worden gedaan over de borging van 
de democratische legitimiteit. 
  
                                                
2
 Bron: http://www.rijksoverheid.nl/nieuws/2013/12/20/grondposities-gemeenten-nog-
onder-druk.html. 
Pagina 2 van 39 
 
 
 
 
 
60
