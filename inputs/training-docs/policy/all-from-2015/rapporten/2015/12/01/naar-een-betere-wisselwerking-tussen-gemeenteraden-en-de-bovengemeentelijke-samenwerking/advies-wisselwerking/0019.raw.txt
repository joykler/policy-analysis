Intermezzo:  democratische legitimiteit 
gestructureerd
In het eerste deel van zijn advies over democratische legitimiteit van samenwerking (januari 2015) 
bracht de Raad het concept van democratische legitimiteit schematisch als volgt in beeld:
Democratische legitimiteit
 Inputlegitimiteit Throughput- Output-legitimiteit Feedback-legitimiteit
  legitimiteit
 Participatie Politiek primaat Effectiviteit en Verantwoording
   efficiëntie
 Representatie Controle en Responsiviteit Terugkoppeling
  kaderstelling
Schema: Democratische legitimiteit
Democratische legitimiteit wordt verdiend aan de voorkant als de wil van het volk wordt 
weerspiegeld (input). Transparantie, kenbaarheid en voorspelbaarheid van het politieke 
besluitvormingsproces verlenen legitimiteit aan de gemaakte keuzes (throughput). Politieke keuzes 
zijn legitiem wanneer deze effectief het algemeen belang bevorderen ( output). Aan democratische 
organen en kiezers wordt over de uitoefening van publieke bevoegdheden en de besteding van 
publieke middelen rekenschap afgelegd; het overheidsoptreden kan worden beoordeeld en zo nodig 
bijgestuurd (feedback).
Uit de reacties op het briefadvies constateert de Raad dat deze schets structuur brengt in het denken 
over democratische legitimiteit. Daarbij helpt het dat de termen input, throughput, output en feedback 
gepaard gaan aan waarden zoals deelname aan de democratie, behoorlijke politiek-bestuurlijke 
besluitvorming, goede uitvoering en rekenschap over publiek geld. Respondenten geven aan dat zij 
hierdoor meer inzichtelijk kunnen maken op welk aspect van democratische legitimiteit zij de nadruk 
willen leggen. 
Daar past volgens de Raad wel de volgende kanttekening bij. Het kan een wens zijn om ‘meer 
democratische legitimiteit’ te willen, maar het wordt lastig om álle waarden die daarmee 
samengaan te honoreren. Zo is, als voorbeeld, misschien niet alles wat het volk wil in efficiënte 
uitvoering te gieten. Andere voorbeelden: publieke verantwoording krijgt wel eens minder aandacht 
dan gewenst, een overdaad aan politieke controle schaadt soms politiek vertrouwen. Wanneer 
waarden van goed bestuur met elkaar strijden, is het zaak te zoeken naar de juiste balans.
17
