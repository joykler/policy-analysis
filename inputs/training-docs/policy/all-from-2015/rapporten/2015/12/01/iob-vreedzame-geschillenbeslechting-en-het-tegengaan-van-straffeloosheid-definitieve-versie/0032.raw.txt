Nederlands beleid
aangetast. Ook de wijze waarop landen reageren op dergelijke aantastingen wordt bepaald 
door politieke keuzes. Het toezicht op de handhaving van de internationale rechtsorde is 
28
dan ook veelal diplomatiek en niet zozeer juridisch van aard.
Veranderende context
Vlak na de Tweede Wereldoorlog ging het bij de internationale rechtsorde vrijwel uitsluitend 
om de regulering van betrekkingen tussen onafhankelijke, meest Europese, staten op 
klassieke onderwerpen zoals verdragenrecht, oorlogsrecht, diplomatieke betrekkingen of 
gebiedsverkrijging. In de loop der jaren is de internationale rechtsorde veel complexer en 
breder geworden. Niet alleen is er nu een veel groter aantal spelers op het wereldtoneel, 
ook strekt die rechtsorde zich uit over veel meer onderwerpen, zoals mensenrechten, 
zeerecht, ruimterecht, milieurecht en economische betrekkingen. Hiernaast is het 
speelveld veranderd. Werd het internationale bestel vlak na de Tweede Wereldoorlog vooral 
gedomineerd door Westerse mogendheden en Rusland, nu spelen opkomende grootmachten 
in het Oosten, zoals China, een belangrijke rol. Daarnaast zijn niet-statelijke actoren steeds 
duidelijker aanwezig, zoals internationale organisaties, internationale niet-gouvernementele 
29
organisaties en ondernemingen. Binnen de veranderende wereldpolitiek wordt steeds 
30
meer nadruk gelegd op informele vormen van wereldbestuur. De wereldpolitiek ziet zich 
tegelijkertijd geconfronteerd met een vervaging van de grenzen tussen binnen- en buitenland, 
terroristische aanslagen en een toename van intrastatelijke conflicten. Er is een groeiend | 31 |
besef dat de internationale gemeenschap zich niet afzijdig kan houden bij grove schendingen 
van de mensenrechten en een ‘responsibility to protect’ (R2P) heeft om in te grijpen bij genocide, 
31
oorlogsmisdaden, misdaden tegen de menselijkheid en etnische zuivering.
Tegelijkertijd is de mogelijkheid om via de internationale rechtsorde conflicten te voorkomen,  
de vrede te bewaren en de economische en culturele relaties te reguleren, beperkt. Ook de 
rol en de waardering van het internationale rechtssysteem zijn aan verandering onderhevig. 
Er is sprake van toenemende onenigheid over de spelregels, de waarden en de beginselen 
32
die aan de internationale betrekkingen ten grondslag liggen.
De kritiek op het functioneren van het huidige internationale rechtssysteem wordt mede 
ingegeven doordat de VN in sommige conflicten nauwelijks een rol van betekenis spelen. 
Een gebrek aan consensus in de VNVR en het vetorecht van de permanente leden liggen 
hieraan ten grondslag. Langzaam is het besef gegroeid dat het VN-systeem aanpassing 
behoeft om effectief en op legitieme wijze het hoofd te kunnen bieden aan de hedendaagse 
problematiek.
28 
Chébti in Gerverdinck et al. (2014).
29 
WRR (2010) spreekt van een steeds meer ‘hybride’ wereld. Zie ook: Rood (2011).
30 
Rood (2011), WRR (2010). Hopgood (2014) stelt zelfs dat het ICC en een principe als R2P niet meer 
passen bij de manier waarop de huidige ‘post-westerse’ wereld in elkaar steekt, maar zijn visie wordt 
betwist.
31 
In 2005 aanvaardden VN-lidstaten het principe responsibility to protect (R2P of RtoP). Sindsdien is er 
discussie over de precieze invulling en toepassing van R2P.
32 
Rood et al. (2015).
