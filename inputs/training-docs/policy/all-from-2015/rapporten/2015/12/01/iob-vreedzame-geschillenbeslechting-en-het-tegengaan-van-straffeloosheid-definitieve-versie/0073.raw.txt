Vreedzame geschillenbeslechting en het tegengaan van straffeloosheid
Hoe de voortgang is met betrekking tot de complementariteit is niet precies aan te geven. 
Wel kan worden geconstateerd dat het aantal landen dat beschikt over wetgeving om misdaden 
strafbaar te stellen die vallen onder de jurisdictie van het ICC, is toegenomen. In 2009 
hadden 58 landen die partij zijn bij het SvR volledige of partiële implementatiewetgeving  
ingevoerd; eind 2013 was dit aantal opgelopen tot 82 en waren 38 landen bezig met de 
146
opstelling hiervan. Mogelijk heeft de steun van de EU, de diplomatieke inzet van 
Nederland en de technische assistentie van ngo’s bijgedragen aan deze toename. 
Het bestaan van wetgeving is wel een voorwaarde voor het onderzoek naar en de vervolging 
van internationale misdrijven, maar biedt uiteraard geen garantie dat beide daadwerkelijk 
zullen plaatsvinden.
Net als bij ratificatie worden besluiten van landen om al dan niet samen te werken met het 
ICC goeddeels bepaald door factoren die buiten de invloedssfeer van Nederland en andere 
gelijkgezinde landen vallen. Bovendien betreffen de inspanningen van Nederland vooral 
diplomatie en de organisatie van bijeenkomsten. Het is niet eenvoudig om aan te tonen dat 
concrete voorbeelden van samenwerking mede hierdoor tot stand zijn gekomen. Soms is 
dit echter wel mogelijk, zoals bij de bijeenkomsten over samenwerking met het ICC in Afrika 
(2013 en 2014). Na deze bijeenkomsten sloten vijf landen een samenwerkingsovereenkomst  
voor de relocatie van getuigen. Het is plausibel dat de door Nederland georganiseerde 
| 72 | bijeenkomsten hiertoe hebben bijgedragen. Ook bij enkele praktische zaken, zoals het 
transport van verdachten of de tijdelijke vestiging van een verdachte die voorlopig in 
vrijheid was gesteld, kunnen resultaten worden toegeschreven aan de Nederlandse 
inspanningen.
In de periode van evaluatie zijn enkele procedurele veranderingen tot stand gekomen die 
het ICC efficiënter en effectiever maken, zoals het toestaan van de mogelijkheid om getuigen 
via een videoverbinding te horen. Het lobbyen van Nederland voor dit amendement  
heeft hieraan bijgedragen. Nederland heeft succesvol gepleit tegen de invoering van 
een amendement dat niet strookt met het SvR. Het ging hierbij om het toestaan van 
zittingen in afwezigheid van een van de rechters. 
De verkiezing van rechters voor het ICC is transparanter geworden. Dit biedt echter geen 
garantie dat leden van de ASP kwaliteit altijd laten prevaleren boven de eigen strategische 
belangen. Vertegenwoordigers van andere landen prijzen Nederland vanwege een  
constructieve rol tijdens het verkiezingsproces.
Het werk van het ICC-slachtofferfonds TFV in de Democratische Republiek Congo en Oeganda 
147
is in 2013 extern geëvalueerd. Omdat ten tijde van die evaluatie nog geen enkel definitief 
vonnis was uitgesproken, betreft de evaluatie alleen hulpprojecten en is de door het Hof 
opgelegde compensatie (reparations) buiten beschouwing gebleven. Momenteel zijn er wel 
twee compensatie-dossiers en is het TVF bezig deze vorm te geven.
146 
Informatie uit CICC-rapportage; BZ-archief.
147 
http://www.trustfundforvictims.org/sites/default/files/media_library/documents/pdf/
ICRWTFVExternalProgEvaluation2013Final.pdf.
