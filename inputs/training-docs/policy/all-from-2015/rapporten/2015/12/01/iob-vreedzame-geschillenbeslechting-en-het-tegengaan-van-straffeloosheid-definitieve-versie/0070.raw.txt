Tegengaan van straffeloosheid
Naast de meer algemene inspanningen om steun voor het ICC te bepleiten, heeft Nederland 
specifieke acties uitgevoerd waarbij de samenwerking met het Hof centraal stond. Tijdens de 
ministeriële AVVN-week in 2010 sprak de minister-president zijn ongenoegen uit over het feit 
dat ICC-verdachten vrij konden reizen naar landen die partij zijn bij het SvR. Turkije (2009) en 
Kenia (2010) werden in bilateraal verband gewezen op hun plicht om Al-Bashir te arresteren 
tijdens een gepland bezoek aan hun land. Tsjaad is diverse malen gewezen op zijn verplichting 
138
als partij bij het SvR. In Soedan werd bij voortduring medewerking met het ICC bepleit, 
ook al uitten de Soedanese autoriteiten hun onvrede over de Nederlandse opstelling in 
deze. In de Democratische Republiek Congo heeft Nederland bij herhaling verzocht om 
139
medewerking bij de arrestatie van een verdachte. Voorts meed, en mijdt, Nederland alle 
niet-essentiële ontmoetingen met ICC-verdachten, zoals ceremoniële bijeenkomsten. 
In EU-kader bepleitte Nederland eenzelfde opstelling en in de ASP heeft het diverse keren 
opgeroepen tot een resolutie hiertoe. Samenwerking met het ICC vormt onderdeel van het 
EU-actieplan voor het ICC. In landen die partij zijn bij het ICC, demarcheert de EU altijd als 
een verdachte bij het ICC het land bezoekt of voornemens is dit te doen. Een recent 
voorbeeld is de EU-verklaring naar aanleiding van het bezoek van Al-Bashir aan Zuid-Afrika 
in juni 2015. Hierin stond dat van Zuid-Afrika, een van de oprichters van het ICC, werd 
140
verwacht dat het zijn verplichting tot samenwerking met het ICC zou nakomen. 
Met betrekking tot landen die geen partij zijn bij het ICC bleek de EU-opstelling wisselend. | 69 |
Als de VNVR een situatie doorverwees en het betreffende land hierin meeging, dan 
demarcheerde de EU. Als dit niet zo was, dan demarcheerde de EU alleen bij overeenstemming 
tussen de lidstaten. Deze ontbrak soms. Een voorbeeld (april 2015) is het voorgenomen bezoek 
van Al-Bashir aan Indonesië. Nederland bepleitte een demarche, maar had onvoldoende 
medestanders. Het bezoek is overigens niet doorgegaan omdat een aantal landen het 
toestel van Al Bashir de toegang tot hun luchtruim weigerde.
Alle ambassades zijn geïnstrueerd om zich in te zetten voor samenwerking met het ICC en 
een contactpersoon aan te wijzen voor de coördinatie met BZ. Uit documenten blijkt dat 
ambassades in een aantal landen dit daadwerkelijk hebben gedaan. Soms gebeurde dit op 
tactische gronden buiten de schijnwerpers. ICC-onderzoekers werden in die gevallen op de 
hoogte gesteld van de lokale situatie. Ook faciliteerden ambassades ontmoetingen tussen 
ICC-staf en de internationale gemeenschap en verleenden zij logistieke steun. In de 
Democratische Republiek Congo organiseerde de ambassade bijeenkomsten om de 
samenwerking met het ICC te stimuleren en hiertoe wetgeving op te stellen. De ambassade 
in Khartoem financierde vergelijkbare bijeenkomsten in Tsjaad. Ook zijn er voorbeelden 
van ad-hocactiviteiten, zoals het helpen overbrengen van een verdachte van Kigali naar 
141
Den Haag of inspanningen voor de invrijheidstelling van ICC-onderzoekers in Libië. 
138 
TK 2009-2010. Aanhangsel van de Handelingen. 656. TK 2010-2011, 28498, nr.23. TK 2013-2014, 28498, 
nr. 29. BZ-archief.
139 
BZ-archief. Interviews met staf van ambassades.
140 
http://eeas.europa.eu/statements-eeas/2015/150614_02_en.htm.
141 
Informatie afkomstig van interne correspondentie en interviews met staf van ambassades.
