Bijlagen
Instrumenten
Een groot scala aan, meestal niet financiële, instrumenten wordt ingezet om de 
internationale rechtsorde te bevorderen: onderhandelen en bilaterale diplomatie staan 
daarbij op de voorgrond. Ook organiseert Nederland bijeenkomsten, zoals VN side events, 
bijeenkomsten voor deskundigen en bijeenkomsten gericht op een breder publiek. 
Daarnaast worden financiële middelen ter beschikking gesteld voor de vreedzame oplossing 
van geschillen en het tegengaan van straffeloosheid. Voorts wordt op bescheiden schaal 
expertise ter beschikking gesteld aan staten voor onderzoek ten behoeve van de rechtsgang 
bij ernstige misdrijven.
Budget
De totale uitgaven voor de bevordering van de internationale rechtsorde onder artikel 1.1 
in de periode 2008-2014 bedragen EUR 323 miljoen. Het grootste gedeelte van het budget 
voor artikel 1.1 wordt besteed aan de reguliere Nederlandse bijdrage aan de VN (ongeveer 
EUR 40 miljoen per jaar). De niet-verplichte financiële middelen gaan naar verschillende 
internationaalrechtelijke instellingen en ngo’s die werken ter bevordering van het 
functioneren van internationale organisaties, onder meer op het gebied van 
straffeloosheids bestrijding.
3 Afbakening onderzoek | 105 |
De evaluatie beslaat de periode 2009-2014. Op logistieke gronden is er een selectie van 
onderwerpen gemaakt. De beleidsdoorlichting bestaat uit: 
1) Reconstructie van het beleid
De reconstructie houdt in een beschrijving van het beleidsterrein en de beoogde doelen, 
met inbegrip van een analyse van de relevantie van en de consistentie tussen 
beleidsdoelstellingen. Speciale aandacht gaat daarbij uit naar de Nederlandse inzet voor  
het VN-hervormingsproces.
2) Onderzoek naar de effecten
Het onderzoek spitst zich toe op de volgende thematische dossiers:
a) vreedzame beslechting van geschillen
• inzet op de grotere bekendheid met en het goed functioneren van het Internationaal 
Gerechtshof. 
• inzet op een toename van het aantal landen dat de verplichte rechtsmacht van het IGH 
erkent.
• inzet op een grotere bekendheid met en het goed functioneren van het Permanente Hof 
van Arbitrage. 
• financiering van het International Peace Institute (circa EUR 0.7 miljoen). Deze organisatie 
is werkzaam op het brede terrein van vrede en veiligheid, met inbegrip van vreedzame 
geschillenbeslechting.
