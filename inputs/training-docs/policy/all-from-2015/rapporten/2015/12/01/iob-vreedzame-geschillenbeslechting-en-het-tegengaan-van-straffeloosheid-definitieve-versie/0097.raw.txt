Vreedzame geschillenbeslechting en het tegengaan van straffeloosheid
7.3 Bescherming van het milieu
De aanvullende regelgeving over de exploitatie van natuurlijke hulpbronnen is mede 
gericht op het tegengaan van schadelijke effecten voor het milieu. Bij het beleid inzake de 
Poolgebieden staat de bescherming van de natuur en het milieu op de eerste plaats. 
Nederland beschouwt deze gebieden als global public goods, dat wil zeggen als gebieden die 
een unieke waarde hebben voor de mensheid en het ecosysteem aarde. Het acht het beheer 
en het bestuur van deze gebieden, voor zover deze niet onder de rechtsmacht van de 
aangrenzende landen vallen, een internationale aangelegenheid. Het zet zich hier actief 
voor in, mede omdat hiermee een direct belang is gemoeid: bijna alle sneeuw, ijs en 
permafrost bevinden zich in de poolgebieden en de mate waarin deze smelten, is van grote 
invloed op de hoogte van de zeespiegel. Nederland is in beide gebieden ook nauw betrokken 
bij wetenschappelijk onderzoek.
In 2013 heeft de regering een beleidskader 2011-2015 vastgesteld voor de poolgebieden, dat 
tevens een programma omvat voor wetenschappelijk onderzoek en beleidsondersteunende 
190
activiteiten voor de poolgebieden. Het beleidskader beschrijft de situatie van beide 
gebieden, de relevante verdragen en overlegfora en de Nederlandse betrokkenheid daarbij. 
Het document geeft weinig handvatten voor prioriteitsstelling. Ten tijde van het schrijven 
| 96 | van deze beleidsdoorlichting was een nieuw beleidskader voor de poolgebieden in 
voorbereiding dat strategischer van opzet wordt dan het vigerende kader. Dit betekent een 
grotere nadruk op de voor Nederland prioritaire onderwerpen en een scherpere omschrijving 
van de beoogde doelen. De bescherming van de natuur en het milieu zal echter de hoeksteen 
191
van het beleid blijven vormen.
Nederland is partij bij het Antarcticaverdrag en heeft een consultatieve status in de beheersraad 
voor dit verdrag. Dit betekent dat het een recht en een plicht heeft tot het medebesturen  
van het Zuidpoolgebied en het daar verrichten van substantieel wetenschappelijk onderzoek. 
Nederland stelt de belangen van Antarctica voorop en streeft naar een goede bescherming 
van Antarctica als ongerepte wildernis. Dit houdt in bescherming van het milieu en  
het tegengaan van niet-duurzaam toerisme. Het financiert tevens een nationaal  
onderzoeksprogramma. Ook hier staat behoud van de ongerepte wildernis voorop, 
wat bijvoorbeeld betekent dat voorzieningen voor het onderzoek zo veel mogelijk worden 
gedeeld met andere landen.
Het Noordpoolgebied dat buiten de rechtsmacht van landen valt, bestaat uit ijs (bevroren zee), 
water en diepzeebodem. Hierop is het VN-Zeerechtverdrag van toepassing. Nederland zet 
zich in voor de uitvoering van bestaande verdragen en voor de totstandkoming en naleving 
van aanvullende, bindende internationale normen en afspraken voor een betere bescherming 
van dit Arctisch milieu. 
190 
TK 2012-2103, nr. 33 400 V, nr. 116.
191 
Dit meer strategisch denken is in lijn met het advies van de AIV/CAVV (2014), waarin wordt aanbevolen 
dat Nederland een strategie ontwikkelt voor de opstelling van een gedragscode voor het deel van de 
Noordelijke IJszee dat niet binnen de exclusieve economische zones van de Arctische kuststaten valt.
