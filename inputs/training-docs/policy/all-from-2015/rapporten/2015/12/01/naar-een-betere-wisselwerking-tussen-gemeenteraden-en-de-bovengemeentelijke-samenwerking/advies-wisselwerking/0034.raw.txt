samenwerkingsverbanden moet veel meer rekening worden gehouden met het feit dat het hun taak 
is democratische legitimiteit (mee) te organiseren. Dat geldt ook voor het bestuur en met name voor 
de voorzitter. Als die laatste, vaak een burgemeester of wethouder, ook in de gemeenteraden van de 
andere gemeenten dan de zijne zou komen, zou dat al helpen. 
Tussenconclusie
De houding van gemeenteraden ten opzichte van samenwerkingsverbanden moet veranderen van 
statisch naar dynamisch. Dit vraagt om een andere rolinvulling van gemeenteraden, zelfbewuster en 
assertiever. Gemeenteraden moeten eigenaar worden van regionale besluitvormingsprocessen. Een 
belangrijke rol is daarin weggelegd voor griffie(r)s als procesadviseur. Colleges van B&W voorzien 
gemeenteraden tegelijk van dezelfde informatie en maken samenwerkingsvraagstukken op tijd in  
de gemeenteraad bespreekbaar. Besturen van samenwerkingsverbanden brengen gemeenteraden 
meer in positie, zodat deze de samenwerking als hun eigen samenwerking gaan beschouwen.
2.4 De wet zit de democratische legitimiteit van samenwerking niet in  
 de weg
Samenwerking is en blijft een vorm van verlengd lokaal bestuur
Nederland kent een bestuurlijke hoofdstructuur en de nodige hulpstructuren. Verlengd lokaal 
bestuur is formeel juridisch geregeld in de Wet gemeenschappelijke regelingen (Wgr). Zolang als de 
wet bestaat – sinds 1950 – is er discussie over het democratisch gehalte van bestuursorganen die 
hun grondslag vinden in de Wgr, onlangs in maart 2015 nog weer eens geagendeerd door het 
(voormalige) Tweede Kamerlid Schouw. Meestal verguisd en nauwelijks geprezen, maar ondanks alle 
discussie kan het openbaar bestuur in Nederland al 65 jaar niet zonder. Dat zegt wat over de 
bestendigheid van de Wgr. Alle pleidooien voor een andere organisatie van het openbaar bestuur ten 
spijt, alle alternatieven die de revue zijn gepasseerd: we doen het ermee. En we moeten wel. Want 
regionale samenwerkingsverbanden zijn de steunberen voor de gemeenten en provincies. Zij dienen 
om de hoofdstructuur te versterken en om de druk op de gemeente – decentralisaties, financiële 
krapte – op te vangen. De wens om te vermijden dat gemeenten bezwijken onder deze druk leidt 
ertoe dat samenwerking groeit. Dankzij deze steunberen kunnen gemeenten zelfstandig blijven 
voortbestaan.
Toegegeven: de Wgr is geen makkelijk leesbaar document. Tegelijkertijd: welke wet is dat wel? 
18
Heldere wetgeving zou helpen , maar een nieuwe wet is niet nodig, aldus de Raad. Want de  
Raad bespeurt dat onder invloed van de decentralisaties en door de aanpassingen in de Wgr per  
1 januari 2015 gemeenteraden de mogelijkheden van de wet beter benutten. Zo schrijft de nieuwe 
wet maatregelen voor die erop gericht zijn de invloed van de gemeenteraden op 
samenwerkingsverbanden te versterken. Denk aan het vervroegen van termijnen voor het 
18 Zo schreef Els Boers, interimgriffier in de gemeente Haaren, het boek De Wet gemeenschappelijke regelingen helder 
uitgelegd, februari 2015.
32
