Organisatorische en financiële aspecten
3.1.2 Overige ministeries
Het ministerie van Veiligheid en Justitie (VenJ) is nauw betrokken bij twee van de vier 
onderwerpen die in deze beleidsdoorlichting centraal staan: vreedzame geschillenbeslechting 
en het tegengaan van straffeloosheid. VenJ draagt inhoudelijk bij aan de Nederlandse 
inbreng over politieke en institutionele zaken die internationale juridische instellingen 
betreffen. Het ministerie maakt bijvoorbeeld deel uit van de Nederlandse delegatie van de 
Assembly of State Parties (ASP) van het ICC. Het is voorzitter van de Haagse werkgroep  
op het gebied van samenwerking met het ICC en neemt deel aan de werkgroep over 
complementariteit. Het heeft het voortouw gehad bij het initiatief tot een multilateraal 
mechanisme voor interstatelijke rechtshulp. Hiernaast bestaat het taken pakket van VenJ uit 
allerlei praktische zaken die voortvloeien uit de vestiging van de juridische instellingen in 
Den Haag. Denk bijvoorbeeld aan het verstrekken van visa aan getuigen en het transport 
van verdachten en gedetineerden.
Het ministerie van Infrastructuur en Milieu en het ministerie van Economische Zaken zijn 
betrokken bij de besprekingen over internationaal gebied. En het ministerie van Defensie is 
uiteraard betrokken bij de coördinatie van de VN-inspanningen in Mali, zoals genoemd in 
hoofdstuk 6. 
3.1.3 Onafhankelijke externe advisering | 43 |
Adviesraad internationale vraagstukken (AIV)
De AIV adviseert de regering en de Staten-Generaal over het buitenlandse beleid,  
in het bijzonder met betrekking tot de rechten van de mens, vrede en veiligheid,  
66
ontwikkelingssamenwerking en Europese integratie. De AIV telt vier commissies, 
waaronder een commissie vrede en veiligheid (CVV). De AIV bracht in de periode 2009-2014 
32 adviezen uit. Dertien keer werd het advies opgesteld door een commissie waaraan ook 
leden van de CVV deelnamen. Het ging hierbij bijvoorbeeld om regionale vraagstukken, 
zoals de Arabische regio of de strategische betekenis van Azië. Twee keer was er sprake van 
een advies van uitsluitend leden van de CVV (piraterijbestrijding, strategisch concept van de 
NAVO). Twee keer bracht de AIV een advies uit in samenwerking met de Commissie van 
advies inzake volkenrechtelijke vraagstukken (Arctische regio en transitional justice). 
Commissie van advies inzake volkenrechtelijke vraagstukken (CAVV)
De CAVV adviseert de regering en het parlement over vraagstukken van internationaal recht, 
zowel op eigen initiatief als op verzoek van de regering of het parlement. De CAVV 
 behandelt juridische vraagstukken waarin de uitleg van het internationaal recht en de 
gewenste ontwikkeling van dit recht centraal staan. In de evaluatieperiode van deze 
beleidsdoorlichting bracht de CAVV zeven adviezen uit, waarvan, zoals hiervoor aangegeven,  
67
twee gezamenlijk met de AIV/CVV.
66 
http://aiv-advies.nl/63t/over -de-aiv.
67 
http://www.cavv-advies.nl/Publications .
