Vreedzame geschillenbeslechting en het tegengaan van straffeloosheid
Vooralsnog zijn de resultaten beperkt tot de aanpassing van enkele werkmethoden, die de 
beraadslagingen transparanter hebben gemaakt.
Box 6.1 VNVR-hervorming: AVVN-boodschap van de minister-president en de minister van BZ 
Nederland streeft naar:
• Wijziging van de samenstelling van de VNVR om tot een betere weersp iegeling 
van de geopolitieke verhoudingen te komen (alle jaren).
• Bescheiden uitbreiding van de VNVR (2011).
• Onderschrijving van het F ranse voorstel dat permanente leden vrijwillig afzien 
van het vetorecht bij massale wreedheden (2014, 2015). 
• Discussie van de VN met en niet over landen (2015).
Bron: BZ-archief.
6.2 Samenwerking tussen VN-organisaties op het gebied 
175
van de rechtsorde
| 88 |
Initiatieven
In 2007 werd binnen de VN de delivering as one-benadering geïntroduceerd, om te komen tot 
een betere coördinatie tussen diverse VN-organen en om verlap te vermijden. Vijf principes 
vormen de leidraad van deze benadering: één leider, één budget, één programma, 
één  kantoor en één stem. Het initiatief was gericht op de VN-ontwikkelingsagenda, maar 
bleek ontoereikend voor post-conflictsituaties. Een in 2013 opgesteld strategisch kader voor 
de integratie van VN-organisaties, dat ook de inzet van militairen en politie omvat, voorziet 
in deze lacune. Hoewel de doelen van delivering as one en het strategisch kader vergelijkbaar 
zijn, verliep de implementatie vaak gescheiden. Recentelijk, onder andere in Mali, 
is geprobeerd om beide benaderingen samen te brengen.
De toepassing van het strategisch kader voor de integratie van VN-organisaties verloopt 
moeizaam. Al in een vroeg stadium hebben landen ingebracht dat zij inboeten aan 
autonomie omdat zij niet meer zelf kunnen kiezen met welke VN-organisatie zij willen 
samenwerken. VN-organisaties die traditioneel zijn gericht op hulpverlening, zoals het 
VN-bureau voor de coördinatie van humanitaire zaken (UNOCHA), het VN-kinderfonds, 
de VN-vluchtelingenorganisatie en het Wereldvoedselfonds, voeren aan dat het gebruik van 
militaire middelen in vredesoperaties haaks kan staan op het bij humanitaire hulp geldende 
principe van neutraliteit. Bovendien zijn deze organisaties gewend om beslissingen te 
nemen op decentraal niveau. 
175 
Tekst van deze paragraaf is ontleend aan Balt (2015b).
