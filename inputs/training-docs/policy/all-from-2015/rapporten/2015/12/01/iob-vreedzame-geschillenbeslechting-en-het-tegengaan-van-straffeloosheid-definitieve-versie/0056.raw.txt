Vreedzame geschillenbeslechting
kandidaat gaat. Niet alle landen gaan op deze wijze te werk. De kwaliteit van een rechter is 
dan ook niet altijd doorslaggevend; ook politieke overwegingen kunnen een rol spelen. 
Dit geldt ook voor het ICC.
Via een bijdrage aan het vrijwillige trustfund zou Nederland het IGH toegankelijker kunnen 
maken voor landen die minder draagkrachtig zijn en de kosten voor procesvoering niet zelf 
88
kunnen opbrengen. Nederland heeft dit niet gedaan, maar wel op andere wijze geprobeerd 
het Hof toegankelijk te maken. Zo nam het in 2012 samen met Zwitserland het initiatief 
89
voor een handboek over het aanvaarden van de jurisdictie van het IGH. Het waakte over de  
kwaliteit van de publicatie en bepleitte medefinanciering van dit project door andere landen.
In het geval van het Permanent Hof van Arbitrage is de minister van BZ, zoals vastgelegd in  
de conventies voor vreedzame geschillenbeslechting uit 1899 en 1907, voorzitter van de 
beheersraad. Het afdelingshoofd van DJZ/IR vervangt hem hierbij gewoonlijk. Lidstaten  
van het PHA hebben het recht om maximaal vier personen te benoemen als zogenoemde  
Leden van het PHA. Voor de geschillenoplossing in het kader van een aantal verdragen is 
een lijst beschikbaar met arbiters/mediators. Een land kan iemand nomineren voor een 
plaats op deze lijst en geeft daarmee het signaal arbitrage en andere vormen van vreedzame 
geschillenoplossing belangrijk te vinden. Nederland heeft een aantal keer gebruikgemaakt 
90
van deze mogelijkheid, maar niet altijd. | 55 |
Partijen dragen zelf de kosten voor de arbitrage. Anders dan bij het IGH gaat het hierbij  
ook om administratieve kosten. Voor landen met onvoldoende draagkracht bestaat er een 
fonds voor financiële hulp. Een curatorium van dit fonds beslist of landen aan de criteria 
voldoen om in aanmerking te komen voor een bijdrage en hoe hoog die bijdrage zal zijn. 
Het internationale bureau voert de besluiten uit. Nederland heeft gedurende de periode  
91
van evaluatie meermaals een bijdrage geleverd aan dit fonds.
4.3.3 Inbreng ten behoeve van het advies inzake Kosovo
92
Landen kunnen op verzoek informatie aanleveren ten behoeve van een IGH-advies. 
Deze mogelijkheid heeft zich in de periode van evaluatie één keer voorgedaan, namelijk 
met betrekking tot de onafhankelijkheidsverklaring van Kosovo (2008). De internationale 
gemeenschap was verdeeld over de wettelijke status van deze verklaring, en de AVVN vroeg 
het IGH om een advies. Nederland heeft gebruikgemaakt van de mogelijkheid om informatie  
aan te leveren. Dit was een politiek besluit, ingegeven door het belang van de kwestie en 
het feit dat Nederland hier een duidelijke visie op had. In 2009 presenteerde het een 
document waarin onder meer stond dat het recht op zelfbeschikking was geschonden en 
88 
De VN betaalt alleen de beheers- en administratieve kosten van het IGH. In de periode van evaluatie 
hebben Burkina Faso en Niger een verzoek ingediend bij dit trustfonds, waarna ze tot een vreedzame 
oplossing kwamen van een geschil.
89 
Handbook on Accepting the Jurisdiction of the International Court of Justice: Model Clauses and Templates, Annex, 
UN Doc. A/68/963 (2014). Op: http://www.un.org/ga/search/view_doc.asp?symbol=A/68/963 .
90 
Benatar (2015) geeft de details.
91 
Jaarrapporten PHA ; https://pca-cpa.org/en/documents/publications/ .
92 
De officiële term in het handvest is ‘informatie’. In feite is het een uitgebreid juridisch standpunt.
