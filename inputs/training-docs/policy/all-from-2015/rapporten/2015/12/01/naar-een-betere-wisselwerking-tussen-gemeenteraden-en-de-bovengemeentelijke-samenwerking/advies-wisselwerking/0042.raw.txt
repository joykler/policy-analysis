elkaar zullen uitvoeren, neemt met de decentralisaties alleen maar toe. De Raad voor de financiële 
verhoudingen wil op basis hiervan aanbevelingen formuleren om de financiële verhoudingen weer 
aan te laten sluiten bij de bestuurlijke werkelijkheid.
Tussenconclusie
Samenwerking is en blijft een vorm van verlengd lokaal bestuur, dankzij samenwerkingsverbanden 
kunnen gemeenten zelfstandig blijven voortbestaan. De Wgr biedt voldoende ruimte voor een 
krachtige invulling van de legitimerende rol van gemeenteraden en hoeft dus niet op de schop of te 
worden afgeschaft. Niet-wettelijke procesafspraken bieden het fundament voor vertrouwen in 
samenwerking. Om daaraan vorm te geven moet ruimte zijn voor gemeenten om te experimenteren 
met processen. Daarbij is het van belang dat de bestuurslagen rolvast zijn. Gemeenten krijgen de tijd 
en ruimte de nieuwe verhoudingen met de regio te bestendigen, de provincie stimuleert omwille van 
het belang van kwaliteit van het openbaar bestuur en houdt bestuurlijk en financieel toezicht, het 
Rijk bewaart afstand en legt geen nieuwe (verplichte) samenwerking op. Samenwerkingsverbanden 
zelf werken aan legitimiteit door zichtbaarheid, openheid en het betrekken van verwachtingen van 
de samenleving. 
De financiering van regionale samenwerking volgt de belangenafweging van de gemeenteraad:  
wie bepaalt, betaalt. Bij door het Rijk opgelegde taken voor regionale voorzieningen aan 
centrumgemeenten draagt de centrumgemeente vaak ook de financiële risico’s, en niet de 
regiogemeenten.
40
