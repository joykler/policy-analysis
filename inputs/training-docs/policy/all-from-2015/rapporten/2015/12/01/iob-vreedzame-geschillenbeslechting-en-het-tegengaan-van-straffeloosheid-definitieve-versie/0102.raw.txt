Beleidsopties bij significant minder middelen (-20%)
Flexibele begrotingsposten
Uitzondering op de budgetinflexibiliteit van de vaste verdragscontributies vormen de 
volgende posten:
• de bestedingen voor de campagne voor de Nederlandse kandidatuur voor een niet-permanente zetel in 
de VN-Veiligheidsraad.  
De campagne eindigt na 2016, dus ook dit artikelonderdeel (ruim anderhalf miljoen euro) 
betreft een incidentele flexibele uitgavenruimte.
• de bestedingen in het kader van internationaal recht (subsidies). 
Deze begrotingspost vormt de beleidsruimte op het gebied van bevordering van de 
internationale rechtsorde. Het ermee gemoeide bedrag van ruim 6,3 miljoen euro in 2016 
vormt iets meer dan 11% van de totale begroting voor het beleidsartikel.
Concluderend
Bezuinigen op de vaste bijdragen ligt niet in de rede gezien de verregaande en ongewenste 
consequenties (het opzeggen van verdragen). Het recent aangepaste VN-contributiepercentage 
levert waarschijnlijk een incidentele besparing op van ongeveer 3,7 miljoen euro per jaar 
(oftewel 6,3%) voor de jaren 2016 en 2017, bij een gelijkblijvende VN-begroting. Over de 
omvang van de verplichte VN-verdragscontributie voor de jaren 2018-2020 kunnen nu geen 
uitspraken worden gedaan. De enige optie om actief te bezuinigen op verplichte 
verdragscontributies, is het opzeggen van het Nederlandse lidmaatschap van de betreffende | 101 |
organisaties (waaronder de Verenigde Naties), wat een zeer radicale beleidswijziging zou 
veronderstellen. 
Als enige realistische meerjarige bezuinigingsmogelijkheid blijft de uitgavenpost subsidies 
internationaal recht over. Dit kan maximaal tot een besparing van 6,3 miljoen euro leiden, 
oftewel maximaal 11% van dit begrotingsonderdeel. Deze besparing heeft echter tot gevolg 
dat de financiële beleidsruimte op het gebied van internationaal recht volledig verdwijnt.
