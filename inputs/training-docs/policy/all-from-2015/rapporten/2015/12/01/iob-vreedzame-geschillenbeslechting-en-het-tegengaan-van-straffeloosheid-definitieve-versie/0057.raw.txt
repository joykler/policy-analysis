Vreedzame geschillenbeslechting en het tegengaan van straffeloosheid
dat de onafhankelijkheidsverklaring in overeenstemming was met het internationale 
93
recht. Voorts maakte Nederland gebruik van de mogelijkheid om commentaar te geven 
op de inbreng van andere landen. Eind 2009 gaf het tijdens een zitting een mondelinge 
verklaring die in grote mate over het zelfbeschikkingsrecht ging. Vragen van rechters na 
94
afloop van de mondelinge uiteenzettingen werden later schriftelijk beantwoord. 
De BZ-staf die betrokken was bij dit proces, vond dat hiermee een positieve invulling was 
gegeven aan de ambitie om de ontwikkeling van het internationale recht te bevorderen.
4.3.4 Resultaten 
Het handboek over de procedures van het IGH is vertaald in alle VN-talen en beschikbaar via 
95
de website van het Hof. Over het gebruik van het boek zijn geen gegevens beschikbaar. 
Sinds 2009 hebben zes landen, te weten Oost-Timor, Litouwen, Marshall Eilanden, Italië, 
Ierland en Roemenië de verplichte rechtsmacht van het IGH erkend. 
Over het geheel genomen zijn er sinds 1990 steeds meer geschillen aan het IGH voorgelegd. 
Waren er in het verleden jaren waarin het Hof geen of slechts één zaak in behandeling had, 
in de periode van evaluatie heeft het zich uitgesproken over acht geschillen tussen staten. 
Deze betroffen onder meer diplomatieke bescherming, de territoriale afbakening van 
maritiem gebied, het recht om een rivier te bevaren, milieubescherming, de veronderstelde 
| 56 | schending van de Conventie inzake uitbanning van rassendiscriminatie, de toegang van een 
land tot een internationale organisatie en de schending van de immuniteiten van een 
96
land. Op het moment van schrijven zijn er twaalf zaken in behandeling. Het is niet 
mogelijk te bepalen in hoeverre de toename van het aantal zaken een gevolg is van de 
Nederlandse inspanningen om meer bekendheid aan het Hof te geven.
Het advies van het IGH over Kosovo luidde dat de onafhankelijkheidsverklaring niet in 
tegenspraak was met het internationale recht. Het was daarmee minder verstrekkend dan, 
97
maar niet in tegenspraak met, de Nederlandse inbreng. Mede gezien de inbreng van 
andere landen is het plausibel dat de bijdrage van Nederland is meegewogen bij de 
opstelling van dit advies. 
Landen en niet-statelijke partijen maken in toenemende mate gebruik van het PHA. In de 
evaluatieperiode voor deze beleidsdoorlichting vond arbitrage plaats tussen staten over de 
territoriale afbakening van maritiem gebied, de bouw van een waterkrachtcentrale en de 
schending van het humanitair recht. Hiernaast arbitreerde het PHA in een aantal zaken 
98
waarbij niet-statelijke actoren waren betrokken. Op dit moment heeft het vijf zaken voor 
arbitrage tussen staten in behandeling, en een aantal geschillen waarbij niet-statelijke 
93 
Als alternatief werd de formulering, ‘niet geautoriseerd en niet verboden door internationaal recht’ 
gesuggereerd.
94 
http://www.icj-cij.org/docket/files/141/15734.pdf ; http://www.icj-cij.org/docket/files/141/17890.pdf ; 
http://www.icj-cij.org/docket/files/141/15652.pdf .
95 
http://www.icj-cij.org/publications/en/manuel_en.pdf .
96 
Benatar (2015) geeft details en bronverwijzing.
97 
http://www.icj-cij.org/docket/files/141/15987.pdf .
98 
Benatar (2015) geeft details en bronverwijzing.
