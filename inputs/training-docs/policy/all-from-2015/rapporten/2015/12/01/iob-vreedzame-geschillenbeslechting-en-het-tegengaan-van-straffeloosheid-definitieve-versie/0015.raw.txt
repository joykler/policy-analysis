Vreedzame geschillenbeslechting en het tegengaan van straffeloosheid
aanvaarde, impliciete minimale beleidslijn is dat besluiten niet in strijd mogen zijn met het 
internationaal recht, iets dat zo vanzelfsprekend wordt geacht dat deze lijn niet terugkomt 
2
in de in 2013 uitgebrachte internationale veiligheidsstrategie. Deze bottom line-benadering 
contrasteert met de activistische formulering van de Grondwettelijke opdracht. 
Beleidsuitvoering en resultaten
3) Nederland zet zich in voor het vreedzaam oplossen van geschillen. Geschillenbeslechting via rechtspraak 
van het IGH en het PHA neemt daarbij een belangrijke plaats in. Landen doen in toenemende mate een 
beroep op het IGH en het aantal landen dat de verplichte rechtsmacht van het IGH erkent, is licht 
gestegen. Ook het gebruik van het PHA is toegenomen. 
Nederland beoogt meer bekendheid te geven aan het IGH en het PHA. Ook probeert het 
meer landen te bewegen de verplichte rechtsmacht van het IGH te erkennen. Een kritische 
kanttekening is dat de inperking van voorbehouden bij die erkenning niet aan de orde komt. 
In de evaluatieperiode heeft Nederland een aantal keer high level side events georganiseerd bij 
de Algemene Vergadering van de VN over het IGH en het PHA. Het hoogtepunt was de 
bijeenkomst ter gelegenheid van het honderdjarig bestaan van het Vredespaleis in 2013. 
Ook in Nederland is dit groots gevierd, met onder meer een high level-bijeenkomst en 
verschillende publieksactiviteiten. In bilaterale contacten schenkt Nederland bijna alleen 
| 14 | aandacht aan het IGH in de marge van promotieactiviteiten voor het ICC. 
Sinds 2009 hebben zes landen de verplichte rechtsmacht van het IGH erkend, waarmee het 
totale aantal landen nu 71 is. Terwijl er in het verleden jaren zijn geweest waarin er geen 
enkele of slechts één zaak in behandeling was bij het IGH, is dit aantal sinds 1990 geleidelijk 
toegenomen. Het PHA kent eveneens een stijging van het aantal zaken. Vanwege het 
complex aan factoren dat landen beweegt om de verplichte rechtsmacht van het IGH te 
erkennen of zaken voor te leggen aan het IGH of PHA, is niet vast te stellen of, en in 
hoeverre, deze resultaten mede het gevolg zijn van de inzet van Nederland. Eén van de 
weinige mogelijkheden om het gebruik van het IGH te stimuleren laat Nederland zelf 
onbenut. Dit betreft een vrijwillige bijdrage aan het IGH-fonds dat middelen ter beschikking 
stelt aan landen die zelf niet in staat zijn om de juridische ondersteuning van een zaak bij 
het IGH te bekostigen.
Landen mogen zich als derde partij mengen in een zaak als zij vinden dat een uitspraak  
3
over een dispuut ook voor hen gevolgen kan hebben. Ook kan een land informatie  
aanleveren voor de opstelling van een advies (advisory opinion) van het IGH. Deze laatste 
mogelijkheid heeft zich tijdens de evaluatieperiode één keer voorgedaan, namelijk bij de 
onafhankelijkheidsverklaring van Kosovo. Nederland heeft deze mogelijkheid gebruikt. 
Toen de EU hierover sterk verdeeld bleek, had het er als voorstander van de onafhankelijkheid 
van Kosovo belang bij dat deze opvatting in een advies van het IGH juridisch zou worden 
2 
In deze strategie wordt wel een keer een voorbeeld genoemd, namelijk dat aanvallen met drones niet 
in strijd mogen zijn met het internationaal recht.
3 
‘It may occur that a State seeks to intervene in a dispute involving other States because it considers that it has an 
interest of a legal nature which may be affected by the decision to be taken in the dispute between those States.’  
http://www.icj-cij.org/court/index.php?p1=1&p2=6 .
