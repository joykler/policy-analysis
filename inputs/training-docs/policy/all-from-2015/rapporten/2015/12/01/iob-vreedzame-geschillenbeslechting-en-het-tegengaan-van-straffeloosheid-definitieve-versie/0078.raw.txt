Tegengaan van straffeloosheid
een belangrijke kwestie. De VNVR stelde hiertoe een strategie op (resoluties in 2003 en 
2004) die het ICTY (en het Rwanda-tribunaal) aanspoorde het mandaat zo spoedig mogelijk 
te voltooien. Sluiting van het ICTY was oorspronkelijk voorzien voor 2010 en staat nu 
gepland voor 2017. Een VNVR-resolutie voorziet in een mechanisme voor internationale 
tribunalen dat zaken in hoger beroep zal behandelen en zich zal buigen over overige 
kwesties. Er bestaat nauwe samenwerking tussen het ICTY en dit mechanisme.
Een belangrijk probleem dat al speelde tijdens de evaluatieperiode is het vasthouden van 
gekwalificeerd personeel nu het tribunaal ten einde loopt. Het ICTY spreekt zelf van een 
brain drain, die de werkzaamheden belemmert. Een andere kwestie is de overdracht van 
procedures naar de nationale gerechtshoven in de landen van voormalig Joegoslavië. 
De mogelijkheid hiertoe is voorzien in de VNVR-strategie voor de beëindiging van het tribunaal 
en betreft de minder belangrijke verdachten. Tot nu toe zijn dertien zaken overgedragen.   
De overdracht vereist een goed functionerende rechtspraak in het ontvangende land.  
De aanklager van het ICTY heeft hiertoe trainingen gegeven aan de betreffende landen. 
Voorts werd deze landen informatie uit dossiers ter beschikking gesteld.
Tot slot moet er bij beëindiging van het ICTY voor worden gewaakt dat ervaringen niet 
verloren gaan. ICTY zelf spreekt van safeguarding the legacy, opdat anderen er lering uit 
kunnen trekken. Dit betekent het veiligstellen van de documentatie die is verzameld ten | 77 |
behoeve van de strafzaken en het uitdragen van ervaringen. Het ICTY geeft hiertoe in de 
regio onder meer voorlichting over de werkzaamheden. 
Inzet van Nederland en resultaten
Nederland stelt zich momenteel ten doel de nalatenschap van het ICTY te bewaren, 
het belang van het tribunaal in de regio te benadrukken en als gastland een goede relatie 
met het tribunaal te behouden. Tijdens de eerste jaren van de evaluatieperiode stond de 
samenwerking van landen in de regio met het ICTY voorop.
Nederland heeft een sleutelrol gespeeld bij het handhaven van de EU-positie dat landen die 
behoorden tot voormalig Joegoslavië, in het bijzonder Kroatië en Servië, moesten samenwerken 
met het ICTY om in aanmerking te kunnen komen voor het toetredingsproces tot de EU. Dit heeft 
waarschijnlijk een grote rol gespeeld bij de arrestatie van de laatste verdachten in 2011. Druk vanuit 
156
de EU heeft ook in de jaren daarvoor bijgedragen tot de arrestatie van talrijke verdachten.
Nederland heeft diverse keren bijeenkomsten georganiseerd om de werkzaamheden van het 
157
ICTY in de regio onder de aandacht te brengen. Mogelijk hebben die bijeenkomsten in 
enige mate de visie op het ICTY in positieve zin veranderd en bijgedragen aan een betere 
samenwerking tussen landen en het ICTY. Voorts financierde Nederland de uitgave van een 
boek over de ervaringen (best practices) van het tribunaal. Dit boek is bedoeld om de 
nalatenschap van het ICTY veilig te stellen en als voorbeeld te dienen voor het ICC en voor 
158
andere ad-hoctribunalen.
156 
ICTY rapporteert hierover in de jaarverslagen en voormalig aanklager Del Ponte heeft dit bevestigd.
157 
BZ-archief.
158 
Interview met staf van BZ.
