Tegengaan van straffeloosheid
worden getroffen, de kosten op. Mede daardoor heeft het zeer lang geduurd voordat het 
eerste proces van start kon gaan. Dit zet de waarde van het STL voor de slachtoffers en de 
Libanese bevolking onder druk.
5.6 Initiatief voor een multilateraal verdrag voor 
interstatelijke rechtshulp
Achtergrond 
Onderzoek naar internationale misdrijven en de instelling van vervolging vereisen  
samenwerking tussen landen omdat bewijsmateriaal, getuigen en verdachten vaak over 
meer dan één land zijn verspreid. Er bestaan voor strafzaken wel regelingen, zoals bilaterale 
verdragen tussen landen over het onderzoek naar misdrijven en de uitlevering van verdachten. 
Ook zijn er multilaterale verdragen die wederzijdse hulp bij specifieke vormen van 
criminaliteit regelen, zoals de VN-conventies tegen transnationale georganiseerde misdaad en 
tegen corruptie. Het internationale juridische kader is echter ontoereikend voor het onderzoek 
naar en de vervolging van internationale misdrijven. Alleen UNCAT, de VN-conventie inzake 
marteling en andere wrede, onmenselijke of onterende behandeling of bestraffing, voorziet 
in een bepaling over samenwerking tussen landen. | 79 |
Landen hebben vaak geen nationaal juridisch kader om andere landen rechtshulp te geven. 
Ook de eenheid internationale misdrijven van het Nederlandse Openbaar Ministerie (OM) 
werd geconfronteerd met deze problematiek. De verwachting is dat een multilateraal 
verdrag voor wederzijdse rechtshulp en uitlevering de samenwerking zal faciliteren. 
Een dergelijk verdrag zou de autoriteiten van een land een uniform juridisch kader bieden 
om rechtshulp te verkrijgen van een ander land, zoals toestemming voor het horen van 
getuigen en het verwerven van bewijs. Dit zou tijd besparen omdat er niet steeds opnieuw 
bilaterale verdragen hoeven te worden afgesloten.
Inzet van Nederland
Nederland heeft samen met België het initiatief genomen tot voorbereidingen voor het 
 starten van onderhandelingen over een multilateraal mechanisme van wederzijdse rechtshulp. 
Dit initiatief is mede ingegeven door de problemen die de eenheid internationale misdrijven 
van het OM ondervond bij het onderzoeken van vermeende internationale misdrijven van 
in Nederland gevestigde personen. Uitgangspunt bij dit initiatief is dat staten de plicht 
hebben om deze misdrijven te onderzoeken en te vervolgen, en dat zij over middelen 
moeten beschikken om deze plicht te vervullen. Sinds 2011 voert Nederland samen met 
België en Slovenië campagne om steun te verwerven voor dit initiatief. Later voegden zich 
Argentinië en Senegal hierbij, maar het laatste land heeft zich teruggetrokken toen het 
voorzitter werd van de ASP (eind 2014). Er bestaat geen unanimiteit onder de EU-lidstaten 
over de noodzaak tot een multilateraal verdrag voor wederzijdse rechtshulp; in de contacten 
met derde landen stelt de EU dit onderwerp niet aan de orde.
