samenwerking met de collega-gemeenteraden. De investering in die rol betaalt zich uit in een goed 
geïnformeerde gemeenteraad die zelfbewust en goed beslagen ten ijs komt bij het stellen van kaders 
voor en het controleren van samenwerkingen.
Colleges van B&W en besturen van samenwerkingsverbanden stellen gemeenteraden in staat een objectief  
oordeel te vormen over samenwerking
Doordat met name leden van het college van B&W zitting hebben in het bestuur van het 
samenwerkingsverband, en doordat het zwaartepunt van de besluitvorming binnen de colleges van 
B&W ligt, is er extra aandacht nodig voor goede informatievoorziening aan de raden van de 
deelnemende gemeenten. De Gemeentewet regelt dat het college van B&W de gemeenteraad actief 
informeert, opdat deze zijn kaderstellende en controlerende rol waar kan maken, door alle 
informatie te verschaffen die de gemeenteraad voor de uitoefening van zijn taken nodig heeft.  
Het college moet openheid van zaken geven, zodat de gemeenteraad zijn werk goed kan doen.  
Dit betekent dat het college de afweging moet maken wat voor de gemeenteraad interessante  
en noodzakelijke informatie is. En daarbij niet te schromen een raadsdebat uit te lokken over 
onderwerpen, die hen in het samenwerkingsverband sterk bezig houden. 
In de praktijk komt er nogal veel verschil voor in de wijze waarop colleges hiermee omgaan.  
De algemene teneur onder gemeenteraadsleden is dat de informatie gebrekkig is. Gebrekkige 
informatievoorziening wil overigens nog niet zeggen dat in regionaal verband sprake is van een 
gebrekkige uitvoering. Maar ze zorgt wel voor onzekerheid en onduidelijkheid en kan zo object van 
politiek gewin worden. En een niet goed geïnformeerde gemeenteraad maakt het afleggen van 
verantwoording door het college aan de gemeenteraad aanmerkelijk ingewikkelder: waar niemand 
tijdig beschikt over juiste en eenduidige informatie, geldt al snel het gelijk van de vismarkt. Voor het 
goed functioneren van de raden van de gemeenten die aan samenwerkingsverbanden deelnemen is 
het van groot belang dat zij tegelijk over dezelfde informatie kunnen beschikken. De andere kant van 
deze medaille is dat colleges beter in staat zijn verantwoording af te leggen.
Ook samenwerkingsverbanden zelf moeten ervoor zorgen dat gemeenteraden actief geïnformeerd 
worden over plannen, resultaten en afwijkingen in de uitvoering. En er mag op het vlak van 
democratische legitimering meer van samenwerkingverbanden worden verwacht. Die concentreren 
zich meestal geheel op hun taak en beschouwen de gemeenteraden als de plek waar formele 
besluiten worden genomen, de contributie wordt vastgesteld en de jaarcijfers worden 
besproken. Maar zij moeten de gemeenteraden juist in positie brengen, dat deze zich betrokken 
kunnen voelen. Dat vraagt tijd en aandacht van bestuur en staf van samenwerkingsverbanden.  
De directeur van zo’n samenwerkingsverband moet er een eer in stellen gemeenteraadsleden per 
gemeente bij te praten, hij of zij moet dus de boer op. Een dagelijks bestuur moet tijd en aandacht 
besteden aan het ‘erbij houden’ van de gemeenteraden. Hier is sprake van een typische verschuiving 
van product naar proces. Dat proces loopt nu veel te veel alleen langs de formeel voorgeschreven 
verantwoordelijkheden, veel te weinig wordt kritiek opgehaald, echte toelichting gegeven, een 
maatschappelijk debat aangejaagd. Ook bij de selectie van directeur en medewerkers van regionale 
31
