Vreedzame geschillenbeslechting en het tegengaan van straffeloosheid
waarden en verdragsverplichtingen zijn geborgd in en worden gerespecteerd door de 
internationale gemeenschap en alle staten. Deze beleidsdoorlichting beperkt zich tot het 
9
internationaal publiekrecht, ook wel volkenrecht genoemd. Het internationaal publiekrecht 
regelt wereldwijd de uitoefening van publiek gezag om gedeelde en gemeenschappelijke  
10
belangen te beschermen.
Versterking van de internationale rechtsorde betreft zowel de verdere ontwikkeling van het 
internationaal recht – bijvoorbeeld op het gebied van global public goods zoals het klimaat of 
de ruimte – als het beter respecteren van de in het recht vastgelegde waarden. Dit laatste 
houdt onder meer in dat landen in beginsel afzien van het gebruik van geweld of de 
dreiging daarmee, de noodzaak van vreedzame geschillenoplossing erkennen, en de 
mensenrechten beschermen. Tot slot betekent het dat ze erkennen dat bescherming tegen 
genocide en oorlogsmisdaden niet alleen de verantwoordelijkheid is van een land, 
maar ook van de internationale gemeenschap. 
1.3 Afbakening van het onderzoek
Deze beleidsdoorlichting gaat over de Nederlandse inzet op het gebied van de internationale 
| 22 | rechtsorde in de periode 2009-2014. Er is voor gekozen niet langer dan zes jaar terug te 
kijken, omdat bevindingen over de inzet van Nederland mede zijn gebaseerd op informatie 
van respondenten. Wanneer dit relevant is voor de beleidsreconstructie, zoals bij de 
Nederlandse inzet voor het hervormingsproces van de Veiligheidsraad van de Verenigde 
Naties (VNVR), komt de voorafgaande periode wel beknopt aan de orde.
De beleidsdoorlichting heeft hoofdzakelijk betrekking op de inspanningen die worden 
genoemd onder beleidsartikel 1 van de MvT van de begroting van het ministerie van BZ. 
Aan de rechtsorde gerelateerde onderwerpen die ressorteren onder artikel 2 (veiligheid en 
11
stabiliteit), worden alleen beschreven en niet geëvalueerd. Overige aan de internationale 
rechtsorde gerelateerde onderwerpen blijven in deze beleidsdoorlichting goeddeels buiten 
beschouwing. Een aantal van deze onderwerpen is recentelijk aan de orde gekomen of zal 
12
nog aan de orde komen in andere beleidsdoorlichtingen. De huidige beleidsdoorlichting 
richt zich evenmin op beleidsterreinen die primair behoren tot het takenpakket van andere 
9 
Internationaal publiekrecht heeft betrekking op het geheel van regels dat hun geldigheid ontlenen aan 
algemeen geaccepteerde internationale rechtsbronnen, zoals verdragen, gewoonterecht, besluiten van 
internationale organisaties, algemene rechtsbeginselen, jurisprudentie en doctrine. Kenmerkend voor 
deze bronnen is dat zij niet zijn terug te voeren op één enkele nationale rechtsbron. Ontleend aan 
Werner en Wessel (2011). Besluiten van internationale organisaties worden in hun definitie niet 
genoemd.
10 
Definitie ontleend aan: http://www.bju.nl/juridisch/catalogus/kern-van-het-internationaal-publiekrecht-6# .
11 
Dit betreft MvT 2014. Voorheen ressorteerden ook rechtsorde, goed bestuur en humanitaire hulp onder 
dit artikel.
12 
Beleidsdoorlichtingen van het fragiele statenbeleid en het mensenrechtenbeleid verschenen in 2013 
respectievelijk 2014. Beleidsdoorlichtingen over het exportcontrole- en wapenexportbeleid, over 
rechtsorde en goed bestuur en over Nederland als gastland voor internationale instellingen en 
gerechts hoven zijn voorzien voor 2016 en 2017.
