Dus, hoewel de representatieve democratie beperkingen kent en de representatieve partijen 
democratie niet optimaal functioneert, is de gemeenteraad nog altijd de plek waar de politieke 
besluiten worden genomen. Daarom is vanuit democratisch oogpunt gezien de betrokkenheid van 
de gemeenteraad bij regionale samenwerking onmisbaar. En hoewel er bij regionale samenwerking 
sprake is van verlengd lokaal bestuur en daarmee niet wordt en ook niet zal worden voldaan aan de 
klassieke eis van algemeen kiesrecht, is deze bestuursvorm vanuit legitimiteitsoogpunt gezien het 
beste wat we hebben.
Steun van gemeenteraad belangrijkste voorwaarde voor effectief samenwerken
16
Bij samenwerking wordt onderscheid gemaakt in drie niveaus van samenwerking. 
- Op het gebied van bedrijfsvoering en beheer worden kwaliteits- en kostenvoordelen bereikt 
door samenwerking op operationeel niveau: gezamenlijke inkoop van diensten of inhuur van 
personeel, gemeenschappelijke exploitatie van een publieke voorziening of gezamenlijke 
verzorging van gemeentelijke dienstverlening.
- Voor gemeentelijke taken die door hun omvang en complexiteit het vermogen van de 
gemeentelijke organisatie te boven gaan werken gemeenten op tactisch niveau samen aan 
gezamenlijke beleidsontwikkeling en implementatie. Denk daarbij aan gezamenlijke uitvoering 
van gedecentraliseerde taken en verplichte samenwerkingsverbanden zoals veiligheidsregioâ€™s en 
omgevingsdiensten.
- Demografische en economische ontwikkelingen en ontwikkelingen op het gebied van ruimtelijke 
ordening zijn opgaven die op regionaal niveau spelen en die vragen om strategische 
samenwerking gericht op regionale strategie- en planvorming. 
Schematisch zien de drie niveaus van samenwerking er als volgt uit:
Operationeel Tactisch Strategisch
niveau niveau niveau
Schema: Drie niveaus van samenwerking
De indeling in niveaus van samenwerking lijkt op het eerste gezicht helder, maar leidt door 
verschillende interpretaties toch tot de nodige discussie in de praktijk. Met name in de afbakening 
tussen college en raad: beleidsuitvoerende en beleidsondersteunende taken vallen volgens colleges 
van B&W nogal snel onder de verantwoordelijkheid van het college, terwijl gemeenteraadsleden 
zich afvragen of de beleidsvorming wel al volledig is afgerond. 
16 Vergelijk Boogers e.a. Effecten van regionaal bestuur. Quick scan van de effectiviteit en democratische kwaliteit van 
regionaal bestuur, Universiteit Twente, april 2015.
26
