De mate waarin regionaal bestuur de lokale besluitvorming aanvult dan wel uitholt, stelt eisen aan 
de wijze waarop de democratische besluitvorming moet zijn ingericht om te kunnen voldoen aan 
democratischeÂ kwaliteitscriteria. Als er sprake is van een zuiver verlengd lokaal bestuur zou indirecte 
controle en vertegenwoordiging via lokale vertegenwoordigers in het regiobestuur volstaan; bij een 
zuiver verlegd bestuur past dit model van democratische controle minder goed en liggen 
alternatieve modellen meer in de rede. In de praktijk is er echter sprake van mengvormen van 
verlengd en verlegd lokaal bestuur:
- Lokaal-regionaal samenspel: In dit type regiobesturen worden lokale beleidsdoelstellingen door 
het regionaal bestuur gerealiseerd terwijl tegelijkertijd belangrijke vraagstukken aan het lokaal 
bestuur worden onttrokken. Er is hier sprake van een dynamisch samenspel tussen lokale en 
regionale besluitvormingsprocessen.
- Regionale aanvulling: Het tweede type regiobesturen realiseert lokale doelstellingen zonder 
vraagstukken aan het lokaal bestuur te onttrekken. Dit regiobestuur kan worden 
gekarakteriseerd als een zuiver verlengd lokaal bestuur.
- Regionale uitholling: In de derde vorm van regiobesturen worden belangrijke politieke 
vraagstukken aan het regiobestuur onttrokken zonder dat hier de realisatie van lokale 
beleidsdoelstellingen tegenover staat. Hier is sprake van een zuiver verlegd lokaal bestuur
- Irrelevantie: Het laatste type is er geen sprake van aanvulling of uitholling. Lokale 
beleidsdoelstellingen worden niet door het regiobestuur gerealiseerd, terwijl er ook geen sprake 
is van een overdracht van belangrijke politieke bevoegdheden. Dit bestuur is voor gemeenten in 
democratisch opzicht irrelevant. 
Schematisch zien de mengvormen er als volgt uit:
 Uithollen sterk zwak
Aanvullen  
sterk lokaal-regionaal 
 samenspel regionale aanvulling
zwak regionale uitholling irrelevantie
Schema: Relatie tussen regionaal en lokaal bestuur; mate van aanvulling en uitholling lokale besluitvorming 
Tussenconclusie
Het is onontkoombaar, samenwerking wordt steeds belangrijker. Op steeds meer terreinen is de 
schaal van het bestuur groter dan de grens van de gemeente. Herindeling heft de noodzaak tot 
samenwerking niet op, samenwerking zal op alle schaalniveaus noodzaak blijven. 
Gemeentebesturen moeten het vermogen hebben om op verschillende speelvelden en op 
verschillende schaalniveaus te schakelen en te verbinden, samenwerken vraagt om schakelkracht. 
Om te voorkomen dat de kracht van de gemeenteraad wordt uitgehold, is het nodig dat 
gemeenteraden bij de invulling van hun rol bij regionale samenstelling kiezen voor het type regionale 
24
