II. Democratische legitimiteit 
Datum 
 19 januari 2015 
Behalve de aansturing en controle, financiën en risico’s is het thema van 
Kenmerk 
democratische legitimiteit van samenwerkingsverbanden één van de belangrijkste 
2015-0000015018 
algemene discussiepunten over deze bestuursvorm. Het is bovendien de kern van 
het verzoek dat door de Tweede Kamer aan de Minister van Binnenlandse Zaken 
en Koninkrijksrelaties is gericht. Een veel gehoord bezwaar tegen regionale 
samenwerking is dat de democratische legitimiteit ervan onvoldoende is.  
 
Wat is echter de betekenis van begrippen als democratie, legitimiteit en daarmee 
van democratische legitimiteit? Die vraag laat zich nog niet zo simpel 
52
beantwoorden. Democratische legitimiteit is een begrip dat vele aspecten kent. 
Over beide begrippen bestaat veel wetenschappelijke discussie. Om enig houvast 
te krijgen worden in dit hoofdstuk daarom eerst de begrippen democratie en 
legitimiteit op hoofdlijnen verkend.  
 
1. Vormen van democratie 
 
’Wij hebben een staatsvorm die niet een kopie is van de instellingen van 
onze naburen. In plaats van anderen na te bootsen, zijn wij juist een 
voorbeeld voor hen. Onze staatsvorm heet een democratie, omdat ze in 
handen is van velen en niet van enkelen. In persoonlijke geschillen 
verzekeren onze wetten gelijk recht aan allen en de publieke opinie eert 
een ieder die zich door iets onderscheidt in het openbare leven boven 
anderen, niet om de klasse, waartoe hij behoort, maar om zijn waarde 
alleen. Armoede is voor niemand die de staat van nut kan zijn een 
beletsel, hoe gering zijn aanzien ook is.’ 
 
Volgens de overlevering is dit citaat uit Perikles’ lijkrede de oudst opgetekende 
definitie van democratie. Het wezen van de democratie is in al die eeuwen niet 
veranderd.  
 
Het oude Athene was een vorm van directe democratie waar het volk rechtstreeks 
invloed had op het bestuur. Directe democratie in de moderne betekenis van het 
woord duidt op instrumenten waarbij opnieuw de deelnemers direct de uitkomst 
van bestuur of beleid beïnvloeden zonder de tussenkomst van een parlement. 
Voorbeelden zijn het bindend referendum en het volksinitiatief. 
 
De Oostenrijkse econoom Schumpeter beschouwde een bestuursvorm 
53
democratisch als er regelmatige, vrije en eerlijke verkiezingen zijn. In die zin 
gaat democratie over wilsuiting, via participatie in de keuze van 
volksvertegenwoordigers wordt het openbaar bestuur gelegitimeerd. Een 
samenleving waarin groepen worden uitgesloten van politieke participatie zal door 
weinigen democratisch worden genoemd. Omgekeerd hoeft het niet participeren 
van groepen nog niet te leiden tot een ondemocratische samenleving. Ook 
mensen die niet stemmen kunnen hun bestuur als democratisch en gelegitimeerd 
beschouwen. 
 
54
Het beginsel democratische legitimiteit bestaat volgens Bovens en Scheltema uit 
drie delen: 
1. de eis van algemeen (actief en passief) kiesrecht: burgers moeten invloed 
kunnen uitoefenen op de samenstelling van vertegenwoordigende 
lichamen.  
                                                
52
 Voor een verkenning van verschillende theorieën en benaderingen van het begrip 
legitimiteit, zie Bokhorst, 2014. 
53
 Schumpeter, 1942. 
54
 Bovens en Scheltema, 1999, p. 141-142. 
Pagina 30 van 39 
 
 
 
 
 
88
