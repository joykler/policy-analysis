Vreedzame geschillenbeslechting en het tegengaan van straffeloosheid
communicatieve vaardigheden aan te leren voor de omgang met getuigen en slachtoffers 
van zeer ingrijpende misdrijven, zoals misdrijven die gepaard gaan met seksueel geweld.
Samengevat: de financiële steun van Nederland aan deze drie ngo’s heeft ertoe bijgedragen 
dat activiteiten konden worden gerealiseerd die voorwaardenscheppend zijn voor ratificatie 
en het beter functioneren van het ICC. De voorziene output is goeddeels bereikt. In enkele 
gevallen is het aannemelijk dat ook resultaten op outcomeniveau zijn bereikt. In andere 
gevallen is dit niet goed te beoordelen.
5.5 Ad-hoctribunalen 
Begin jaren negentig stelde de VNVR twee internationale strafhoven in, het Joegoslavië-tribunaal 
(1993) en het Rwanda-tribunaal (1994). Beide strafhoven zijn ad-hoctribunalen voor de 
vervolging en bestraffing van internationale misdrijven. In de periode 1993-2007 volgde een 
aantal andere internationale of geïnternationaliseerde strafhoven. Nederland heeft de 
meeste van deze tribunalen financieel gesteund en was, of is, soms vertegenwoordigd in de 
beheersstructuur. In deze beleidsdoorlichting gaat het om twee van deze ad-hoctribunalen: 
het Joegoslavië-tribunaal (ICTY) en het Bijzonder Tribunaal voor Libanon (STL). Beide zijn 
| 76 | ingesteld door de VNVR en gevestigd in of in de nabijheid van Den Haag. Het ICTY wordt 
meegenomen in deze evaluatie omdat het grote bekendheid geniet en omdat Nederland 
zich sterk heeft ingespannen om landen ertoe te bewegen om verdachten te arresteren en 
uit te leveren aan het tribunaal. Het STL is gekozen omdat het zich buigt over de misdaad 
terrorisme en omdat Nederland deelneemt aan het managementcomité.
5.5.1 Joegoslavië-tribunaal
Achtergrond
Het ICTY heeft jurisdictie over internationale misdrijven die zijn begaan in voormalig 
Joegoslavië, zowel voor als na de vestiging van het tribunaal. Het is, in tegenstelling tot het 
ICC, geen ultimum remedium-Hof, maar kan buiten de nationale procedures om zelf vervolging 
ter hand nemen. Na een moeizame start werd vanaf eind jaren negentig een toenemend  
aantal verdachten gearresteerd en overgedragen aan het ICTY, waaronder enkele voormalige 
leiders. Het ICTY wordt over het algemeen als succesvol beschouwd, mede door de steeds 
betere samenwerking met de betrokken landen. De laatste twee verdachten, onder wie 
Mladic, werden in 2011 overgedragen aan het ICTY. In de evaluatieperiode werd een aantal 
belangrijke zaken afgerond, zoals die tegen Popovic (2010) en Prilic (2013), en is het proces 
van twee zeer belangrijke verdachten begonnen, dat van Karadzic (2009) en Mladic (2012).
Zaken die bij het ICTY worden behandeld, zijn omvangrijk en complex en nemen zeer veel 
tijd in beslag. De periode tussen arrestatie tot en met hoger beroep duurt gemiddeld ruim 
zes jaar. Niettemin is het overgrote deel van de zaken afgerond met een veroordeling dan 
wel vrijspraak. In 2009 was de procedure van 126 van de 161 aangeklaagde personen 
afgerond en in 2014 lag dit aantal op 141. De wijze waarop het ICTY dient te worden 
beëindigd, vormde gedurende de evaluatieperiode van deze beleidsdoorlichting dan ook
