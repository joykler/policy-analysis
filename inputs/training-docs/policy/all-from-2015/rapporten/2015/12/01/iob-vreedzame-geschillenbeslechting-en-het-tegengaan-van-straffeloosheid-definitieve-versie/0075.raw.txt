Vreedzame geschillenbeslechting en het tegengaan van straffeloosheid
Hoewel de evaluatie van het werk van het ICC-slachtofferfonds TFV in de Democratische 
Republiek Congo en Oeganda een positieve strekking heeft, plaatst het evaluatierapport ook 
enkele kritische kanttekeningen. Zo was er onvoldoende aandacht voor capaciteitsopbouw , 
onvoldoende betrokkenheid van de bevolking bij de opzet van projecten en een ontoereikende 
monitoring en evaluatie. Voorts werd, en wordt, het TVF geconfronteerd met  
uitvoeringsproblemen die te maken hebben met het mandaat. Een slachtoffer kan 
bijvoorbeeld alleen steun ontvangen voor problemen die zijn ontstaan door de misdaden 
en niet voor andere gezondheidsproblemen. Voor de uitvoerende organisaties is de 
149
toepassing van dit criterium soms moeilijk verenigbaar met de beroepsethiek. 
Kortom: mede door toedoen van Nederland is een aantal resultaten bereikt zoals een 
toename van het aantal ratificaties, de hervestiging van getuigen, de aanpassing van enkele 
procedures en de rehabilitatie van slachtoffers.
5.4 Financiële steun aan ngo’s
Nederland is medefinancier van drie ngo’s die zich inzetten voor het ICC: Parliamentarians 
for Global Action (PGA), de Coalition for the International Criminal Court (CICC) en Justice 
| 74 | Rapid Response (JRR). PGA is een netwerk van parlementariërs, ondersteund door een 
secretariaat, dat zich inzet voor de bevordering van vrede, democratie, de rechtsstaat en 
duurzame ontwikkeling. PGA voert drie programma’s uit, waaronder één op het gebied van 
de internationale rechtsorde en mensenrechten. In het kader van dit programma voert PGA 
campagne voor de universele erkenning van de rechtsmacht van het ICC. Het doet dit door 
informatie te verspreiden en leden van parlementaire commissies die zijn betrokken bij de 
wetgeving, te mobiliseren. Het secretariaat biedt op verzoek technische ondersteuning bij 
het opstellen van implementatiewetgeving die erkenning van en samenwerking met het ICC 
mogelijk maakt.
PGA heeft naar eigen zeggen bijgedragen aan de toename van ratificaties. Ook heeft het in twee 
150
landen via contacten met parlementariërs aantoonbaar invloed gehad op de ratificatie.  
Een externe evaluatie uit 2012 over de periode 2008-2011 bevestigt dat PGA betrokken is 
151
geweest bij ratificaties. De aard van de bijdrage aan het ratificatieproces varieerde van 
‘bijna toe te schrijven aan’ PGA tot ‘een bescheiden rol te midden van een groot aantal 
actoren’. Voorts heeft PGA in acht landen bijgedragen aan het opstellen van wetgeving die 
ratificatie mogelijk maakt. Voor de periode 2013-2014 zijn uitsluitend rapportages voorhanden,  
geen evaluatierapporten. PGA stelt zelf dat de externe evaluatie uit 2012 tot veranderingen 
in de werkwijze heeft geleid. De campagne voor ratificatie is voortgezet en de meeste 
geplande activiteiten zijn gerealiseerd. Hoewel het aantal ratificaties is achtergebleven bij  
de verwachtingen, zijn er wel intermediaire stappen gezet, zoals de voorbereiding van 
152
ratificatiewetgeving in El Salvador.
149 
Interview met staf ICC-TFV.
150 
Cookeilanden, Suriname. Interview met PGA.
151 
Evaluatie uitgevoerd door Global Partners and Associates in opdracht van SIDA. Niet gepubliceerd.
152 
Rapportage van PGA; interview met PGA.
