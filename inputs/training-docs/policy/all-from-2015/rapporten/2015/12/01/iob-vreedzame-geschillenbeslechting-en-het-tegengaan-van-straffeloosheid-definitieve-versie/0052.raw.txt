Vreedzame geschillenbeslechting
Dit hoofdstuk spitst zich toe op de eerste van de vier voor deze beleidsdoorlichting 
76
bestudeerde onderwerpen: vreedzame geschillenbeslechting. Eerst komen verschillende 
manieren aan de orde om geschillen tussen staten vreedzaam te beslechten (paragraaf 4.1) 
en vervolgens het door Nederland op dit terrein gevoerde beleid (paragraaf 4.2). Paragraaf 4.3 
gaat over de inspanningen met betrekking tot het Internationaal Gerechtshof (IGH) en het 
Permanent Hof van Arbitrage (PHA), en de daarmee behaalde resultaten. Paragraaf 4.4 
belicht de Nederlandse steun aan het International Peace Institute (IPI). Het hoofdstuk 
eindigt met een discussie en enkele conclusies over de Nederlandse inzet voor vreedzame 
geschillenbeslechting.
4.1 Achtergrond
De verplichting om geschillen vreedzaam te beslechten is verankerd in het VN-Handvest, het 
internationaal gewoonterecht, multilaterale en bilaterale verdragen en diverse resoluties van 
de Algemene Vergadering van de Verenigde Naties. Voor vreedzame geschillenbeslechting is 
een aantal methoden beschikbaar. Deze kunnen worden ingedeeld in diplomatieke 
middelen, dat wil zeggen niet-bindende vormen van geschillenbeslechting, en juridische 
middelen, ofwel afdwingbare vormen van geschillenbeslechting. Diplomatieke middelen 
zijn onderhandeling, het aanbieden van goede diensten, mediation, feitenonderzoek en | 51 |
verzoening. In de praktijk is het onderscheid tussen deze methoden niet vastomlijnd en 
worden diverse methoden na of naast elkaar toegepast. De meeste geschillen tussen staten 
worden via onderhandeling opgelost. Is deze methode niet mogelijk of lukt ze niet, dan 
zoeken de staten met enige regelmaat bemiddeling van een derde partij. Ook regionale 
organisaties kunnen bemiddelen via daartoe ingestelde mechanismen. De VN meldde in 
77
2009 een toename van het aantal gevallen waarin staten mediation zochten en toepasten.
Juridische middelen zijn arbitrage en rechtspraak. Hierbij is de beslissing van de derde partij 
of het Hof bindend onder internationaal recht. Arbitrage wordt gekenmerkt door flexibiliteit . 
Beide partijen stemmen van tevoren in met het proces en met de samenstelling van een 
tribunaal. Afhankelijk van de aard van het conflict bestaan er verschillende mogelijkheden  
voor een juridische uitspraak. Partijen kunnen kiezen voor het PHA, dat diensten aanbiedt 
voor arbitrage bij conflicten tussen staten, tussen niet-statelijke actoren en tussen een staat 
en een niet-statelijke actor. Het PHA is, anders dan de naam suggereert, niet permanent en 
doet niet alleen aan arbitrage, maar kan bij conflicten ook verzoening en fact-finding 
aanbieden. Het PHA is een intergouvernementele organisatie van 117 landen. Het Hof kan 
behulpzaam zijn bij de selectie van arbiters en kan op verzoek arbiters benoemen. Een 
beheersraad van lidstaten besluit over het te voeren beleid, en een internationaal bureau, 
dat onder leiding staat van de secretaris-generaal, biedt  administratieve ondersteuning. 
Landen en niet-statelijke partijen doen in toenemende mate een beroep op het PHA, vooral 
78
sinds 2000.
76 
De informatie in dit hoofdstuk is goeddeels ontleend aan Benatar (2015). Verwijzing naar bronnen 
wordt in dit hoofdstuk alleen opgenomen als het de inzet van Nederland betreft.
77 
United Nations Security Council (2009).
78 
http://archive.pca-cpa.org/showpagea7cf.html?pag_id=1029 .
