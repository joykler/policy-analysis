gemeenteraden informeren over de ontwikkelingen die bij samenwerking spelen. Samen met de andere 
deelnemers aan samenwerkingsverbanden nemen gemeenteraden ten aanzien van regionale samenwerking 
een houding aan van anticiperen, leren, gezamenlijk evalueren, ontwikkelen en waar nodig aanpassen.
Hoe dan?  
Gemeenteraden stellen zich actief op en laten keuzes over samenwerking niet als noodlot over zich 
heen komen. Inventariseer waar op regionaal niveau de politieke component zwaar weegt. Ga deze 
confrontatie niet uit de weg! Benoem de politieke risico’s van samenwerking, omdat er tussen 
deelnemende gemeenten beleidsmatige verschillen van inzicht zijn, omdat er grote financiële 
belangen spelen of omdat het in het verleden mis is gegaan. Anticipeer daarop en prioriteer de 
samenwerkingsverbanden waarvan de politiek vindt dat de maatschappelijke belangen het grootst 
zijn. Richt daar de aandacht op van de gemeenteraad. Zorg ervoor dat de informatie over de 
beleidsmatige verschillen, financiële belangen of missers en incidenten op peil is. Organiseer desnoods 
zelf als deelnemende gemeenteraden de informatiepositie door gezamenlijke informatiesessies te 
beleggen, door besturen van samenwerkingsverbanden uit te nodigen om toelichting te geven over 
wat ze doen en hoe ze het doen, of door rekenkamers te vragen onderzoek te doen naar de resultaten 
van beleid. Spreek een agenda af waarin deze opbrengsten worden gegoten in politieke 
besluitvorming. Zorg daarbij voor ondersteuning door de raadsgriffier (zie ook hierna).
Sommige samenwerkingsverbanden zijn niet politiek gevoelig, presteren redelijk tot goed en zijn 
gezien de financiële omvang van minder groot belang. Deelnemers kunnen onderling afspreken om 
de aandacht voor deze samenwerkingsverbanden te verdelen, bijvoorbeeld door overeen te komen 
dat één van de deelnemende gemeenteraden het laaggeprofileerde samenwerkingsverband in de 
gaten houdt. Pas als er een probleem is dat grotere politieke aandacht vraagt kan worden 
31
‘opgeschaald’ naar de andere gemeenteraden.
c) Heb aandacht voor de regels van het spel. 
 Gemeenteraden spreken met elkaar in regionaal verband spelregels af over informatievoorziening  
en vergaderagenda’s van alle gemeenteraden en het regiobestuur, zodanig dat de deelnemende 
gemeenteraden op hetzelfde moment over dezelfde informatie beschikken. 
Hoe dan? 
Stem de lokale vergadersystematiek van de deelnemende gemeenteraden in het regionale 
samenwerkingsverband op elkaar af, bijvoorbeeld door een regionale agendacommissie en een 
regionale termijnagenda in te stellen, die ervoor zorgen dat regionale beslisstukken op het juiste 
moment in de juiste vorm bij gemeenten terecht komen. 
31 Zie ook de suggestie van Rob de Greef in Gemeente.Nu, 25 september 2015: http://www.gemeente.nu/
Bestuurszaken/Opinie/2015/9/Samenwerking-wordt-raadsleden-teveel-2693333W/
42
