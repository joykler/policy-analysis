Vreedzame geschillenbeslechting en het tegengaan van straffeloosheid
Samen met de Noorse ambassade en het ICC heeft Nederland in 2013 en 2014 in Dakar, 
Arusha, Cotonou en Accra seminars georganiseerd over samenwerking met het ICC en met 
name over de noodzaak tot de bescherming van getuigen. Vertegenwoordigers uit zes andere 
Afrikaanse landen namen hier aan deel. Diverse aspecten van de samenwerking zoals de 
tenuitvoerlegging van straffen, kwamen aan de orde, met de nadruk op de relocatie van 
142
getuigen.
Nederland is in 2014 opnieuw gekozen als lid van het achttien landen tellende Bureau van 
de ASP dat is betrokken bij het management van het ICC. Deze positie bekleedde het ook in 
de periode 2002-2008. Het Bureau heeft een aantal werkgroepen ingesteld waarin alle 
ASP-landen kunnen participeren. Nederland is lid van de werkgroepen die zich buigen over 
de samenwerking, het bestuur (SGG) en het budget. De SGG richt zich op verbetering van de 
efficiëntie en de effectiviteit van het ICC met behoudvan zijn onafhankelijkheid, via een 
gestructureerde dialoog tussen de landen die partij zijn bij het SvR en het Hof. De SGG heeft 
diverse voorstellen gedaan om de regels over de procedures en de bewijsvoering te 
amenderen. Voor Nederland stond hierbij centraal dat wijzigingen spoorden met het SvR. 
Wanneer dit zo was, pleitte het er in de ASP voor om deze voorstellen te aanvaarden. 
Vertegenwoordigers van enkele andere landen prijzen unaniem de Nederlandse bijdrage 
| 70 | aan deze groep. Zij omschrijven deze als goed geïnformeerd, gericht, zo mogelijk flexibel, 
en altijd principieel als het de integriteit van het Hof betreft. Over het geheel genomen is 
Nederland echter niet het land dat zich in de Haagse werkgroepen het meest laat horen. 
143
Duitsland en het VK manifesteren zich meer.
Bij de selectie van rechters bepleitte Nederland dat kwaliteit het belangrijkste criterium  
moet zijn en dat verkiezing niet via uitruil tot stand dient te komen. De door Nederland 
gefinancierde coalitie voor het ICC (CICC, zie paragraaf 5.3.5) zette zich er ook voor in om 
kwaliteit voorop te stellen bij het selectieproces.
5.3.4  Steun voor slachtoffers
Achtergrond
Slachtoffers hebben recht op rechtsherstel en compensatie. Het SvR kent slachtoffers een 
144
rol toe bij de procesvoering. Bescherming van en compensatie voor slachtoffers vormen 
onderdeel van het SvR, dat tevens voorziet (art. 79) in de instelling van een slachtofferfonds 
145
(TFV). Dit is gemandateerd om beslissingen van het Hof met betrekking tot compensatie 
uit te voeren en om fysieke, psychologische en materiële steun te bieden aan slachtoffers en 
hun familie. Dit laatste geschiedt in de vorm van diverse projecten.
142 
BZ-archief (correspondentie in mei 2014) en interview met staf van BZ.
143 
Zoals aangegeven in hoofdstuk 1, gaat het hier om een stem te midden van een groep gelijkgestemde 
landen (België, Duitsland, VK, Zweden en Zwitserland).
144 
SvR Art. 68.3: ‘Where the personal interests of the victims are affected, the Court shall permit their views and concerns 
to be presented and considered at stages of the proceedings determined to be appropriate by the Court and in a 
manner which is not prejudicial to or inconsistent with the rights of the accused and a fair and impartial trial…’ 
145 
http://trustfundforvictims.org/legal-basis .
