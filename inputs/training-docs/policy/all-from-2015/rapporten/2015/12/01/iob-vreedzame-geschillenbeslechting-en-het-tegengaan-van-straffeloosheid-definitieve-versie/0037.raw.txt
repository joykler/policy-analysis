Vreedzame geschillenbeslechting en het tegengaan van straffeloosheid
Rechtsstaatontwikkeling draagt bij aan vreedzame geschillenoplossing en het tegengaan 
van straffeloosheid op nationaal niveau, en daarmee in potentie ook aan de versterking van 
de internationale rechtsorde. In 2011 werd ‘veiligheid en rechtsorde’ een van de vier 
speerpunten van het ontwikkelingsbeleid. Het kabinet zette daarmee onder meer in op de 
ontwikkeling van de rechtsstaat via capaciteitsopbouw, hervorming van de veiligheidssector 
55
en ondersteuning van de politieke dialoog. Op landenniveau werd een geïntegreerde 
‘3D’-benadering bepleit: diplomatie, militaire middelen en ontwikkelingssamenwerking 
56
(diplomacy, defence, development).
Bij overige in de MvT genoemde beleidsterreinen wordt de relatie met de internationale 
rechtsorde zijdelings genoemd. Bijvoorbeeld in het kader van een slagvaardiger EU-beleid 
(beleidsartikel 3), het belang van een internationale economische rechtsorde voor 
armoede bestrijding (beleidsartikel 4), maar ook het belang van internationale rechtsregels 
op het gebied van wapenbeheersing, milieu, en beheer van internationale gebieden zoals 
57
de volle zee en de diepzeebodem, de kosmische ruimte en Antarctica. 
2.3 Discussie en conclusies
| 36 | De Grondwettelijke opdracht ten aanzien van de internationale rechtsorde is breed 
geformuleerd en wordt in de MvT’s bij de begrotingen van BZ en in beleidsdocumenten vaak 
genoemd. Deze documenten geven echter slechts beperkte informatie over de wijze waarop 
Nederland de ontwikkeling van de internationale rechtsorde wil bevorderen. 
Van oudsher hecht Nederland om verschillende redenen veel belang aan het internationale 
recht. Desondanks is er de laatste jaren sprake van een zeker armoede aan ideeën om de 
ontwikkeling van de internationale rechtsorde vorm te geven binnen het buitenlandbeleid. 
Uit de voor deze beleidsdoorlichting gehouden interviews komt naar voren dat dit niet alleen 
te maken heeft met de wereldwijde ‘vermoeidheid’ over het internationale rechtssysteem,  
dat vanwege de patstelling in de VN geen antwoord biedt op prangende problemen van vrede 
en veiligheid. Ook de snelle personeelswisselingen bij het ministerie van BZ en het daarmee 
samenhangende verlies van expertise spelen een rol. Denktanks en adviescommissies,   
zoals de Adviesraad Internationale Vraagstukken (AIV) en de Commissie van Advies inzake 
Volkenrechtelijke Vraagstukken (CAVV) worden weliswaar geraadpleegd op deelgebieden 
van de internationale rechtsorde, maar veel minder op het overkoepelende geheel.  
Volgens de geraadpleegde externe deskundigen ontbreekt het Nederland hierdoor aan een 
duidelijke visie op de wijze waarop het de internationale rechtsorde kan en wil ontwikkelen 
58
in het licht van de veranderende internationale omgeving.
55 
TK 2010-2011, 32605, nr.2. IOB (2013) geeft een meer gedetailleerde beschrijving van de beleidsontwikkeling 
in fragiele staten.
56 
TK 2011-2012, 32605, nr. 94. Nederland had met de 3D-benadering naar eigen zeggen een prominente 
rol te spelen op dit terrein.
57 
MvT 2007. De verwijzing naar het beheer van internationale gebieden komt in latere MvT’s niet meer 
terug. Het beleid met betrekking tot internationaal gebied wordt behandeld in hoofdstuk 7.
58 
Gerards en Schrijver (2010). Dit is bevestigd tijdens interviews met externe deskundigen.
