Vreedzame geschillenbeslechting en het tegengaan van straffeloosheid
Externe volkenrechtelijke adviseur
Als reactie op de commissie-Davids zijn niet alleen veranderingen binnen het ministerie van 
BZ (zie hiervoor) doorgevoerd, maar is ook een externe volkenrechtelijke adviseur benoemd. 
Deze geeft op verzoek van de minister of naar eigen oordeel, als second opinion naast de 
ambtelijke adviseurs, advies over belangrijke kwesties van buitenlands beleid waarbij 
68
volkenrechtelijke aspecten in het geding zijn. De Kamer wordt jaarlijks geïnformeerd over 
het aantal adviezen van de externe volkenrechtelijke adviseur, niet altijd over de inhoud.  
De externe volkenrechtelijke adviseur heeft de afgelopen jaren adviezen uitgebracht over 
Israël, Libië, Syrië, en luchtaanvallen in Irak en Syrië.
3.1.4 Coördinatie 
De intra- en interministeriële coördinatie met betrekking tot het Nederlandse beleid voor 
de versterking van de internationale rechtsorde vindt plaats via bijeenkomsten over hoven 
69
en tribunalen, via bijeenkomsten die uitsluitend gaan over het ICC en op ad-hocbasis. 
Bijeenkomsten staan gewoonlijk onder voorzitterschap van de directeur van DMM en worden 
bijgewoond door DMM/MP, DJZ/IR, de BZ-directie die kwesties inzake het gastlandschap 
behandelt, het ministerie van VenJ, de PV ICC en de ambassadeur Internationale 
Organisaties. De bijeenkomsten gaan voor een belangrijk deel over zaken die te maken 
hebben met de positie van Nederland als gastland, zoals asielaanvragen door mensen die 
70
| 44 | naar Nederland komen om te getuigen. Tijdens de ICC-bijeenkomsten worden meer 
beleidsmatige zaken besproken, zoals de agenda van de ASP of ontwikkelingen in de Haagse 
ICC-werkgroepen. Als het gaat om het innemen van standpunten en beslissingen, vindt de 
coördinatie meer ad hoc plaats, meestal via emailcorrespondentie. Afhankelijk van het 
onderwerp en het forum vindt afstemming plaats met de PVVN in New York en met 
ambassades in de landen waar een kwestie speelt. Ondanks deze mechanismen bleek uit de 
reactie van verschillende respondenten dat de coördinatie tussen de BZ-directies en tussen 
71
de ministeries niet altijd optimaal is.
De rolverdeling tussen de directies op het ministerie is voor vertegenwoordigers van andere 
landen niet altijd duidelijk. Hierdoor weten zij soms niet wie ze moeten benaderen. 
Dit  laatste komt mede door de systematiek van plaatsingen bij BZ, die leidt tot een frequent e 
wisseling van dossierhouders. Alleen de specialistische directie DJZ is uitge zonderd van deze 
plaatsingssystematiek. Echte problemen heeft de frequente wisseling echter niet veroorzaakt. 
Wel brengen respondenten naar voren dat Nederland een keer met verschillende stem heeft 
gesproken tijdens een bijeenkomst van een ICC-werkgroep in 2014. Tot slot zijn er enkele 
voorbeelden waarbij sprake was van onvoldoende coördinatie bij onderhandelingen over 
verdragen. Hierdoor heeft Nederland soms verzuimd in te brengen dat een clausule moet 
worden ingebouwd over de beslechting van geschillen die gaan over de toepassing van een 
72
bepaald verdrag.
68 
In 2011 is prof. dr. P.A. Nollkaemper aangesteld als externe volkenrechtelijke adviseur. TK 2010-2011, 
32500 V, nr. 190.
69 
Tot 2008 was er een speciale taakgroep ICC.
70 
Verslaglegging bijeenkomsten in BZ-archief.
71 
Interviews met vertegenwoordigers andere landen, BZ-staf en VenJ. 
72 
Interviews met BZ-staf.
