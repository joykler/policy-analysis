Toelichting | Regionale samenwerkingsverbanden en democratische 
Datum 
legitimiteit nader beschouwd 19 januari 2015 
 
Kenmerk 
In hoofdstuk 1 van dit advies is op hoofdlijnen verkend wat onder de begrippen 
2015-0000015018 
regionale samenwerkingsverbanden en democratische legitimiteit wordt verstaan. 
Deze toelichting gaat hier uitgebreider op in, en geeft daarmee antwoord op de 
eerste vraag in het adviesverzoek van de minister en de eerste deelvraag van de 
probleemstelling: Wat wordt verstaan onder democratische legitimiteit bij 
samenwerking en welke factoren beïnvloeden de democratische legitimiteit?  
 
I. Regionale samenwerkingsverbanden 
 
1. Soorten bestuur: algemeen en functioneel 
Kenmerkend voor het openbaar bestuur in Nederland is een spreiding van (in 
politieke termen) macht en (in juridisch opzicht) bevoegdheden, taken en de 
daarvoor benodigde middelen. Het staatsgezag is niet op één bepaalde plaats, 
maar op vele plekken aan te treffen. Dit is het kenmerk van de gedecentraliseerde 
eenheidsstaat.  
 
Nederland kent drie niveaus van algemeen, territoriaal bestuur. Deze drie niveaus 
– Rijk, provincie en gemeente – hebben als gemeenschappelijk kenmerk dat zij 
functioneren op basis van een stelsel van algemene politieke vertegenwoordiging. 
Het algemeen bestuur kent waarborgen over de democratische basis van deze 
algemene politieke vertegenwoordiging (algemeen kiesrecht, evenredige 
vertegenwoordiging; artikelen 4, 53 en 129 van de Grondwet). Daarnaast kennen 
we functioneel bestuur, zoals bij waterschappen. Bij territoriaal (decentraal) 
bestuur is het gebied waarover het bestuur wordt uitgeoefend bepalend voor de 
bestuurlijke eenheid. Territoriaal bestuur maakt integrale belangenbehartiging 
voor dit gebied mogelijk. Bij functioneel bestuur gaat het om de adequate 
behartiging van een doel, domein of functie. Het biedt zo kans voor een gerichte 
aanpak van maatschappelijke problemen, maar teveel functioneel bestuur kan 
fragmentatie van overheidszorg betekenen. 
 
Het fundamentele verschil tussen algemene en functionele bestuurslichamen is dat 
op het eerste type overheden de verplichting rust, intern en extern op politiek en 
ambtelijk niveau tot een afstemming te komen van verschillende belangen, wat 
kan leiden tot samenwerking. Bij een lichaam van functioneel bestuur gaat het 
primair om één opgedragen taak, al is bij de waterschappen een tendens te zien 
om onderling of met gemeenten samen te werken.  
 
Regionale samenwerkingsverbanden voor de uitvoering van de decentralisaties in 
het sociaal domein zijn te categoriseren als een vorm van functionele 
decentralisatie op regionaal niveau. De taken zijn weliswaar per 1 januari 2015 
aan gemeenten gedecentraliseerd, maar bij het voornemen tot decentralisatie 
stond aan rijkszijde vast dat vrijwel alle gemeenten – ook de grotere – eigenlijk 
niet in staat zouden zijn om deze taken zelfstandig uit te voeren en dat hiervoor 
het regionale niveau passend was. 
 
Regionale samenwerkingsverbanden staan op afstand van het gemeentebestuur, 
maar zijn wel onderdeel van dit bestuur: het wordt daarom verlengd lokaal 
bestuur genoemd. 
 
2. Smaken voor de uitvoering van taken 
Gemeenten hebben veel verschillende taken. Gemeentelijke taken zijn bij wet 
opgedragen (medebewind) of worden door gemeenten zelf aan zich getrokken 
(autonomie). Er wordt meestal onderscheid gemaakt in beleidsbepalende taken 
die vaak zijn vastgelegd in verordeningen die de inwoners direct raken, 
Pagina 16 van 39 
 
 
 
 
 
74
