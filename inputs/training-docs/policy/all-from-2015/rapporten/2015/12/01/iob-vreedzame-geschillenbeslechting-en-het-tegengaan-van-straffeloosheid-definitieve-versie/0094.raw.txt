Internationaal gebied
Afspraken over de bescherming en het behoud van global public goods, zoals het klimaat verdrag, 
en over de gebieden waarover landen geen rechtsmacht hebben (internationaal gebied) 
maken deel uit van de internationale rechtsorde. Deze afspraken komen onder doelstelling 
1.1 van de MvT’s van de begroting van het ministerie van Buitenlandse Zaken niet ter sprake. 
Elders in de MvT’s bestaat wel aandacht voor global public goods, met name voor het klimaat, 
178
maar nauwelijks of niet voor het beleid inzake internationaal gebied. Dit betekent echter 
niet dat er geen beleid bestaat of dat Nederland zich niet inzet voor afspraken over het 
behoud en het gebruik van dit gebied. Dit hoofdstuk gaat beknopt op dit thema in. 
7.1 Achtergrond
De ontplooiing van menselijke activiteiten in internationaal gebied neemt toe, zoals  
de exploitatie van natuurlijke hulpbronnen, wetenschappelijk onderzoek en toerisme.  
Dit kan leiden tot geschillen over de exploitatie en tot schadelijke gevolgen voor het milieu. 
Er bestaan verdragen en andere afspraken die het gebruik van internationaal gebied 
reguleren, zoals het VN-Zeerechtverdrag, vijf ruimteverdragen en het Verdrag inzake 
Antarctica. Het VN-Zeerechtverdrag vormt een allesomvattend wettelijk kader voor de 
179
oceanen en zeeën, dat het gebruik van de maritieme rijkdommen reguleert. Het verdrag 
heeft geleid tot de oprichting van drie organen: de Internationale Zeebodemautoriteit,  | 93 |
het Zeerechttribunaal en de Commissie voor de afbakening van het continentaal plat. In de 
periode 1967 tot 1984 zijn vijf VN-ruimteverdragen of -overeenkomsten tot stand gekomen. 
Deze gaan over het gebruik van de ruimte, de schade die door ruimteobjecten kan worden 
aangericht, het registreren van ruimteobjecten, en activiteiten zoals het landen op de maan 
180
en op andere hemellichamen. Het Antarctica-verdrag stamt uit 1959 en voorziet in 
samenwerking tussen partijen, ondanks de verschillen van mening over de status van 
181
Antarctica. Volgens Nederland is Antarctica internationaal gebied. 
Deze bestaande regelgeving is echter niet toereikend voor problemen zoals conflicten over 
het exploiteren van hulpbronnen en de verdeling van de opbrengst daarvan. Om dergelijke 
geschillen te voorkomen dan wel vreedzaam te beslechten, zijn aanvullende afspraken nodig. 
Hierover wordt in verschillende internationale fora van gedachten gewisseld en onderhandeld. 
Nederland is partij bij de hiervoor genoemde verdragen en neemt deel aan diverse relevante 
fora. Het heeft immers ook zelf belang bij een adequate regulering van het gebruik van 
internationaal gebied. Het valt buiten het bestek van deze beleidsdoorlichting om de 
Nederlandse inzet in alle fora in kaart te brengen. Dit hoofdstuk geeft een aantal voorbeelden  
van de exploitatie van natuurlijke hulpbronnen en de bescherming van het milieu. De selectie 
is ingegeven door het feit dat de beoogde of gerealiseerde afspraken een wezenlijke 
178 
Ten tijde van schrijven kwam er, met de publiciteit over de expeditie naar de Noordpool en het bezoek 
van de minister van BZ aan Spitsbergen en Alaska, meer aandacht voor de Arctische regio.
179 
https://www.unric.org/html/nederlands/un/abc6.html#zeerecht .
180 
www.unoosa.org/oosa/en/SpaceLaw/treaties.html.
181 
http://www.antarctica.ac.uk/about_antarctica/geopolitical/treaty/update_1959.php . Nederland is tevens 
partij bij het Verdrag inzake de instandhouding van de levende rijkdommen in de Antarctische wateren.
