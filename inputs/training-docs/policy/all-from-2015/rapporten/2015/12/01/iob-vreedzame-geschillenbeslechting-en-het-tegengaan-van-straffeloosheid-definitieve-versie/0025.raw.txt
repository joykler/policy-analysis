Vreedzame geschillenbeslechting en het tegengaan van straffeloosheid
- verbetering van het functioneren van het ICC, onder andere via de Haagse werkgroepen,  
zoals de Study Group on Governance (SGG);
- bescherming van en compensatie voor slachtoffers; financiële steun aan het  
ICC-slachtofferfonds (TFV);
- financiële steun voor de ngo’s Coalition for the International Criminal Court (CICC), 
Parliamentarians for Global Action (PGA); en Justice Rapid Response (JRR). 
• Nederlandse inzet met betrekking tot het Bijzonder Tribunaal voor Libanon (STL) en het 
Joegoslavië-tribunaal (ICTY).
• Initiatief voor de totstandkoming van een multilateraal verdrag voor interstatelijke 
rechtshulp om de strafrechtelijke samenwerking tussen staten op het gebied van 
internationale misdrijven te verbeteren.
De selectie van deze dossiers is gebaseerd op de MvT en een intern BZ-document over de 
beleidsprioriteiten op het gebied van de internationale rechtsorde. Alle prioriteiten van de 
interne beleidsagenda vormen in deze beleidsdoorlichting het onderwerp van studie, met 
uitzondering van de bescherming van de mensenrechten, R2P en de hierboven niet genoemde 
speciale tribunalen. CICC, PGA en JRR zijn de enige ngo’s die werkzaam zijn op het gebied 
van straffeloosheid en die financiering krijgen uit het budget onder doelstelling 1.1.
| 24 | Beleid inzake het VN-hervormingsproces
• Nederlandse inzet voor de hervorming van de VN-Veiligheidsraad.
• Nederlandse inzet voor de samenwerking van VN-organisaties op het gebied van 
de rechtsorde.
Beleid inzake internationaal gebied
• Nederlandse inzet voor de totstandkoming van aanvullende regelgeving met betrekking 
tot de exploitatie van hulpbronnen en de bescherming van het milieu.
Deze selectie is gebaseerd op het belang van het dossier en de mate waarin Nederland hier bij 
betrokken is. De selectie is hiernaast ingegeven door het feit dat de beoogde of gerealiseerde 
afspraken een wezenlijke toevoeging (zullen) vormen op bestaande verdragen en andere 
afspraken. Naar verwachting dragen zij ook bij aan vreedzame geschillenoplossing. 
1.4 Representativiteit 
De beleidsdoorlichting geeft een goede illustratie van de inspanningen die Nederland  
levert voor een vreedzame geschillenoplossing, het tegengaan van straffeloosheid, het  
VN-hervormingsproces en het beheer van internationaal gebied. Omdat de dossiers die 
ressorteren onder deze onderwerpen nogal verschillend zijn, kunnen de bevindingen met 
betrekking tot de onderzochte dossiers echter niet worden geëxtrapoleerd naar andere 
dossiers.
