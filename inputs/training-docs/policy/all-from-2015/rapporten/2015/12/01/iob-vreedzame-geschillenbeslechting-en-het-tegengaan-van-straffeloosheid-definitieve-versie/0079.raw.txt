Vreedzame geschillenbeslechting en het tegengaan van straffeloosheid
Nederland kan zich alleen in de AVVN uitspreken over kwesties aangaande het management 
van het ICTY. Uiteraard is het wel betrokken bij allerlei zaken die voortvloeien uit het  
feit dat het ICTY is gevestigd in Den Haag, maar deze vallen buiten het bestek van deze 
beleids doorlichting.
5.5.2 Bijzonder Tribunaal voor Libanon
Achtergrond
De VNVR aanvaardde in 2007 een resolutie voor de instelling van het STL, het Bijzonder 
Tribunaal voor Libanon. Deze resolutie vormde een antwoord op de bomaanslag in 2005 in 
Beiroet waarbij voormalig president Hariri en 21 anderen omkwamen en meer dan tweehonderd  
gewonden vielen. Het STL, gevestigd in Leidschendam, is opgericht omdat de Libanese 
autoriteiten niet in staat waren zelf effectief onderzoek te verrichten. Dit had te maken met 
de gevoeligheid van deze zaak en de politieke instabiliteit in het land. Het ICC was geen 
optie: Libanon is namelijk geen partij bij het SvR en het ICC heeft geen jurisdictie over de 
misdaad terrorisme. Hoewel ingesteld door de VNVR, wordt het STL gerekend tot de 
hybride, of geïnternationaliseerde, tribunalen. Het heeft een mix van internationale en 
nationale rechters en staf en er wordt een combinatie toegepast van internationaal en 
159
nationaal recht. In twee opzichten is het STL uniek. In de eerste plaats omdat het jurisdictie  
| 78 | heeft over de misdaad terrorisme. Daarbij wordt geen internationale, maar een in het 
Libanese recht vastgelegde definitie gebruikt. In de tweede plaats omdat het processen 
160
toelaat waarbij de verdachten afwezig zijn. Libanon is het enige land dat op basis van 
VNVR-resoluties een formele plicht heeft tot samenwerking met het STL; andere landen 
161
worden hiertoe uitsluitend aangespoord.
Inzet van Nederland en resultaten 
Nederland stelt zich ten doel de onafhankelijkheid van het STL veilig te stellen, de procedures  
effectief en efficiënt te doen verlopen en als gastland een goede relatie met het tribunaal te 
onderhouden. Als gastland financiert het de huisvestiging van het tribunaal en neemt het 
deel aan het managementcomité, dat zitting heeft in New York. Nederland spoorde Libanon 
aan de budgettaire verplichtingen na te komen, wat tot nu toe steeds is gebeurd. Tot slot 
financierde Nederland een project om de processen te monitoren en steunde het een aantal 
activiteiten gesteund om het STL grotere bekendheid te geven. Zo faciliteerde het een 
bezoek van de Libanese pers aan het STL.
Na een moeizame start begon in 2014 het eerste proces tegen Aayash en vier andere, niet bij 
het tribunaal aanwezige verdachten. Dit laatste werpt een schaduw over het proces en laat 
zien hoezeer het STL afhankelijk is van samenwerking met landen. De politiek instabiele 
situatie in Libanon en de onrust in de regio, vooral in buurland Syrië, vormen een  
belemmering voor de samenwerking met en het functioneren van het STL. Bovendien is het 
onderzoek complex en jagen de veiligheidsmaatregelen die voor onderzoekers moeten 
159 
Michel in Alamuddin et al. (2014).
160 
Het STL is het eerste tribunaal dat dit toelaat sinds het Neurenberg-tribunaal.
161 
STL heeft hiertoe een overeenkomst opgesteld, maar de website maakt geen melding van landen die 
deze overeenkomst hebben getekend. http://www.stl-tsl.org/en/documents/cooperation .
