bevoegdheden worden overgedragen – dat is een juridisch gegeven – terwijl feitelijk gezien  
dat in deze variant wel wordt gedaan (en er vervolgens wordt gewezen op de afspraken die 
privaatrechtelijk zijn gemaakt). Het gegeven dat men gebruik maakt van de privaatrechtelijke weg 
20
betekent niet dat men de publiekrechtelijke regels mag doorkruisen. Aldus ligt met de 
privaatrechtelijke weg uitholling van de Gemeentewet, de Provinciewet en de Algemene wet 
bestuursrecht voor de hand omdat de publiekrechtelijke waarborgen zoals bepaald in deze wetten 
niet automatisch van toepassing zijn, wat bij publiekrechtelijke samenwerking wel het geval is. 
Experimenteerruimte 
Eerder sprak het kabinet uit dat het omvangrijke terrein waarop de decentralisaties in het sociale 
domein betrekking hebben, bij voorkeur “wordt belegd binnen de democratisch gelegitimeerde, 
bestuurlijke hoofdstructuur, zodat burgers invloed op het beleid kunnen uitoefenen via 
21
raadsverkiezingen.” Het kabinet koos toen voor een tweesporenbeleid om de uitvoeringskracht  
van gemeenten te borgen: gemeenten zouden op korte termijn worden gevraagd onder een aantal 
voorwaarden congruente samenwerkingsverbanden rond de decentralisaties te vormen, en 
22
daarnaast zou de opschaling van gemeenten worden bevorderd. In samenwerking met de VNG 
werd gestreefd naar niet-vrijblijvende samenwerkingsverbanden waarbij incongruentie en 
23
bestuurlijke drukte zoveel mogelijk wordt voorkomen. Gemeenten werden opgeroepen om met 
omliggende gemeenten in gesprek te gaan en om vóór 31 mei 2013 met voorstellen voor (nieuwe) 
vormen van samenwerking in het sociale domein te komen. Uit de inventarisatie van de VNG bleek 
vervolgens dat alle gemeenten per 31 mei 2013 de intentie hebben uitgesproken onderdeel uit te 
gaan maken of al onderdeel vormen van een samenwerkingsverband met het oog op de 
decentralisaties jeugdzorg, nieuwe Wmo en participatie. In de meeste gevallen is er daarbij sprake 
24
van overlap tussen de samenwerkingsverbanden voor de verschillende domeinen (congruentie).
Nu de transitie in het sociale domein nog loopt, is het nog te vroeg om een oordeel te geven over  
het functioneren van de samenwerkingsverbanden. Maar het is voor de Raad al wel duidelijk dat 
gemeenteraden de ruimte zoeken om op eigen wijze invulling te geven aan samenwerking.  
De nieuw gevormde samenwerkingsverbanden zijn niet over één kam te scheren. Wie denkt dat 
samenwerking uniform is te structureren heeft geen oog voor de praktische realiteit. Blauwdrukken 
voor verplichte vormen van samenwerking maken inbreuk op de identiteit van gemeenten.  
20 In het Burgerlijk Wetboek staat een schakelbepaling (3:14 BW) waarin dit is opgenomen. Letterlijk staat hierin: 
“Een bevoegdheid die iemand krachtens het burgerlijk recht toekomt, mag niet worden uitgeoefend in strijd met geschreven of 
ongeschreven regels van publiekrecht”. 
21 Tweede Kamer, vergaderjaar 2012–2013, 33 400 VII, nr. 59, p. 2.
22  Idem, p. 3.
23 Brief van de minister van Binnenlandse Zaken en Koninkrijksrelaties van 15 maart 2013 aan de colleges van 
B&W, bijlage bij Tweede Kamer, vergaderjaar 2012–2013, 28 750, nr. 52.
24 Tweede Kamer, vergaderjaar 2012–2013, 33 400 VII, nr. 81.
34
