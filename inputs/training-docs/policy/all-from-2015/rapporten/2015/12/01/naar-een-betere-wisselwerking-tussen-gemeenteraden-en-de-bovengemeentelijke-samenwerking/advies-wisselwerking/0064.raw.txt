meerdere beleidsdomeinen en het ook een rol speelt in discussies over opschaling 
Datum 
en bestuurskracht. De Raad heeft oog voor de bredere context die de minister 19 januari 2015 
schetst; naar het oordeel van de Raad zijn de principes van democratische 
Kenmerk 
legitimiteit niet per se gebonden zijn aan een bepaald type domein. In het advies 
2015-0000015018 
zal, voor zover relevant, ook aandacht besteed worden aan andere domeinen. Het 
accent ligt echter op het sociale domein.  
 
Naast intergemeentelijke en interbestuurlijke samenwerking, vormen van 
samenwerking die al decennia voorkomen, zoeken gemeenten naar 
maatschappelijke samenwerking. Met maatschappelijke organisaties en (groepen 
van) inwoners streeft men naar co-creatie van beleid en uitvoering. Gelet op de 
focus van de adviesvraag concentreert dit advies zich op samenwerking tussen 
gemeenten in samenwerkingsverbanden in formele publiekrechtelijke zin. 
 
In deze probleemverkenning en het daaropvolgende advies ligt de nadruk verder 
op de knelpunten in de bestuurlijke praktijk van het verlengd lokaal bestuur. De 
Raad bereidt een advies voor over de toekomst van de lokale democratie. Daarbij 
verdiept hij zich verder in het doordenken van meer principiële aspecten van de 
lokale democratie en de aanwezigheid van verschillende vormen van democratie 
op lokaal niveau. Het gaat dan onder meer om de relatie tussen de 
representatieve democratie, de directe democratie, de participatieve democratie, 
de deliberatieve democratie en de ‘doe-democratie’.  
 
De decentralisaties in het sociale domein gaan gepaard met de overdracht van 
omvangrijke geldstromen van het Rijk naar gemeenten. De financiële aspecten 
van samenwerking komen aan de orde voor zover zij van invloed zijn op 
democratische legitimiteit. Analyse en aanbevelingen komen tot stand in nauwe 
afstemming met de Raad voor de financiële verhoudingen.  
 
Probleemstelling 
Samenwerking tussen gemeenten behoort tot de essentie van het lokaal bestuur 
en gaat terug tot de Gemeentewet van 1851. De praktijk werd vanaf 1922 in de 
Grondwet werd erkend. Het democratische gehalte van intergemeentelijke 
samenwerking is al decennia onderwerp van discussie. Er zijn veel 
bestuurskundige en juridische beschouwingen aan gewijd en ook de wetgever 
heeft ermee geworsteld. Met de drie decentralisaties ontstaat er (opnieuw) 
urgentie om de democratische legitimiteit van samenwerkingsverbanden tegen het 
licht te houden. 
 
Gemeenten deden de afgelopen jaren veel praktijkervaring op met de 
vraagstukken rond democratische legitimiteit van hun samenwerking. De Raad wil 
graag gebruik maken van deze ervaringen bij het beantwoorden van de vragen 
van de minister. Maar voordat de Raad dat doet, brengt hij eerst het speelveld in 
kaart: wat zijn de bestaande wettelijke kaders voor (publiekrechtelijke) 
samenwerking? Daar gaat een belangrijke vraag aan vooraf: wat moet worden 
verstaan onder democratische legitimiteit? Deze probleemverkenning is om die 
reden in de eerste plaats een ordening van het vraagstuk van de democratische 
legitimiteit van samenwerkingsverbanden, maar ook van de bestuurlijke 
problematiek die hiermee samenhangt. Deze ordening mondt uit in een 
inventarisatie van knelpunten die zich voordoen bij samenwerking. De Raad zal in 
het tweede deel van dit adviestraject deze inzichten toetsen aan de bestuurlijke 
praktijk, waarna conclusies en aanbevelingen volgen. De aard van de adviesvraag 
heeft de Raad doen besluiten zich te concentreren op aanbevelingen die concreet 
toepasbaar zijn in de bestuurlijke praktijk.  
 
  
Pagina 4 van 39 
 
 
 
 
 
62
