3. Eerste constateringen en vervolg 
Datum 
 19 januari 2015 
In de voorgaande hoofdstukken is ingegaan op de deelvragen wat moet worden 
Kenmerk 
verstaan onder democratische legitimiteit van samenwerking, welke factoren de 
2015-0000015018 
democratische legitimiteit beïnvloeden en welke knelpunten zich daarbij voordoen. 
Deze probleemverkenning wordt besloten met een aantal constateringen.  
 
3.1 Eerste constateringen 
1. Het vraagstuk van democratische legitimiteit van regionale 
samenwerkingsverbanden is niet nieuw. Het principe van verlengd lokaal 
bestuur en de Wgr funderen in formele zin de democratische legitimiteit 
van regionale samenwerkingsverbanden en de wet voorziet in meerdere 
instrumenten. Gemeenteraadsleden ervaren echter dat zij weinig invloed 
hebben. Ongeacht de vorm van samenwerking (publiek of privaat) en 
ongeacht het domein van samenwerking (beleid of uitvoering) is de 
invloed en controle van de volksvertegenwoordiging op samenwerking een 
terugkerend punt van zorg. Geconstateerd kan worden dat er een verschil 
bestaat tussen wet en werkelijkheid: er is een verschil tussen de formele 
kant van het systeem van samenwerken en het functioneren in de 
praktijk. 
 
2. Democratische legitimiteit komt niet alleen tot stand in de 
gemeenteraadsvergadering of in de vergaderingen van 
samenwerkingsverbanden. De decentralisaties vragen om een vorm van 
democratische besluitvorming en rechtsvorming die ruimte geeft aan een 
betekenisvolle dialoog met burgers. Gemeenteraden moeten die dialoog 
aanjagen, maar niet monopoliseren. 
 
3. Als gevolg van decentralisaties in het sociale domein zijn taken en 
bevoegdheden belegd op gemeentelijk niveau, terwijl dit gepaard gaat 
met de wettelijke verankering van de overtuiging dat gemeenten de taken 
niet aankunnen en regio’s moeten vormen.  
 
4. Regionaal bestuur is inherent aan lokaal bestuur. Gemeentelijke 
opschaling beperkt samenwerking niet en zal altijd resulteren in afstand 
tot het gemeentebestuur. Het aantal en de variëteit aan 
samenwerkingsverbanden illustreren de behoefte aan een vorm van 
bestuur op verschillende niveaus tussen de drie algemene bestuurslagen 
in.  
 
5. Samenwerken is de kunst van het haalbare. Samenwerking gaat goed als 
het draait om het realiseren van iets positiefs. Gaat het om het verdelen 
van pijn, dan wordt het een stuk ingewikkelder. Wanneer zich problemen 
voordoen op het gebied van samenwerking, dan is het niet alleen de vraag 
of gemeenten in staat zijn adequaat de (financiële) gevolgen van de 
decentralisaties in regionale samenwerkingsverbanden op te vangen, maar 
ook of de besturen van gemeenten en van samenwerkingsverbanden 
hierover adequate verantwoording kunnen afleggen aan gekozen 
volksvertegenwoordigers én tegenover burgers en instellingen. 
 
6. Met de decentralisaties neemt de omvang van de middelen die van het 
Rijk naar gemeenten worden overgeheveld toe. Dat roept vragen op over 
de financiële verhouding tussen Rijk en gemeenten en de bekostiging van 
taken: wie beslist over het geld en hoe beïnvloedt dat de legitimiteit? 
  
Pagina 14 van 39 
 
 
 
 
 
72
