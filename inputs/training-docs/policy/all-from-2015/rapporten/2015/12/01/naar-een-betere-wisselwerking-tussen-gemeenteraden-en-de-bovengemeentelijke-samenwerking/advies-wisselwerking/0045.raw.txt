d) Heb aandacht voor de vorm.
 Gemeenteraden kiezen voor de juiste juridische vorm voor het samenwerkingsverband. 
Hoe dan? 
Samenwerken doen gemeenten vanuit een bepaald belang en met een bepaald doel voor ogen en 
daarbij is het zoeken naar de juiste vorm. Gemeenten kiezen soms voor een privaatrechtelijke 
variant, vanwege de grotere flexibiliteit die dit zou bieden. Bij het aangaan van 
samenwerkingsverbanden kiezen gemeenteraden voor publiekrechtelijke samenwerking boven 
privaatrechtelijke samenwerkingsverbanden, omdat de democratische legitimiteit beter is verzekerd 
langs de publiekrechtelijke weg van de Wgr. Binnen de Wgr zijn verschillende opties mogelijk om de 
samenwerking vorm te geven, beschouw ze als een soort ‘huwelijkse voorwaarden’. Met afspraken 
over stemverhoudingen en kosten. En over het beëindigen van het huwelijk, het uittreden uit de 
gemeenschappelijke regeling. Maak die afspraken, anders is samenwerking als Hotel California: je 
32
kunt uitchecken wanneer je wilt, maar je kunt de regeling niet verlaten! 
2. Raadsgriffiers
Neem de rol aan van procesadviseur.
Raadsgriffiers treden op als procesadviseur door de gemeenteraad te ondersteunen bij de bepaling van zijn 
strategische positie. 
Hoe dan?
Raadsgriffiers bevorderen de bestuurscultuur van de gemeenteraad en de samenwerking met 
andere gemeenteraden. Samenwerken is vooral ook een kwestie van culturen op elkaar afstemmen. 
Raadsgriffiers treden op als oliemannetjes, die zorgen voor een klimaat van aanspreekbaarheid en 
verantwoording en die zorgen voor een transparante, open cultuur. De persoonlijkheid van de 
raadsgriffier speelt hierin een belangrijke rol. Niet politiek verdacht, goed geïnformeerd, 
mensenmens, weet de verbinding te leggen tussen oppositie en coalitie en binnen gepolariseerde 
verhoudingen. Gemeenteraden aanvaarden zo’n type.
Ook zorgen raadsgriffiers ervoor dat het kennisniveau van de gemeenteraad op peil is. Uit het 
onderzoek van Lisanne de Blok voor dit advies blijkt dat na de gemeenteraadsverkiezingen kennis 
weglekt. Om dit tegen te gaan organiseren raadsgriffiers binnen een jaar na de verkiezing van de 
nieuwe gemeenteraad informatiebijeenkomsten over samenwerking.
32 Vrij naar Hotel California van The Eagles (1976): You can check-out any time you like. But you can never leave!
43
