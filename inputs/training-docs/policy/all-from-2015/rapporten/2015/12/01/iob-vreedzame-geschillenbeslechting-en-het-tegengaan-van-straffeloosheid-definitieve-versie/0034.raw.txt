Nederlands beleid
uitbreiding van deze taak: vanaf 1953 staat in de Grondwet dat de regering ‘de ontwikkeling 
40
van de internationale rechtsorde bevordert’. In 1983 werd eenzelfde tekst neergelegd in 
artikel 90 van de Grondwet. In een toelichting op deze bepaling stelde de regering dat deze 
opgave past bij de wens om een nieuwe wereldorde te scheppen, waarin nationale belangen 
ondergeschikt kunnen worden gemaakt aan meer omvattende belangen. Bevordering van 
de mensenrechten vormde een belangrijk onderdeel hiervan. De opdracht in de Grondwet 
impliceert dat de regering actief streeft naar een internationale gemeenschap die is gestoeld 
41
op respect voor het internationaal recht. De Nederlandse verwijzing in de Grondwet is 
42
uniek. Over de wijze waarop deze verplichting vorm moet worden gegeven, wordt 
43
verschillend gedacht. 
Naast artikel 90 kent de Grondwet nog een ander artikel dat betrekking heeft op de  
internationale rechtsorde: artikel 97. Dit gaat over de inzet van de krijgsmacht om de  
belangen van het koninkrijk te verdedigen en te beschermen en de internationale rechtsorde 
44
te handhaven en te bevorderen.
2.2  Doelstellingen van het Nederlandse beleid 
Uitgangspunt van het beleid | 33 |
De internationale rechtsorde is dus al decennialang een van de pijlers van het Nederlandse 
buitenlandbeleid. In de MvT’s bij de begroting van het ministerie van Buitenlandse Zaken is 
de versterking van de internationale rechtsorde en de eerbiediging van de mensenrechten 
door de jaren heen het eerste beleidsartikel. Hierin wordt steevast gesteld dat Nederland 
inzet op een goed functionerende internationale rechtsorde waarin vrede, rechtvaardigheid 
en welvaart worden nagestreefd. De eerbiediging van mensenrechten staat hierbij centraal. 
De regering zet zich hier niet alleen vanuit een morele overtuiging voor in, maar is van 
mening dat het consequent naleven van die rechtsorde ook in het belang van Nederland zelf 
45
is. De bevordering van mensenrechten bewerkstelligt immers een stabiele, veilige wereld. 
Ook in andere Kamerstukken en in speeches wordt veelvuldig verwezen naar het belang  
dat Nederland in het kader van vrede, welvaart en stabiliteit van oudsher hecht aan de 
inter nationale rechtsorde.
Beleidsontwikkeling in een veranderende context
Versterking van de internationale rechtsorde vereist in de visie van de regering het zoeken 
naar passende antwoorden op zaken als mondiale duurzame ontwikkeling, bedreigingen 
40 
Besselink en Wessel (2009). http://www.denederlandsegrondwet.nl/9353000/1/j9vvihlf299q0sr/
vi4db0qeu8gb.
41 
http://www.nederlandrechtsstaat.nl/grondwet/artikel.html?artikel=90 ; zie ook: Vlemmix (2015).
42 
Besselink (2003). Alleen Suriname en Zwitserland hebben vergelijkbare formuleringen in de grondwet. 
Het EU-verdrag van Lissabon heeft een passage met vergelijkbare strekking.
43 
Rapport Staatscommissie Grondwet, 2010. http://www.rijksoverheid.nl/documenten-en-publicaties/
rapporten/2010/11/11/rapport-staatscommissie-grondwet.html, pp. 104 e.v. Een minderheid binnen de 
commissie stond bijvoorbeeld op het standpunt ‘de regering’ te vervangen door ‘de overheid’.
44 
Zie ook: TK 2012-2013, 29521 nr. 200.
45 
TK 2010-2011, 32500 V, nr. 2.
