Opzet van de evaluatie
ministeries. Hoewel responsibility to protect (R2P) wel onder beleidsartikel 1 valt, blijft dit 
terrein toch buiten beschouwing omdat IOB in 2017 een aparte studie over dit onderwerp 
zal uitbrengen.
De beleidsdoorlichting start met een beleidsreconstructie. Hierbij staat het belang van de 
internationale rechtsorde voor Nederland centraal. Ook komen de beleidsdoelstellingen 
aan de orde. De beleidsdoorlichting spitst zich vervolgens toe op vier onderwerpen: 
vreedzame geschillenbeslechting, het tegengaan van straffeloosheid, het hervormingsproces  
van de Verenigde Naties (VN) en het internationaal gebied. De keuze voor de eerste drie is 
ingegeven door de MvT: deze figureren onder beleidsartikel 1, zij het niet steeds in dezelfde 
bewoordingen. Dat geldt niet voor het beleid inzake internationaal gebied. Nederland heeft 
weliswaar economische, milieu- en geopolitieke belangen bij goede afspraken over het 
beheer hiervan, maar dit onderwerp komt in de MvT slechts zijdelings aan de orde.  
Het wordt in deze beleidsdoorlichting niettemin beknopt behandeld om het belang ervan 
en de Nederlandse inzet hiervoor zichtbaar te maken. Binnen elk van de vier onderwerpen 
spitst het onderzoek zich toe op een aantal specifieke dossiers. Deze worden hieronder 
opgesomd. 
Vreedzame beslechting van geschillen
• Diplomatieke inzet om te bewerkstellingen dat andere landen meer bekend worden met | 23 |
en gebruikmaken van het Internationaal Gerechtshof (IGH); inzet voor het goed 
functioneren van het IGH.
• Diplomatieke inzet om te bewerkstelligen dat meer landen de verplichte rechtsmacht van 
het IGH erkennen. 
• Diplomatieke inzet om in andere landen grotere bekendheid met het Permanent Hof 
voor Arbitrage (PHA) te bewerkstellingen; inzet voor het goed functioneren van het PHA.
• Financiële steun aan het International Peace Institute (IPI).
De eerste drie dossiers zijn een nadere uitwerking van in de MvT genoemde inspanningen. 
Diverse MvT’s verwijzen naar goed functionerende multilaterale instellingen en internationale 
hoven. Zo noemt de MvT 2013 het ‘verbeteren van de bekendheid van bestaande mechanismen 
voor vreedzame geschillenbeslechting, met name die van het IGH en PHA’. Het zijn ook 
dossiers die in recent uitgebrachte en in de nabije toekomst geplande beleidsdoorlichtingen 
niet aan de orde (zullen) komen. Overige manieren van geschillen beslech ting worden 
beschreven, maar niet geëvalueerd. IPI is de enige ngo met financiering uit doelstelling 1.1 
op het gebied van vreedzame geschillenbeslechting.
Tegengaan van straffeloosheid
13
• Nederlandse inzet met betrekking tot het Internationaal Strafhof (ICC):
- ontwikkeling van het internationaal strafrecht;
- erkenning van de rechtsmacht van het ICC en complementariteit op landenniveau;
13 
De Engelstalige afkorting wordt gehanteerd, omdat de Nederlandse nauwelijks wordt gebruikt.  
Ook elders in de tekst hanteert IOB Engelstalige afkortingen wanneer een Nederlandse afkorting niet 
bestaat of weinig bekend is.
