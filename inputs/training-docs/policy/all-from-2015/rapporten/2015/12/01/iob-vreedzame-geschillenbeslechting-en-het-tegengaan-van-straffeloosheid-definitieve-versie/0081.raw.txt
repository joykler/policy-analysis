Vreedzame geschillenbeslechting en het tegengaan van straffeloosheid
Nederland concentreert zich bij het lobbyen voor dit verdrag op twee fora: de juridische 
commissie van het VN-bureau voor drugs en misdaden (UNODC) en de ASP. De initiatief nemers 
organiseerden diverse bijeenkomsten, waaronder een expertbijeenkomst (2011), side events 
bij de ASP van het ICC (2011, 2014) en een bijeenkomst om de verdere strategie te bepalen 
(2013). Voorts demarcheerden België, Slovenië en Nederland bij alle ICC-landen om steun te 
verwerven voor het initiatief. In 2014 voerden zij opnieuw demarches uit, nu ook wereldwijd 
en samen met Argentinië en Senegal.
Ook de hiervoor genoemde ngo PGA lobbyt voor de totstandkoming van een multilateraal 
verdrag voor wederzijdse rechtshulp. De organisatie stelde voor de bijeenkomst van het 
UNODC een achtergronddocument op en nam onder meer deel aan rondetafelbijeenkomsten  
162
tijdens de zitting van de juridische commissie in Wenen (2014).
Resultaten 
In 2013 en 2014 probeerden de initiatiefnemers tijdens een zitting van de juridische 
commissie van UNODC te onderhandelen over een resolutie met betrekking tot een  
multi lateraal verdrag voor interstatelijke rechtshulp, maar deze pogingen strandden. 
Landen  vonden het tijdstip slecht gekozen vanwege het toenemende wantrouwen tegen het 
ICC in een aantal staten. In de visie van Nederland maakt een verdrag de rol van het ICC juist 
| 80 | minder belangrijk, omdat het onderzoek en vervolging makkelijker maakt in landen waar 
internationale misdaden zijn gepleegd. Maar Nederland slaagde er niet in voldoende landen 
van dit standpunt te overtuigen. De lobby tijdens zittingen van de ASP is succesvoller 
geweest. Veertig staten hebben aangegeven het initiatief te steunen. Nederland staat op het 
standpunt dat daar minimaal tien staten bij moeten komen om voldoende draagvlak te 
 hebben voor het starten van een onderhandelingstraject.
5.7 Discussie en conclusies
De negatieve beeldvorming over en de kritiek op het ICC in een aantal Afrikaanse landen is 
vooral ontstaan doordat de eerste processen zonder uitzondering verdachten uit Afrika 
betroffen. Situaties in andere landen bevinden zich nog allemaal in het stadium van 
onderzoek. Een deel van de kritiek op het Hof is terug te voeren op het feit dat het gaat om 
een jong hof dat zich nog moet bewijzen. Mogelijk krijgt het een beter imago als het 
effectiever en efficiënter gaat functioneren. Ook het Joegoslavië-tribunaal heeft in de eerste 
jaren na de oprichting weinig concrete resultaten opgeleverd, maar is al met al succesvol 
geweest, mede door de harde opstelling van Nederland in de EU. Het ICC staat voor de taak 
om zijn onafhankelijkheid te bewijzen, adequaat onderzoek te verrichten en niet te 
schromen om situaties te onderzoeken die gevoelig liggen bij grootmachten. 
162 
http://www.pgaction.org/pdf/Background-Information-MLA-Initiative.pdf ; http://www.pgaction.org/
activity/2014/05-14-pga-roundtable-on-ending-impunity-for-int-crimes-through-multilateral-inter-
state-cooperation-parliament-of-austria-vienna.html.
