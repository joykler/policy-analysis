Hoofdbevindingen en lessen
1. Inleiding
Sinds 1953 stelt de Nederlandse Grondwet dat de regering de ontwikkeling van de internat  ionale 
rechtsorde bevordert. Voor Nederland betekent een goed functionerende internatio  nale 
rechtsorde dat de in het internationaal recht verankerde waarden en verdragsverplichtingen 
worden gerespecteerd door de internationale gemeenschap en alle staten. Bevordering van 
de internationale rechtsorde vindt op allerlei manieren plaats, zoals het onderhandelen in 
internationale fora, het beschikbaar stellen van expertise en het financieren van internationale 
tribunalen en niet-gouvernementele organisaties.
Deze voorliggende beleidsdoorlichting onderzoekt het Nederlandse beleid ter versterking 
van de internationale rechtsorde (beleidsdoelstelling 1.1), zoals omschreven in artikel 1 van 
de memorie van toelichting bij de begroting van het ministerie van Buitenlandse Zaken (BZ). 
Eerdere beleidsdoorlichtingen van dit artikel hadden betrekking op de bescherming van de 
mensenrechten (doelstelling 1.2). De beleidsdoorlichting beslaat de periode 2009-2014, 
betreft alleen het publiekrecht en spitst zich toe op vier onderwerpen: vreedzame  
geschillenbeslechting, het tegengaan van straffeloosheid, de hervorming van de Verenigde 
Naties (VN) en gebieden die niet tot de territorialiteit van een land behoren (internationaal 
gebied), zoals Antarctica, de volle zee en de ruimte. Bij geschillenbeslechting ligt de nadruk 
op het Internationaal Gerechtshof (IGH) en het Permanent Hof van Arbitrage (PHA). Bij het | 11 |
tegengaan van straffeloosheid staat de samenwerking met en het functioneren van het 
Internationaal Strafhof (ICC) centraal. Bij de hervorming van de VN komt vooral de inzet 
voor de hervorming van de VN-Veiligheidsraad aan bod. De keuze voor deze onderwerpen  
is hoofdzakelijk ingegeven door de onder doelstelling 1.1 van de begroting genoemde 
resultaatgebieden, en de daaruit voortvloeiende beleidsagenda. Responsibility to protect (R2P) 
blijft buiten beschouwing omdat de Inspectie Ontwikkelings samenwerking en 
Beleidsevaluatie (IOB) hiervoor een aparte evaluatie heeft gepland in 2017.
Deze afbakening brengt met zich mee dat in de hoofdstukken over de beleidsuitvoering  
een aantal zaken gerelateerd aan de internationale rechtsorde niet wordt behandeld. 
De onder werpen die wel aan de orde komen, verschillen naar hun aard en naar de intensiteit 
van de Nederlandse inzet hiervoor. Daarom worden ze los van elkaar behandeld en krijgt 
één ervan, het tegengaan van straffeloosheid, relatief veel aandacht op grond van de 
verhoudingsgewijs grote Nederlandse beleidsinzet. Hoofdstuk 1 geeft een nadere toelichting 
op de selectie van onderwerpen en dossiers.
1
De beleidsdoorlichting bestrijkt de periode 2009-2014. Ze betreft onderwerpen die veel 
personele inzet vragen, maar waarvoor de uitgaven beperkt waren. De totale uitgaven onder 
doelstelling 1.1 over de onderzoeksperiode bedragen EUR 282 miljoen. Het overgrote  
1 
Er is voor gekozen niet langer dan zes jaar terug te kijken, omdat bevindingen over de inzet van 
Nederland mede zijn gebaseerd op informatie van respondenten. Wanneer dit relevant is voor de 
beleidsreconstructie, zoals bij de Nederlandse inzet voor het hervormingsproces van de Veiligheidsraad 
van de Verenigde Naties (VNVR), komt de voorafgaande periode wel beknopt aan de orde. De evaluatie 
van de uitgaven betreft de periode 2008-2014, dat wil zeggen een jaar langer, omdat de beschikbare 
evaluaties ook over 2008 gaan. In de periode 2008-2014 bedroegen de uitgaven EUR 323 miljoen.
