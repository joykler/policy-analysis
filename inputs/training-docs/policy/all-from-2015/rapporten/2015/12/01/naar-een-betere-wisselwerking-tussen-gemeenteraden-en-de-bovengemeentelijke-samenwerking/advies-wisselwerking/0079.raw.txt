Samenwerkingsvormen zijn in drie hoofdcategorieën in te delen: afstemming, een 
Datum 
netwerkconstructie en een zelfstandige organisatie (zie ook het schematisch 19 januari 2015 
32
overzicht van de verschillende rechtsvormen hieronder).  
Kenmerk 
 
2015-0000015018 
Bij afstemming doen de betrokken overheden niet meer dan met elkaar om tafel 
gaan om beleid of bevoegdheidsuitoefening op elkaar af te stemmen. Er wordt in 
dat geval ook wel gesproken van beleidsmatige integratie. Iedere betrokken 
gemeente blijft volledig zelf bevoegd om te beslissen en blijft zodoende ook 
volledig politiek verantwoordelijk voor zijn keuzes. Deze vorm van samenwerking 
kenmerkt zich door het feit dat er sprake is van ‘besluitvorming’ bij unanimiteit. Er 
kunnen immers slechts ‘gezamenlijke besluiten’ worden genomen indien alle 
afzonderlijke betrokken (bestuursorganen van) gemeenten hiermee hebben 
ingestemd. Bij een afstemmingssamenwerking is geen sprake van 
opdrachtgeverschap of opdrachtnemerschap, omdat kenmerk van deze vorm van 
samenwerking is dat er geen taken en/of bevoegdheden van de ene naar de 
andere deelnemer gaan. Afstemmingssamenwerking is de minst vergaande vorm 
van samenwerking. Er gaat in beginsel geen zeggenschap verloren.  
 
33
Een netwerkconstructie gaat al verder dan een afstemmingssamenwerking. Bij 
netwerksamenwerking gaan ook taken en bevoegdheden over naar de 
centrumentiteit. Er is tevens sprake van een bepaalde mate van organisatorische 
integratie. Een bekende vorm daarvan is de centrumgemeente of 
gastheergemeente. Deze vorm van samenwerking kenmerkt zich door het feit dat 
de uitvoering of bedrijfsvoering gezamenlijk kan gebeuren, maar dat beleid en 
verordeningen altijd via de deelnemers tot stand komen. Al zal de centrumentiteit 
mogelijk meer eisen stellen voor harmonisatie omdat de uitvoerings- of 
bedrijfsvoeringstaken anders niet goed uitvoerbaar zijn. De ‘gasten’ zullen hun 
eigen individuele belangen moeten inbrengen bij de centrumentiteit.  
 
De zwaarste vorm van samenwerking voor wat betreft structuur is die waarbij een 
zelfstandige organisatie wordt opgericht. Het gaat daarbij om de instelling van een 
nieuwe rechtspersoon en/of nieuwe bestuursorganen die door de betrokken 
deelnemers wordt beheerst. Deze organisatie voert taken en/of bevoegdheden uit 
voor de deelnemers. Er is sprake van bestuurlijke integratie. Deze vorm van 
samenwerking kenmerkt zicht door de veelvoud aan mogelijkheden. De vorm kan 
qua taken heel licht worden ingericht. In dat geval gaan uitsluitend 
bedrijfsvoerings- of uitvoerende taken over en blijven beleidsbepalingen en de 
verordenende bevoegdheid verantwoordelijkheden van de deelnemers. Een 
verdergaande vorm is die waarbij ook beleidsbepalende taken en bevoegdheden, 
waaronder eventueel zelfs verordenende bevoegdheid, worden overgedragen aan 
het samenwerkingsverband. 
 
De vormgeving van samenwerkingsverbanden zegt met name iets over de 
bestuurlijke grip die bestaat ten aanzien van de samenwerking. De 
samenwerkingsvorm heeft naast de juridische vormgeving (privaat- of 
publiekrechtelijk) ook juridische gevolgen, met name op het gebied van Europees 
recht, aanbestedingsrecht en fiscaal recht (btw en naar verwachting vanaf 2016 
ook de vennootschapsbelasting).  
 
                                                
32
 Zie ook: VNG en Ministerie van Binnenlandse Zaken en Koninkrijksrelaties, oktober 2013; 
Rekenkamer Oost-Nederland, november 2014. 
33
 De term netwerkconstructie kan voor verwarring zorgen. De suggestie dat wordt 
samengewerkt in netwerken is namelijk niet alleen van toepassing tussen gemeenten, 
netwerksamenwerking is óók de benaming voor de samenwerking met veel verschillende 
partners uit de maatschappij, iets wat gemeenten ook doen, zonder verdere status in de 
vorm van een gemeenschappelijke regeling of iets dergelijks. Dat soort samenwerking is 
fundamenteel iets anders dan de centrumconstructie. 
Pagina 19 van 39 
 
 
 
 
 
77
