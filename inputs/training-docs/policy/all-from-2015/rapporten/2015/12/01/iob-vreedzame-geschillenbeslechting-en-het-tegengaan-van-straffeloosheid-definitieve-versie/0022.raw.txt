Opzet van de evaluatie
1.1 Inleiding
De Grondwet (artikel 90) stelt dat de regering de ontwikkeling van de internationale 
5
rechtsorde bevordert. Een versterkte internationale rechtsorde en de eerbiediging van 
mensenrechten zijn al decennialang de eerste beleidsdoelstelling van het ministerie van 
Buitenlandse Zaken (BZ). In artikel 1 van de Memorie van Toelichting (MvT) op de jaarlijkse 
begroting noemt het ministerie de inspanningen die het levert om deze doelstelling te 
6
realiseren, zij het niet steeds in dezelfde bewoordingen. 
In deze beleidsdoorlichting presenteert de Inspectie Ontwikkelingssamenwerking en 
Beleidsevaluatie (IOB) een evaluatie van het beleid gericht op de versterking van de 
internationale rechtsorde. De Regeling periodiek evaluatieonderzoek (RPE) 2014 schrijft voor 
dat ieder beleidsartikel van de begroting periodiek wordt geëvalueerd. Eerdere evaluaties 
7
van artikel 1 waren gericht op de bescherming van de mensenrechten (doelstelling 1.2),  
niet op de andere inspanningen voor een versterkte internationale rechtsorde.
Internationale rechtsorde beslaat vrijwel alle beleidsterreinen van BZ, ook beleidsterreinen 
die vallen onder de begroting Buitenlandse Handel en Ontwikkelingssamenwerking (BHOS).  
Internationale rechtsorde gaat bovendien over beleidsterreinen van andere ministeries, 
zoals Veiligheid en Justitie, Economische Zaken en Defensie. Bevordering van de rechtsorde | 21 |
vindt op allerlei wijzen plaats. Denk bijvoorbeeld aan de Nederlandse deelname aan 
internationale discussiefora, onderhandelingen over en ratificatie van verdragen, en het 
ondersteunen van staten bij geschillenbeslechting. Ook kan het gaan om het helpen 
bemiddelen bij geschillen over de toepassing van de overeengekomen regels, het instellen 
van maatregelen wanneer die overeengekomen regels worden overtreden, deelname aan 
bestuurslichamen van internationale hoven en het beschikbaar stellen van expertise. 
Tot slot gaat het ook om financiële steun voor rechtsstaatontwikkeling, hulp aan slachtoffers,  
internationale hoven, onderzoeksinstituten en ngo’s.
1.2 Begripsomschrijving
De internationale rechtsorde betreft de juridische structuur waarbinnen de internationale 
gemeenschap omgaat met kwesties van internationaal (gemeenschappelijk) belang. 
Internationale rechtsorde is geen neutraal begrip. Ook bestaat er geen algemeen aanvaarde 
8
definitie van. Voor Nederland staat centraal dat de in het internationaal recht verankerde 
5 
Zie http://wetten.overheid.nl/BWBR0001840/geldigheidsdatum_21-04-2015 . Besselink (2004) 
beargumenteert dat dit Grondwetsartikel de rol van het recht in de internationale betrekkingen betreft.
6 
Het betreft alle MvT’s die zijn uitgebracht in de periode die de evaluatie bestrijkt. In de MvT 2014 is 
doelstelling 1.1 niet meer ‘versterkte internationale rechtsorde’, maar ‘goed functionerende internationale 
instellingen met een breed draagvlak’. De bronnen staan vermeld aan het eind van deze publicatie onder 
‘parlementaire documentatie’. De eerbiediging van de mensenrechten maakt deel uit van de 
internationale rechtsorde; zij worden niettemin apart genoemd in beleidsartikel 1.
7 
IOB (2014).
8 
De in deze beleidsdoorlichting gebruikte omschrijving is ontleend aan de VN-beschrijving van de rule of 
law among nations. http://legal.un.org/ola/media/info_from_lc/rule_of_law.pdf .
