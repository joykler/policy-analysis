Organisatorische en financiële aspecten
Dit hoofdstuk geeft een beeld van de partijen die nauw betrokken zijn bij het beleid gericht 
op de internationale rechtsorde (paragraaf 3.1): de verschillende directies bij het ministerie 
van Buitenlandse Zaken (BZ), de overige ministeries en de externe advisering. Ook wordt 
beknopt ingegaan op de coördinatie tussen de verschillende actoren. Paragraaf 3.2 biedt 
een overzicht van de onder begrotingsartikel 1.1 ressorterende uitgaven voor de versterking 
van de internationale rechtsorde en enkele overige uitgaven.
3.1 Organisatie
3.1.1 Ministerie van BZ
Bij de inzet voor de versterking van de internationale rechtsorde zijn diverse thema- en 
forumdirecties van BZ betrokken. Welke dit zijn, is afhankelijk van het onderwerp dat aan 
de orde komt. Ook de inzet van ambassades en permanente vertegenwoordigingen van 
Nederland bij internationale organisaties varieert per onderwerp.
De Directie Juridische Zaken (DJZ) biedt juridische ondersteuning bij vraagstukken op vrijwel 
alle terreinen van het recht. Een van de vier afdelingen van deze directie is gespecialiseerd in 
62
internationaal recht (DJZ/IR). DJZ-IR geeft juridisch advies binnen het departement, aan de 
posten, aan andere ministeries en aan de landen in het Caraïbisch deel van het Koninkrijk. | 41 |
In navolging van het advies van de commissie-Davids om de inbreng van volkenrechtelijke 
adviezen te waarborgen in de besluitvorming op het ministerie van BZ en binnen de 
regering, kan DJZ/IR sinds 2011 zwaarwegend volkenrechtelijk advies rechtstreeks naar de 
minister zenden, dus buiten de hiërarchische lijn om.
DJZ/IR draagt verder bij aan de internationale rechtsontwikkeling. De afdeling coördineert 
bovendien internationaalrechtelijke onderwerpen en treedt op als vertegenwoordiger in 
internationaalrechtelijke procedures waarbij Nederland of het Koninkrijk betrokken is. 
Deze laatste rol neemt een aanzienlijk deel van de werkzaamheden in beslag, maar valt 
buiten het bestek van deze beleidsdoorlichting. De afdeling is opgedeeld in vier clusters, 
die de belangrijkste deelterreinen van het internationaal recht omvatten: internationale 
rechtsorde, vrede en veiligheid, mensenrechten en internationale omgeving. 
Ondersteunende staf niet meegerekend, telt de afdeling 18 personen, van wie er negen 
63
betrokken zijn bij de in deze beleidsdoorlichting behandelde onderwerpen.
De Directie Multilaterale Instellingen en Mensenrechten (DMM) is verantwoordelijk voor de 
ontwikkeling en de coördinatie van het Nederlands buitenlandbeleid ten aanzien van diverse 
internationale organisaties en mensenrechten. De afdeling Mensenrechten en Politieke en 
Juridische Zaken (DMM/MP) is voor deze beleidsdoorlichting de meest relevante afdeling. 
DMM/MP coördineert onder meer de Nederlandse positie met betrekking tot, en de inbreng 
in, de VN en de gespecialiseerde organisaties op juridisch terrein, zoals het IGH, het PHA,  
de ad-hoctribunalen en het ICC. Daarnaast levert DMM/MP een inhoudelijke bijdrage aan 
62 
Dit met uitzondering van het Europees recht. Hiervoor bestaat een aparte afdeling. 
63 
Informatie op basis van intranet BZ.
