Raadsgriffiers: olie voor bestuurscultuur
De Raad ziet een belangrijke rol weggelegd voor raadsgriffiers. Zij kunnen als procesadviseur de 
gemeenteraad ondersteunen bij het bepalen van de strategische positie bij samenwerking. 
Samenwerken is vooral ook een kwestie van culturen op elkaar afstemmen. Raadsgriffiers kunnen 
zorgen voor een klimaat van aanspreekbaarheid, verantwoording, en daarmee voor een 
transparante, open cultuur. Door binnen de gemeenteraad werkzaamheden te verdelen kan de 
werklast van bovengemeentelijke samenwerking voor de gemeenteraad worden beperkt. Enkele 
gemeenteraadsleden zouden rapporteur kunnen zijn over een samenwerkingsverband en op deze 
wijze een zinvol raadsdebat op het goede moment kunnen uitlokken. Griffiers hebben bij het 
opzetten van zo’n werkwijze een cruciale rol. 
Colleges van B&W: informatie op orde
Eén van de grootste grieven die uit onderzoek onder gemeenteraadsleden naar voren komt is dat 
het besluitvormingsproces en de verantwoordingsstructuur van gemeentelijke taken die op 
regionaal niveau worden uitgevoerd ondoorzichtig zijn. Colleges van B&W kunnen hier iets aan 
doen, namelijk door gemeenteraden tegelijk te laten beschikken over dezelfde informatie wat 
betreft de prestaties van regionale samenwerkingsverbanden. En niet te schromen een raadsdebat 
uit te lokken over onderwerpen, die hen in het samenwerkinsgverband sterk bezig houden. 
Besturen van samenwerkingsverbanden: ga de boer op
Wat voor Colleges van B&W geldt, geldt ook voor besturen van samenwerkingsverbanden. Maar van 
hen wordt meer verlangd. Wie goed wil functioneren in het bestuur van een samenwerkingsverband 
moet investeren in de kwaliteit van de verbindingen met de samenleving en het politieke bestuur. 
Beschouw het als een kerntaak om alle gemeenteraden goed te bedienen. Niet alleen in formele zin 
(jaarcijfers op tijd naar de gemeenteraden) maar ook in materiële zin: door inhoudelijke 
vraagstukken toegankelijk te presenteren nog voor daarover in het samenwerkingsverband 
besluiten zijn genomen. Gemeenteraden zijn geen stempelmachines voor besluiten van 
samenwerkingsverbanden, hun actieve betrokkenheid is een eis van democratie. Daar mag best op 
worden geselecteerd als zich voor een samenwerkingsverband een kandidaat-bestuurder meldt of 
als een nieuwe directeur moet worden aangetrokken. 
Provincie: meer aandacht voor regionale samenwerking
De Raad denkt dat het goed is als de provincie meer aandacht besteedt aan 
samenwerkingsverbanden. Door de rol op zich te nemen van bewaker van de kwaliteit van  
het openbaar bestuur. Geen uitbreiding van formeel wettelijke bevoegdheden, maar benut 
informele instrumenten en gezag om het gesprek over kwalitatief goed bestuur aan te gaan met 
gemeenten en regio’s. 
Minister van Binnenlandse Zaken en Koninkrijksrelaties: passende afstand, maar investeren in 
scholing en opleiding.
De minister van BZK zou er voor moeten zorgen dat het Rijk passende afstand in acht neemt tot 
7
