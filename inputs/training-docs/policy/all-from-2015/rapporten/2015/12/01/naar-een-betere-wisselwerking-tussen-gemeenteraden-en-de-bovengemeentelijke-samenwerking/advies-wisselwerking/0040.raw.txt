afgelopen zijn met de solidariteit en samenwerking. Daarom moet het vanaf het begin duidelijk zijn 
in de samenwerking wie waarvoor betaalt en hoeveel dan. Verder moet degene die bepaalde 
wensen heeft die boven de afgesproken ‘basis’ uitgaan, daar in beginsel zelf de financiële 
consequenties voor dragen. Alleen zo kan de gemeenteraad een goede afweging maken hoe eigen 
middelen ingezet gaan worden, en voor welk ander beleid dan geen geld is. De integrale afweging 
tussen verschillende belangen kan alleen in de gemeente, niet in de (sectoraal georganiseerde) regio. 
Voor het maken van integrale afwegingen is het essentieel dat de gemeenteraad periodiek het 
overzicht heeft over de verschillende samenwerkingen en de sturingsmogelijkheden die daarbij 
passen. Het is daarvoor belangrijk dat een gemeente haar beleidshuis op orde heeft: een overzicht 
van het gemeentelijk beleid, wat de verbanden met elkaar zijn, hoe de geldstromen lopen, in 
hoeverre het beleid verplicht is en waar de ‘knoppen’ zitten om aan te draaien. Een gemeente  
weet dan op elk beleidsterrein wat zij wil bereiken en haar eigen belang te verwoorden. 
Op veel  terreinen waar gemeenten vrijwillig samenwerken gaat het om bedrijfsmatige activiteiten 
op operationeel niveau. Denk aan belastinginning, vuilverwerking, shared services personeelsbeleid, 
uitvoering sociale dienst en dergelijke. Deze zijn beleidsmatig en financieel minder kwetsbaar dan  
de tactische en strategische samenwerking. De Raad constateert dat er vele verschillende 
samenwerkingen zijn, met verschillende mate van vrijblijvendheid, verwevenheid, verdeling van 
zeggenschap en financiering. Voor elk type geldt dat het verband tussen bepalen en betalen er 
anders uitziet. Om het adagium ‘betalen volgt bepalen’ concreet te maken, geeft de Raad de 
volgende voorbeelden.
Veiligheidsregio’s: volledige bekostiging door het Rijk is aan de orde
Dit is het klassieke voorbeeld, waar de Raad voor het openbaar bestuur samen met de Raad voor  
30
de financiële verhoudingen een aantal adviezen over heeft uitgebracht. Wat blijkt? Gemeenten 
betalen het grootste deel (bijna 90%), maar de veiligheidsregio’s en Rijk bepalen de besteding (ook 
voor bijna 90%). Omdat niet duidelijk is wat gemeentelijke en strikt regionale taken zijn – die laatste 
vaak verplicht door het Rijk –, werkt deze ongelijke balans tussen bepalen en betalen storend.  
Het Rijk heeft veel sturingsmogelijkheden om te bepalen hoe het budget van de veiligheidsregio’s 
wordt besteed. Verder zijn de regionale wensen en eisen steeds zwaarder gaan wegen ten opzichte 
van de strikt gemeentelijke taken en verantwoordelijkheden. De Raden hebben er al eerder op 
gewezen dat er zo de facto sprake is van een nieuwe bestuurslaag, maar bepalen en betalen zijn uit 
evenwicht. Daarom is volgens de Raden volledige financiering door het Rijk van de veiligheidsregio’s 
het meest aangewezen.
30 Rob, Advies Wetsvoorstel veiligheidsregio’s, 17 december 2007; Rfv, Advies financiële gevolgen Wet veiligheidsregio’s.  
15 april 2010; Rfv, Advies bekostigingswijze veiligheidsregio, 31 oktober 2006, Rfv, advies Groot onderhoud 
gemeentefonds, 1 mei 2015.
38
