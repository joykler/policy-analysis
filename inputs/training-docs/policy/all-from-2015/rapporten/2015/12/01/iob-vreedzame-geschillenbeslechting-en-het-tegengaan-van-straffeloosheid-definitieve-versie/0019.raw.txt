Vreedzame geschillenbeslechting en het tegengaan van straffeloosheid
samenstelling van de VNVR en de inperking van het vetorecht is niet tot stand gekomen 
omdat de verschillende groepen landen niet bereid bleken tot onderhandelingen, laat staan 
tot een compromis. Deze impasse komt het respect voor de autoriteit van de VNVR niet 
ten goede.
10) De totstandkoming van aanvullende regelgeving voor internationaal gebied draagt bij aan de versterking 
van de internationale rechtsorde. Mede door de inzet van Nederland is een aantal resultaten bereikt. 
Het belang van internationaal gebied, zoals Antarctica, de volle zee en de ruimte, en de 
noodzaak om het beheer hiervan te reguleren, komen in beleidsdocumenten slechts 
beperkt aan de orde. Dit ondanks het feit dat er sprake is van steeds meer menselijke 
activiteiten die kunnen leiden tot conflicten over de exploitatie van hulpbronnen, schade 
aan het kwetsbare milieu en ongewenste effecten voor het klimaat en de biodiversiteit.  
Dit rechtvaardigt dat Nederland zich inzet voor aanvullende regelgeving voor internationaal 
gebied. Gezien de uiteenlopende belangen van landen die aan de onderhandelingsprocessen 
hierover deelnemen, is de voortgang traag. Mede door de inzet van Nederland zijn er 
niettemin in de periode van evaluatie enige successen geboekt. Zo is, in aanvulling op het 
VN-Zeerechtverdrag, regelgeving tot stand gekomen voor de diepzeemijnbouw (mining code). 
| 18 | 3. Lessen
De permanente leden van de VN-Veiligheidsraad en andere grote landen hebben aanzienlijke 
invloed op de ontwikkeling van de internationale rechtsorde en de handhaving van in dit 
kader gemaakte afspraken. Te midden van deze spelers is voor Nederland slechts een 
bescheiden rol weggelegd. Hiermee is rekening gehouden bij de formulering van de lessen. 
• De opdracht in de Grondwet impliceert een actieve Nederlandse inzet voor de internationale 
rechtsorde. De voorbeeldfunctie van een dergelijke inzet heeft intrinsieke waarde, 
ongeacht of de beoogde resultaten, bijvoorbeeld inzake het functioneren van het ICC, 
op korte termijn worden bereikt. 
• De regering kan inzichtelijker maken welke visie zij heeft op (het belang van) het 
ontwikkelen van de internationale rechtsorde en de wijze waarop zij dit concreet wil 
bevorderen. IOB stelt voor om, onder regie van BZ, te komen tot een overkoepelende 
visie op en strategie voor deze beleidsdoelstelling. Deze strategie geeft aan wat de 
Nederlandse beleidsprioriteiten zijn, waarom hiervoor is gekozen en wat de beoogde 
resultaten zijn. De strategie beschrijft tevens de hiertoe benodigde stappen en formuleert 
meetbare resultaten voor de korte termijn. Daarbij zou de regering tevens aandacht 
kunnen besteden aan de betekenis van een versterkte internationale rechtsorde voor 
andere beleidsterreinen. Ook de afstemming en de samenwerking binnen de EU en met 
andere landen zou in deze strategie aan de orde moeten komen.
