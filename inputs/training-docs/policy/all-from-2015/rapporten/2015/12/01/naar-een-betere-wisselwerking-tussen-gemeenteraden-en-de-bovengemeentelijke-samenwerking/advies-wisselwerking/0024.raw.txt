10
stap niet te zetten? Het voornaamste voordeel van deelname aan samenwerkingsverbanden is 
volgens gemeenten in de eerste plaats kostenbesparing. Omdat er schaalvoordelen te behalen zijn 
bij uitvoerende taken en omdat gezamenlijk inkoop kortingen met zich meebrengt. Als 
samenwerken geen besparingen oplevert, levert het mogelijk wel een kwaliteitsimpuls. Kleine 
gemeenten hebben nog een ander motief: zij geven aan het ‘niet alleen te kunnen’, er is te weinig 
‘knowhow’ of men is te kwetsbaar om effectief alleen te functioneren. Kwetsbaarheid ontstaat als 
alles op één of twee personeelsleden aankomt. Als deze wegvallen, is er vaak niemand om het gat 
op te vullen. De meest genoemde reden tot terughoudendheid om samen te werken is dat men 
meer afhankelijk wordt. Samenwerken is een proces waarbij de ‘eigen identiteit’ in het geding komt, 
en dat kan schuren met het verwachte effecten van kostenbesparing en kwaliteitsbevordering. Een 
bijkomend probleem is beperkte controle en de moeilijkheid om de prestaties te volgen en bij te 
sturen. Op dat vlak kan samenwerken juist tot ondoelmatigheid leiden. 
Herindeling?
Nu zou een eenvoudig antwoord kunnen zijn: maak dan de schaal van de gemeenten groter en kom 
tot grootschalige herindeling. Feit is echter dat ook gemeenten van meer dan 100.000 inwoners 
deelnemers zijn aan regionale samenwerkingsverbanden. Herindeling heft de noodzaak tot 
samenwerking niet op, samenwerking zal op alle schaalniveaus noodzaak blijven. De grootte van 
een gemeente is niet de enige bepalende factor, het gaat vooral om het vermogen te schakelen en te 
verbinden. 
Volgens het CPB zijn de voor- en nadelen van fuseren min of meer hetzelfde als voor 
samenwerkingsverbanden, zij het in een permanente en minder flexibele vorm. Een fusie verhelpt 
wel de strijdige eigenbelangen die samenwerkingsverbanden met zich meebrengen. Maar in de 
voorbereidingsfase van de fusie is er mogelijk een extra probleem. Zo zeggen sommige gemeenten 
extra te gaan investeren in diensten als er een fusie gaat plaatsvinden. Op deze manier claimt men 
de eigen reserves die anders in de gezamenlijke pot terecht zouden komen. 
Wel is te verwachten dat het met name kleinere gemeenten steeds meer moeite zal kosten om bij te 
dragen aan regionale samenwerkingsverbanden. De reden daarvan is dat de kwetsbaarheid van het 
ambtelijke apparaat, ook door de aanwezigheid van eenpersoonsfuncties, erg groot is geworden als 
11
gevolg van financiële problemen en bezuinigingsdoelstellingen. Met andere woorden: 
samenwerking vraagt om een bepaalde inbreng die kleinere gemeenten vaak niet kunnen leveren.
10 Centraal Planbureau, Hoe gemeenten in de praktijk met hun geld omgaan: inzichten uit een reeks interviews, CPB Notitie 
27 augustus 2015.
11 De Adviescommissie Sterk Bestuur in Gelderland constateert in zijn advies Verbinden, vernieuwen, versterken (mei 
2015, p. 8) dat de grenzen van wat gemeentelijke organisaties nog verder aankunnen wel zijn bereikt, vooral 
in kleine en middelgrote gemeenten. 
22
