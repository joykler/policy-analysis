Nederlands beleid
Dit hoofdstuk begint met een beschrijving van de oorsprong en de ontwikkeling van de 
internationale rechtsorde en de rationale achter de Nederlandse inzet voor de versterking 
hiervan (paragraaf 2.1). Paragraaf 2.2 gaat over de beleidsdoelstellingen. Het hoofdstuk 
eindigt met een beschouwing over het beleid en een samenvatting in enkele conclusies. 
2.1 Achtergrond van en motivering voor het beleid 
Nederland en de ontwikkeling van de internationale rechtsorde
Al eeuwenlang bestaan er internationale afspraken op het gebied van de rechtsorde, 
bijvoorbeeld over de territoriale integriteit van samenlevingen of om de betrekkingen 
tussen handelslieden in goede banen te leiden. Het huidige internationale (publiek)recht 
vindt zijn oorsprong in de zeventiende eeuw en betrof aanvankelijk vooral Europese landen. 
De vredesverdragen van Westfalen uit 1648 gelden als een belangrijke stap in het ontstaan 
van een internationale rechtsorde. In deze verdragen werd de soevereiniteit van de heersers 
over een bepaald grondgebied vastgelegd. Het was vervolgens in het belang van deze 
soevereine staten om interstatelijke regels op te stellen, bijvoorbeeld op het gebied van 
diplomatieke betrekkingen, het aangaan van overeenkomsten, het recht van de zee en de 
16
erkenning van de staatsgrenzen. 
| 29 |
Ongeveer tegelijk met het ontstaan van het Europese statenstelsel nam de mondialisering van 
de economie toe. De Republiek der Nederlanden voer wel bij de toename van economische 
17
en commerciële activiteiten en was gebaat bij afspraken over militaire conflicten.  
Hugo de Groot (Grotius) leverde in die tijd een belangrijke bijdrage aan het moderne 
volkenrecht, met zijn pleitbezorging voor een vrije toegang tot de zee en voor de vrijhandel 
18
en met zijn werk over het recht van oorlog en vrede.
Gedurende de achttiende en de negentiende eeuw brokkelde de positie van Nederland als 
grootmacht af. Het hield zich toen meer afzijdig in de internationale politiek en de 
conflicten in Europa, vanuit de idee dat deze passieve houding de Nederlandse belangen 
19
als handelsnatie en koloniale mogendheid het beste zou dienen. 
Dit veranderde toen eind negentiende eeuw de notie ontstond dat de wereldorde zou zijn 
gediend bij een universeel aanvaarde set van regels om de internationale vrede en veiligheid 
te bewaken. Nederland begon zich te realiseren dat het met zijn strategische positie belang 
20
zou hebben bij een juridische regulering van de internationale betrekkingen. Het was 
gastland van de twee Haagse Vredesconferenties in 1899 en 1907. Deze legden de basis voor 
de verdere ontwikkeling van het internationaal recht en leidden onder meer tot de 
16 
Horbach et al. (2007). 
17 
Hellema (2013). De ligging van de Republiek was gunstig voor de handel en de betrekkingen breidden 
zich in de zestiende en zeventiende eeuw uit van het Baltisch gebied tot Zuid-Europa, Zuidoost-Azië en 
Latijns-Amerika. 
18 
Respectievelijk Mare Liberum uit 1609 en De jure belli ac pacis uit 1625. 
19 
VandenBosch in Schrijver (2010).
20 
Schrijver (2010).
