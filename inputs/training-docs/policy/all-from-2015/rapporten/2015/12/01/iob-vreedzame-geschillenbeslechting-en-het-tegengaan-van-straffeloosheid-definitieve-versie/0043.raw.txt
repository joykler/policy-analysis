Vreedzame geschillenbeslechting en het tegengaan van straffeloosheid
vraagstukken op het gebied van de rechtsorde en het tegengaan van straffeloosheid. Ook is 
DMM/MP budgethouder voor artikel 1. Ondersteunende staf uitgezonderd, telt de afdeling 
17 personen, van wie er zeven betrokken zijn bij de voor deze beleidsdoorlichting relevante 
64
onderwerpen.
De Directie Veiligheidsbeleid (DVB) houdt zich bezig met het beleid gericht op de bevordering 
van de Nederlandse en internationale veiligheid, de internationale rechtsorde en de 
internationale stabiliteit. In de beknopte beschrijving van het werk van de vier afdelingen 
wordt geen melding gemaakt van de bevordering van de internationale rechtsorde, maar een 
aantal zaken is hier wel aan gerelateerd. De afdeling Crisisbeheersing en Vredesoperaties  
(DVB/CV) is voor deze beleidsdoorlichting de meest relevante afdeling. DVB/CV gaat over de 
militaire en civiele crisisbeheersingsoperaties waaraan Nederland, veelal in multilateraal 
verband, een bijdrage levert. Vier personen zijn betrokken bij een in deze beleidsdoorlichting 
aangestipt onderwerp: de Nederlandse betrokkenheid bij MINUSMA.
Het mandaat van de Directie Stabiliteit en Humanitaire Hulp omvat de ontwikkelingspijler van 
het 3D-beleid, het speerpunt veiligheid en rechtsorde, het doorsnijdende thema goed bestuur 
65
en de humanitaire hulpverlening. Het cluster rechtsorde is voor deze beleidsdoorlichting 
het meest relevant. Dit cluster, dat vier personen telt, houdt zich onder meer bezig met 
| 42 | rechtsstaatontwikkeling, de relatie tussen internationale verdragen en informele en 
traditionele rechtssystemen, transitional justice, en het VN-coördinatiepunt voor politie en 
justitie.
Ambassades zijn op allerlei manieren betrokken bij de Nederlandse inzet voor een versterkte 
internationale rechtsorde. Ze verschaffen bijvoorbeeld informatie aan het departement en 
organiseren bijeenkomsten om bekendheid te geven aan het Internationaal Gerechtshof, 
het Permanent Hof van Arbitrage en het Internationaal Strafhof. Verder bieden de ambassades 
steun bij de bemiddeling in het geval van geschillen, faciliteren ze onderzoek voor het ICC 
en bieden ze financiële steun voor projecten op het gebied van de rechtsstaat. Gezien het 
belang van de VN, en meer in het bijzonder dat van de VN-Veiligheidsraad, voor de 
internationale rechtsorde, neemt de permanent vertegenwoordiger (PV) van het koninkrijk der 
Nederlanden bij de VN in New York een centrale plaats in te midden van andere actoren.  
Tot de werkzaamheden van de PV behoren het afleggen van verklaringen, het lobbyen voor 
resoluties, het aanleveren van tekstvoorstellen voor VNVR-hervormingen en de organisatie 
van bijeenkomsten en marge van de Algemene Vergadering van de Verenigde Naties. De PV 
van het Koninkrijk der Nederlanden bij de VN in Genève is betrokken bij de versterking van 
de internationale rechtsorde voor zover deze de mensenrechten betreft en de PV bij de Raad 
van Europa (RvE) is betrokken bij de ontwikkeling van het publiekrecht binnen de RvE en   
de coördinatie van de relevante activiteiten van de RvE-lidstaten. Nederland was gedurende 
de periode van evaluatie enkele jaren voorzitter van het comité van juridisch adviseurs van 
de lidstaten dat de RvE-bijeenkomsten voorbereidt. De PV ICC is betrokken bij alle kwesties 
die het ICC aangaan. PV’s bij overige internationale organisaties, zoals de EU en de NAVO, 
zijn eveneens betrokken bij de versterking van de internationale rechtsorde.
64 
Informatie op basis van intranet BZ. 
65 
Informatie op basis van intranet BZ. 3D staat voor diplomacy, defence, development.
