5. Provincie
Wees belangstellend.
Hoe dan?
Provincies hebben oog voor goed openbaar bestuur en breiden het financieel toezicht uit door meer 
aandacht te geven aan samenwerkingsverbanden. Dit is geen pleidooi voor meer formeel toezicht 
door de provincie, maar voor de rol als bewaker van de kwaliteit van het openbaar bestuur. Stel 
jaarlijks een beeld op van de staat van regionale samenwerking in de provincie en voer daarover het 
gesprek met gemeenten en regio’s. Andere meer informele instrumenten, waarmee de provincie 
– wanneer nodig – invulling kan geven aan haar rol als kwaliteitsbewaker, zijn bijvoorbeeld de 
bilaterale contacten van de Commissaris van de Koning als portefeuillehouder kwaliteit openbaar 
bestuur en de ambtsbezoeken vanuit zijn functie als rijksorgaan.
Het provinciaal financieel toezicht dient in dienst te worden gesteld van het horizontaal toezicht 
door de gemeenteraden. Ga het gesprek aan met het gemeentebestuur en zorg er voor dat 
toezichtsbrief van Gedeputeerde Staten de nodige aandacht krijgt van de gemeenteraad, 
bijvoorbeeld door te vragen naar een reactie hoe de toezichtbrief in de gemeenteraad is behandeld
6. Minister van BZK
Wees terughoudend, maar investeer wel in scholing en opleiding.
Hoe dan?
De minister van BZK bevordert in het kabinet dat wetgeving geen nieuwe verplichte vormen van 
samenwerking in het leven roept, tenzij een uitdrukkelijke uitzondering daartoe noopt. Van bovenaf 
opgelegde samenwerking wordt doorgaans niet als ‘eigen’ beschouwd, met alle negatieve gevolgen 
en gevoelens van dien. 
De minister zorgt dat gemeenten tijd en ruimte krijgen om vorm te geven aan 
samenwerkingsverbanden op regionaal niveau. De minister volgt deze ontwikkelingen en bekijkt  
op termijn of de Wgr aanpassing behoeft aan de praktijk. En de minister laat herindeling in beginsel 
over aan gemeenten.
Kennis en kunde over samenwerking is belangrijk. Door in scholing en opleiding van 
gemeenteraadsleden, griffiers, besturen en directie van samenwerkingsverbanden te investeren 
maakt de minister duidelijk dat het democratisch gehalte van samenwerking een extra inspanning 
vereist, waar hij financieel ruimte voor maakt.
De minister zorgt ook voor naleving van het adagium dat financiële verhoudingen de bestuurlijke 
verhoudingen volgen. Bij door het Rijk verplicht opgelegde regionale taken vindt de toedeling van 
middelen naar de regio plaats. Daar waar er sprake is van zuiver verlengd lokaal bestuur dient de 
toedeling van middelen plaats te vinden aan de individuele gemeenten.
45
