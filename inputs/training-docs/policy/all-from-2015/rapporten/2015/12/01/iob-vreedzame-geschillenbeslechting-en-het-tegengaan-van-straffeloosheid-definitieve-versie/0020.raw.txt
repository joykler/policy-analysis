Hoofdbevindingen en lessen
• Bevordering van de internationale rechtsorde is een proces van lange adem, vaak zonder 
aantoonbaar resultaat op de korte termijn. Bij een aantal handelswijzen en activiteiten is 
het, op basis van gedocumenteerde ervaringen, wel mogelijk een inschatting te maken 
van de kans op resultaten. Het is van belang dit mee te wegen bij het opstellen van een 
strategie en de selectie van onderwerpen, fora en activiteiten.  
• De bevordering van vreedzame geschillenbeslechting en het tegengaan van straffeloosheid 
via rechtspraak zijn belangrijke pijlers van het Nederlandse beleid. Dit vloeit voort uit de 
positie van Nederland als gastland voor internationale hoven en draagt bij aan het 
aanzien van Nederland als pleitbezorger van het internationaal recht. Een krachtiger 
inhoudelijk profiel zou dit aanzien nog versterken. 
• De beleidsprioriteit om meer landen te bewegen de verplichte rechtsmacht van het IGH 
te erkennen, vraagt om een intensievere en meer systematische aandacht in de bilaterale 
contacten. Het entameren van een discussie over het inperken van voorbehouden bij  
de erkenning van de rechtsmacht van het IGH zou de rol van dit Hof bij vreedzame 
geschillenbeslechting versterken. Dit impliceert dat Nederland ook de eigen voorbehouden 
kritisch tegen het licht houdt. Verder zou Nederland een bijdrage kunnen overwegen aan 
het IGH-fonds voor landen die een eigen zaak bij het IGH niet kunnen bekostigen. 
| 19 |
• Bij de inzet voor het tegengaan van straffeloosheid kan Nederland een meer inhoudelijke 
richting aanbrengen. Een essentiële voorwaarde is dat afstemming met EU-lidstaten en 
andere landen plaatsvindt over de taakverdeling en de manier van samenwerking.  
• Hervorming van de VN-Veiligheidsraad blijft van wezenlijk belang voor de handhaving en 
verdere ontwikkeling van de internationale rechtsorde. Het hervormingsproces verkeert 
in een impasse en Nederland is slechts een kleine speler. Niettemin is het van belang 
openingen te blijven zoeken om, samen met gelijkgezinde EU-lidstaten en andere 
landen, het hervormingsproces weer nieuw leven in te blazen. 
• Nederland heeft groot belang bij de bescherming en een verantwoord gebruik van 
internationaal gebied. De mogelijkheden om invloed uit te oefenen op de totstandkoming  
en implementatie van aanvullende regelgeving op dit gebied zijn groter dan bij de andere 
hier behandelde dossiers. Intensivering van de inzet op dit onderwerp, mede door een 
grotere betrokkenheid van de directie Inclusieve Groene Groei van BZ, kan de mogelijkheden 
tot invloed versterken.
