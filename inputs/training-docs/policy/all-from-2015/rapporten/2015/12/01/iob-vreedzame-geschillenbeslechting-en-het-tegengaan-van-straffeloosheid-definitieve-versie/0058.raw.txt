Vreedzame geschillenbeslechting
actoren zijn betrokken. Ook hier is het niet mogelijk om vast te stellen of, en zo ja in welke 
mate, Nederlandse inspanningen hebben bijgedragen aan de toename van het aantal zaken. 
Zelf was Nederland gedurende de periode van evaluatie partij in een spraakmakende zaak 
die is voorgelegd aan een arbitragetribunaal waarbij het PHA als griffie fungeerde, namelijk 
de zaak over de Arctic Sunrise. Deze beleidsdoorlichting gaat niet over zaken waarbij 
Nederland zelf partij is. Omdat de zaak zo bekend is en een goede illustratie vormt van de 
wijze waarop arbitrage in geschillen verloopt, wordt deze hier echter zeer beknopt 
samengevat. 
Nederland had als vlaggenstaat een dispuut met Rusland over het aan boord gaan van  
dit schip door de Russische autoriteiten, de arrestatie en voorlopige hechtenis van de 
bemanning en de inbeslagname van het schip. Pogingen om via onderhandelingen te 
bewerkstelligen dat Rusland het schip zou vrijgeven en de personen zou vrijlaten, mislukten. 
Vervolgens heeft Nederland het geschil voorgelegd aan een arbitragetribunaal, zoals 
vastgelegd in het VN-Zeerechtverdrag. Het PHA fungeerde als griffie van dit tribunaal. 
Tegelijkertijd verzocht Nederland het in Hamburg gevestigde Internationaal Zeerechttribunaal  
99
om een uitspraak te doen over de voorlopige maatregelen. De zittingen van dit 
Zeerechttribunaal vonden plaats in afwezigheid van Rusland en resulteerden in een voor 
100
Nederland gunstige beslissing. Het arbitragetribunaal werd verzocht vast te stellen of | 57 |
Rusland zou moeten overgaan tot schadeloosstelling omdat het zijn verplichtingen ten 
opzichte van Nederland had geschonden inzake de bescherming van onderdanen en de 
101
bemanning van het onder Nederlandse vlag varende schip. Ook deze zittingen vonden 
plaats in afwezigheid van Rusland. Het arbitragetribunaal deed in augustus 2015 een voor 
Nederland gunstige uitspraak. Rusland heeft vooralsnog aangegeven de uitspraak naast zich 
neer te leggen. Het feit dat een land dat zich heeft gecommitteerd aan het Zeerechtverdrag, 
de bij dit verdrag vastgelegde geschillenbeslechting niet respecteert, doet afbreuk aan het 
internationaal recht.
4.4 International Peace Institute
Achtergrond
Het International Peace Institute (IPI) is een in New York gevestigde onafhankelijke 
denktank gericht op de preventie en oplossing van conflicten. Het beoogt deze doelen  
te bereiken door instituties op het gebied van vrede en veiligheid te versterken en  
gouver nementele en niet-gouvernementele beleidsmakers op sleutelposities te informeren 
en adviseren over relevante recente ontwikkelingen. Speciale aandacht gaat uit naar het 
99 
Nederland legt geschillen over het zeerecht voor aan het IGH of aan een tribunaal waarvoor het PHA als 
griffie optreedt. Omdat snel provisorische maatregelen dienden te worden genomen, is de zaak eerst 
voorgelegd aan het zeerechttribunaal.
100 
https://www.itlos.org/fileadmin/itlos/documents/cases/case_no.22/Note_verbale_Russian_
Federation_eng.pdf; https://www.itlos.org/fileadmin/itlos/documents/cases/case_no.22/Order/C22_
Ord_22_11_2013_orig_Eng.pdf.
101 
http://www.pcacases.com/web/view/21 .
