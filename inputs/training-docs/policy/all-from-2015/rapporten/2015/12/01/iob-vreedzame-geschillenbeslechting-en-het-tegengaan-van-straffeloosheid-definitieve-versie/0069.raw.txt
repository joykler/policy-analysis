Vreedzame geschillenbeslechting en het tegengaan van straffeloosheid
Inzet van Nederland 
Nederland heeft op diverse manieren geprobeerd steun te verwerven voor het ICC. In de AVVN 
coördineerde het de steun voor de jaarlijkse resolutie met betrekking tot het ICC, en speelde 
136
hiermee een prominente rol in bij de aanvaarding van deze resoluties. Voorts  probeerde 
het te bewerkstelligen dat bij zaken die door de VNVR worden verwezen naar het ICC, ook 
wordt voorzien in de financiering. Mede door tegenstand van de VS is hierover echter geen 
overeenstemming bereikt. Tijdens internationale bijeenkomsten heeft Nederland bij 
voortduring geprobeerd de visie van veel Afrikaanse landen dat het ICC een partijdig en 
neokoloniaal hof zou zijn te weerspreken, bijvoorbeeld door te benadrukken dat het Hof ook 
onderzoek doet in een aantal niet-Afrikaanse landen. In de aanloop naar de AU-top in 2013 heeft 
Nederland het ICC ook opgebracht in bilaterale contacten. Dit gebeurde wanneer opportuun en 
altijd in voorzichtige termen, uit vrees dat een al te actieve inzet contraproductief zou kunnen 
zijn. Het is niet mogelijk na te gaan hoe vaak het ICC in deze bilaterale contacten ter sprake 
137
is gekomen, maar er zijn wel voorbeelden gedocumenteerd, zoals in Ghana en Oeganda. 
Nederland heeft in 2012 een speciaal bezoekprogramma aan het ICC georganiseerd voor 
invloedrijke personen uit Afrikaanse landen. In 2013 nam het samen met de Zwitserse 
ambassade het initiatief voor een bijeenkomst voor het corps diplomatique uit Den Haag en 
Brussel om in de Afrikaanse regio steun voor het ICC te behouden dan wel (opnieuw) te 
| 68 | verwerven. Vertegenwoordigers uit tien Afrikaanse landen waren aanwezig. In Afrika zelf 
heeft de Nederlandse vertegenwoordiging samen met het ICC en de Noorse ambassade in 
diverse landen bijeenkomsten belegd om steun te verwerven voor samenwerking met het 
ICC. Het tegengaan van straffeloosheid maakt deel uit van het bredere Haagse project 
‘Vrede en recht’. In dit kader werden politici en journalisten uitgenodigd Den Haag te 
bezoeken en werd uitgaand bezoek gefinancierd, zoals dat van de aanklager en de vrouwelijke 
rechters van het ICC aan de VS in 2014. Voorts vonden in dit kader openbare debatten plaats 
en is voor diplomaten een toolkit ontwikkeld. 
132 
Het aantal arrestaties is toegenomen, maar er staan nog twaalf arrestatiebevelen uit. Dat deze nog 
uitstaan, heeft meestal direct te maken met de weigering van staten om mee te werken. De verdachten 
zijn in drie categorieën onder te brengen: (1) de verdachte is door de nationale autoriteiten gearresteerd 
maar wordt niet uitgeleverd; (2) een niet-SvR-staat weigert een verdachte te arresteren 
(Omar  al-Bashir, president van Soedan); of (3) de verdachte is voortvluchtig (Joseph Kony, Oeganda).
133 
Nadat het arrestatiebevel tegen Al-Bashir was uitgevaardigd, handhaafde de AU in 2009 een eerder 
genomen besluit dat AU-staten niet meewerken bij de aanhouding. Ook gaf de AU uiting aan zorgen 
over het gedrag van de aanklager van het ICC. http://www.au.int/en/sites/default/files/decisions/9560-
assembly_en_1_3_july_2009_auc_thirteenth_ordinary_session_decisions_declarations_message_con-
gratulations_motion_0.pdf. Na de verkiezing van de destijds verdachte Kenyatta tot president van 
Kenia laaide het debat op, zowel in de AU als in de ASP, waar Kenia zeer vocaal aanwezig was en is.
134 
http://ilawyerblog.com/wp-content/uploads/2014/12/Expert-Initiative-on-Promoting-Effectiveness-at-
the-International-Criminal-Court-December-2014.pdf (p. 53). Het plan voorziet tevens in een 
herstructurering, met onder meer uitbreiding van de staf met senior aanklagers.
135 
Bohlander (2007). Het SvR legt strikte criteria vast die een garantie vormen voor de selectie van goede 
rechters, maar deze zijn niet altijd toegepast. http://ilawyerblog.com/wp-content/uploads/2014/12/
Expert-Initiative-on-Promoting-Effectiveness-at-the-International-Criminal-Court-December-2014.
pdf. Het rapport stelt (p. 225) dat het selectieproces meer lijkt op koehandel dan op een intelligent 
proces om de beste rechters te kiezen.
136 
http://www.un.org/ga/search/view_doc.asp?symbol=A/RES/67/295 geeft een voorbeeld uit 2013. 
137 
BZ-archief 31-05-2013. In Oeganda tijdens een bezoek van de minister voor BHOS.
