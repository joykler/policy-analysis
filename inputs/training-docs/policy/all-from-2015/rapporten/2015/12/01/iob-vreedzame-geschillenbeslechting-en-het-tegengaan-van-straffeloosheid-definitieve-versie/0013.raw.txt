Vreedzame geschillenbeslechting en het tegengaan van straffeloosheid
deel hiervan (95%) betreft verplichte contributie aan internationale organisaties en 
huisvestingskosten voor internationale hoven in Den Haag. De studie heeft betrekking op 
de niet- verplichte middelen voor twee ad-hoctribunalen, alle niet-gouvernementele 
organisaties (ngo’s) en het slachtofferfonds van het ICC. In totaal gaat het om EUR 4,5 miljoen, 
ofwel 1,4 procent van de totale begroting voor doelstelling 1.1 en ongeveer een kwart van de 
niet-verplichte en niet voor huisvesting bestemde middelen. De resterende uitgaven 
(3,6% van de totale begroting) zijn besteed aan de niet in deze evaluatie betrokken 
ad-hoctri bunalen en onderwerpen die buiten beschouwing zijn gebleven, zoals R2P. 
De financiële aspecten komen in meer detail aan de orde in hoofdstuk 3.
De beleidsdoorlichting heeft een tweeledige doelstelling: (1) inzicht verschaffen in en 
verantwoording afleggen over de wijze waarop Nederland zich heeft ingezet om de 
internationale rechtsorde met betrekking tot de hiervoor genoemde onderwerpen te 
bevorderen; en (2) het met inachtneming van de bevindingen identificeren van lessen voor 
het beleid.
De Regeling periodiek evaluatieonderzoek (RPE) 2014 vormt de leidraad voor de  
onderzoeksvragen. Deze vragen zijn gegroepeerd onder drie noemers: (1) motivering voor 
het beleid; (2) beschrijving van de doelstellingen; en (3) doeltreffendheid. Hoofdstuk 1 en 
| 12 | bijlage 2 (de terms of reference) geven meer details hierover.
De bevindingen van de beleidsoorlichting zijn gebaseerd op literatuurstudie en informatie 
uit interviews met bij de beleidsuitvoering betrokken functionarissen, vertegenwoordigers 
van enkele andere landen en van de Europese Dienst voor Extern Optreden (EDEO), 
vertegenwoordigers van ngo’s en academici. Antwoorden op vragen en spontane uitspraken 
van respondenten zijn alleen gebruikt als zij worden gestaafd door documenten, dan wel 
ongeveer op dezelfde wijze zijn verwoord door minstens één andere respondent met een 
andere professionele achtergrond. 
Het onderzoek kent een aantal beperkingen. In de eerste plaats is versterking van de 
internationale rechtsorde een proces van lange adem. Inspanningen die op de korte termijn 
geen resultaat opleveren, kunnen echter wel een bijdrage leveren aan resultaten op de 
langere termijn. Daarnaast wordt het al dan niet bereiken van resultaten goeddeels bepaald 
door factoren die buiten de directe invloedsfeer van Nederland liggen. Hierbij spelen vooral 
(geo)politieke belangen en krachtige politieke actoren een rol. Ook berusten uitspraken 
over de Nederlandse inzet te midden van andere actoren hoofdzakelijk op de eigen 
verslaglegging door Nederland en op de perceptie van andere actoren.
