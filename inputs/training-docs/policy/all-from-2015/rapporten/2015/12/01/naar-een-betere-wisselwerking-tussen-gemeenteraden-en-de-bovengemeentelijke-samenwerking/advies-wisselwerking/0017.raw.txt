besluitvorming, en/of responsiviteit. Daarnaast speelt bij de persoonlijke kenmerken van een 
gemeenteraadslid leeftijd ook een rol: des te ouder het gemeenteraadslid, des te hoger hij of zij 
de invloed van de gemeenteraad schat bij een samenwerkingsverband. 
Noodzakelijkheid en democratische legitimiteit 
Hebben de ervaren noodzakelijkheid van een samenwerkingsverband en de ervaren 
democratische legitimiteit iets met elkaar te maken? Er blijkt een sterke (negatieve) relatie te 
zijn tussen deze twee variabelen: des te noodzakelijker intergemeentelijke samenwerking 
geacht wordt, des te positiever men is over de invloed van de gemeenteraad bij zoâ€™n 
samenwerkingsverband. 
Verantwoordingstructuur minder transparant
Het onderzoek toont aan dat gemeenteraadsleden vinden dat democratische legitimiteit vooral 
draait om transparantie, controle, vertegenwoordiging en participatie. Bijna de helft van alle 
respondenten vindt wel dat de verantwoordingsstructuur weinig transparant is (46,9%). 
Verder zijn gesprekken gevoerd met vertegenwoordigers van gemeenten en met mensen uit de 
praktijk van regionale samenwerkingsverbanden. Ook heeft de Raad gesproken met 
wetenschappers, met gemeentebestuurders (burgemeesters, wethouders en raadsleden) en met 
(top)ambtenaren. Daarnaast is er kennis gedeeld met VNG, VGS, IPO, Vereniging van griffiers en 
Raadslid.nu. Ten slotte is ervaring uit de praktijk besproken tijdens een workshop op het VNG-
jaarcongres op 2 juni 2015.
1.4 Leeswijzer
Hoofdstuk 2 vormt de kern van het advies van de Raad over democratische legitimiteit van 
samenwerking. In hoofdstuk 3 doet de Raad aanbevelingen om de democratische legitimiteit van 
samenwerking naar een hoger niveau te brengen. Hoofdstuk 4 bevat een epiloog op het vraagstuk 
van democratische legitimiteit van samenwerking.
15
