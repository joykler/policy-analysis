Vreedzame geschillenbeslechting
4.3 IGH en PHA
4.3.1 Bekendheid met het IGH en het PHA
Nederland vestigt in diverse fora, vooral in VN-verband, de aandacht op de rol van het  
IGH en het PHA in vreedzame geschillenbeslechting. Deze paragraaf geeft een bondige, 
niet-uitputtende beschrijving van de Nederlandse inzet op dit terrein tijdens enkele 
belangrijke bijeenkomsten.
In de aanloop naar de high level VN-bijeenkomst op het gebied van de rechtsstaat (2012) 
benadrukte de Nederlandse permanent vertegenwoordiger bij de Verenigde Naties in  
New York het belang van vreedzame geschillenbeslechting. Ook bepleitte hij erkenning van 
84
de verplichte rechtsmacht van het IGH. Tijdens zijn toespraak op de bijeenkomst deed ook 
85
de minister van Buitenlandse Zaken een oproep hiertoe. Nederland organiseerde en marge 
van deze vergadering een ministeriële ontbijtbijeenkomst over de rol van het IGH en het 
PHA. In 2013 was het opnieuw gastheer voor een side event, deze keer om het honderdjarig 
bestaan van het Vredespaleis te memoreren, in aanwezigheid van de president van het  
IGH en de secretaris-generaal van het PHA. Roemenië was een van de deelnemende  
landen en heeft later (2015) de verplichte rechtsmacht van het IGH erkend. Tijdens  
bijeenkomsten van de AVVN en de VNVR vestigde de PVVN de opnieuw aandacht op 
86
vreedzame geschillenbeslechting. | 53 |
In het kader van de EU is Nederland succesvol geweest bij het verkrijgen van het label 
‘Europees erfgoed’ voor het Vredespaleis. Dit biedt voordelen en maakt het eenvoudiger om 
bekendheid te geven aan het paleis en haar bewoners. Een nadeel is dat het een Europees 
stempel is, waardoor het zou kunnen bijdragen aan het sentiment dat het gaat om Europese 
– lees: westerse – instituties, terwijl de hoven mondiaal zijn en ten dienste staan van alle 
landen.
In het kader van de Raad van Europa (RvE) is de stuurgroep van de juridisch adviseurs het 
meest relevante forum om het internationaal recht te bespreken en te ontwikkelen. 
De groep vormt een forum voor gedachtewisseling en geeft advies aan het Comité van 
Ministers van de RvE. Nederland was in de evaluatieperiode van deze beleidsdoorlichting 
twee jaar voorzitter van deze groep en heeft toen vreedzame geschillenbeslechting sterk in 
de schijnwerper gezet. Tijdens het Nederlandse voorzitterschap werd onderzocht of de 
Europese conventie voor vreedzame geschillenbeslechting aan herziening toe was. 
De stuurgroep concludeerde dat de conventie nog altijd goed is, maar wel meer bekendheid 
zou moeten krijgen. 
84 
http://www.netherlandsmission.org/statements/2012/18-april-12.html.
85 
http://www.un.org/ruleoflaw/files/Statement_TheNetherlands.pdf .
86 
http://www.netherlandsmission.org/statements/2012/30-may-12.html . De PV gaf aan dat het IGH niet 
alleen een rol speelt bij het oplossen van conflicten, maar ook bij het voorkomen daarvan. Hij riep op 
tot erkenning van de verplichte rechtsmacht en spoorde partijen tevens aan meer gebruik te maken van 
het PHA.
