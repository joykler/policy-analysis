7. Regering en parlement
Doordenk de taak en schaal van het openbaar bestuur.
Hoe dan?
De vraag naar de democratische legitimiteit van samenwerkingsbanden in het sociale domein gaat 
in de kern over de gevolgen van grote decentralisaties voor de hoofdstructuur van het binnenlands 
bestuur. Daar wordt te weinig over nagedacht. De Raad wil het denken hierover door regering en 
parlement stimuleren. Vooral omdat normen van de wetgever en praktijken in gemeenten elkaar 
soms in de weg zitten. Lokaal weet men hier meestal pragmatisch mee om te gaan, maar landelijk 
worden echte keuzes vaak uit de weg gegaan. Hoe lokaal is lokaal bestuur als een substantieel deel 
van lokale bevoegdheden (en budgetten) naar regionale samenwerkingsverbanden zijn 
overgeheveld? Zonder meteen structuurdiscussies te bepleiten is het volgens de Raad wel nodig dat 
we opnieuw nadenken over de taak en schaal van het lokaal bestuur. Neem daarbij nog eens het 
34
advies ter harte dat de Raad eerder uitbracht over deze thematiek en hou daarbij rekening met  
een terughoudende rol voor de nationale politiek. Want decentraliseren betekent eerst en vooral: 
loslaten!
De Raad beveelt regering en parlement aan een keer per jaar in de Tweede Kamer een debat te 
voeren over de Staat van de Lokale en Regionale Democratie, een kabinetsnota over het 
kabinetsbeleid voor wat betreft lokale en regionale onderwerpen. Dan bespreken het kabinet, de 
Tweede Kamer Ã©n de Nederlandse gemeenten de lokale en regionale agenda voor het lopende jaar. 
34 Raad voor het openbaar bestuur, Het einde van het blauwdruk-denken. Naar een nieuwe inrichting van het openbaar 
bestuur, april 2010.
46
