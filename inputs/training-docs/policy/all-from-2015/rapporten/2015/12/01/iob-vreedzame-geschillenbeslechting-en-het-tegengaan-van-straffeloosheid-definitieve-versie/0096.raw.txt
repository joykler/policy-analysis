Internationaal gebied
tijdens de bijeenkomst van de Raad van de Autoriteit in 2014 en in EU-verband steun voor dit 
standpunt verworven. In de besluitenlijst van de Raad van de Autoriteit is het belang vastgelegd 
dat dit document heeft voor de ontwikkeling van regels voor de exploitatie van grondstoffen. In  
2015 heeft Nederland een document gepresenteerd over de aansprakelijkheid voor schadelijke 
184
gevolgen voor het milieu. Dit document wordt genoemd in de besluitenlijst van 2015.
Sinds de negentiende eeuw hebben vervuiling, overbevissing, visserij met sleepnetten en 
klimaatverandering in toenemende mate geleid tot vermindering van de biodiversiteit van de 
oceanen en tot aantasting van de daar bestaande ecosystemen. Deze voortdurende vermindering 
vormt een bedreiging voor de voedselbronnen van de in zee levende dieren, en daarmee 
185
ook een bedreiging voor de voedselbronnen voor de mens. 
Nederland acht het VN-Zeerechtverdrag niet toereikend om de biologische diversiteit van de 
oceanen buiten de nationale rechtsmacht te beschermen en is daarom actief betrokken bij 
de ontwikkeling van een aanvullende uitvoeringsovereenkomst bij het VN-Zeerechtverdrag. 
Een ad-hocwerkgroep van de AVVN die sinds 2004 bestaat, heeft deze overeenkomst 
voorbereid. Deze stond sinds 2010 onder co-voorzitterschap van Nederland en kwam in 
januari 2015 voor het laatst bijeen. Op de laatste bijeenkomst werd een slotdocument 
besproken, opgesteld door de co-voorzitters en met bijdragen van de EU en een aantal 
andere landen. De werkgroep is unaniem in haar aanbeveling aan de AVVN over een | 95 |
onderhandelingsmandaat. Voorts legt de werkgroep de AVVN een aantal besluiten voor over 
het proces van onderhandelen en de inhoud van de overeenkomst. De AVVN heeft deze 
186
voorstellen in juni 2015 overgenomen. Het mandaat omvat: de regulering van de toegang 
tot mariene genetische bronnen en een eerlijke verdeling van de opbrengsten daarvan; 
maatregelen die mariene gebieden beschermen; de opstelling van milieueffectbeoordelingen;  
187
en kennisopbouw en -overdracht van mariene technologie.
Nederland neemt ook actief deel aan discussies in de VN over de regulering van de exploi-
tatie van minerale hulpbronnen in de kosmische ruimte. Het was een van de initiatiefnemers 
van een gemeenschappelijke verklaring over de ordelijke en veilige exploitatie van 
natuurlijke hulpbronnen op de maan en andere hemellichamen (2014). Deze verklaring 
gaat ook in op de noodzaak om hulpbronnen rationeel te beheren en het onderzoek naar 
het gebruik ervan uit te breiden. Ook de eerlijke verdeling van de opbrengsten komt hierin 
188
aan de orde. De verklaring is het vervolg op een verklaring bij de Maan Overeenkomst die 
189
zeven landen in 2008 sloten en die mede door Nederland is opgesteld en onderschreven.
184 
https://www.isa.org.jm/sites/default/files/files/documents/isba-20c-31_0.pdf ; https://www.isa.org.jm/sites/
default/files/files/documents/isba-21c-20_1.pdf ; de tekst in 2015 luidt: ‘...to consider, as appropriate, the 
submission by the Netherlands in addressing serious harm to the marine environment in the Regulations for the exploitation 
of mineral resources in the Area in the context of its work on the preparation of draft regulations for exploitation in the Area’.
185 
http://worldoceanreview.com/en/wor-1/marine-ecosystem/biodiversity/ .
186 
A/Res/69/292.
187 
BZ-archief 2009-2015.
188 
BZ-archief.
189 
United Nations General Assembly (2008), Joint statement on the benefits of adherence to the Agreement 
Governing the Activities of Stated on the Moon and Other Celestial Bodies by States parties to the Agreement. Note by 
the Secretariat (A/AC.105/C.2/L.272). https://documents-dds-ny.un.org/doc/UNDOC/LTD/V08/524/03/pdf/
V0852403.pdf?OpenElement.
