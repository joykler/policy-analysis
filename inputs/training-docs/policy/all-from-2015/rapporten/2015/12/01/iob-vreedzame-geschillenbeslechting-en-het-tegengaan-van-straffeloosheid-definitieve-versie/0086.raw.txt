Hervorming van de VN
Een van de resultaten die Nederland onder beleidsartikel 1 van de MvT’s bij de BZ-begroting 
wil bereiken, is de hervorming van de Verenigde Naties (VN). Het richt zich daarbij vooral 
op de hervorming van de VN-Veiligheidsraad (VNVR), het proces van delivering as one, een 
efficiënt personeelsbeleid en de beperking van de budgetgroei. De hervorming van de VN is 
een zeer omvangrijk dossier. Deze beleidsdoorlichting behandelt alleen de Nederlandse 
inzet voor het hervormingsproces van de VNVR (paragraaf 6.1) en de inzet voor een grotere 
samenwerking tussen VN-organen op het gebied van de rechtsorde (paragraaf 6.2). 
Het hoofdstuk eindigt met enkele conclusies.
163
6.1 Hervorming van de VN-Veiligheidsraad
Achtergrond
Het VN-Handvest legt het mandaat, de samenstelling en de procedures van de VNVR vast, 
waaronder het feit dat de vijf permanente leden van de raad moeten instemmen met 
164
niet-procedurele besluiten. Het Handvest bepaalt dat de VNVR de primaire verantwoordelijkheid 
draagt voor de handhaving van de internationale vrede en veiligheid. De raad heeft daartoe 
verschillende middelen ter beschikking, zoals de bemiddeling tussen landen, het gebruik 
van sancties en vredesmissies en de verwijzing van een zaak naar het Internationaal 
Strafhof. Voor het realiseren van deze opdracht is het van wezenlijk belang dat alle landen | 85 |
de VNVR als een legitiem instituut zien en zijn besluiten respecteren. Een voorwaarde  
hiervoor is dat de VNVR goed functioneert en dat alle landen zich voldoende in de raad 
herkennen. Dit is echter niet het geval. Sinds lange tijd is er daarom een discussie gaande 
over de noodzaak om de VNVR te hervormen. De vertegenwoordiging van landen in de 
VNVR, het vetorecht van de vijf permanente leden en de werkmethoden van de 
165
Veiligheidsraad staan daarbij centraal.
Het VN-Handvest bepaalt dat de instemming van twee derde van de AVVN, met inbegrip van 
de vijf permanente leden van de VNVR, nodig is om de artikelen van het Handvest te kunnen 
amenderen. Dit betekent in principe dus ook dat de vijf permanente leden moeten 
instemmen met een wijziging van de samenstelling van de VNVR en de procedures inzake de 
besluitvorming. 
Voorstellen voor hervorming van de VNVR
In de millenniumverklaring (2000) staat dat landen hun inspanningen zullen intensiveren om 
een alomvattende hervorming van de VNVR te realiseren. De toenmalige secretaris-generaal 
van de VN (SGVN) zette het onderwerp vervolgens op de agenda. In 2004 presenteerde hij 
een rapport over de bedreigingen en de uitdagingen waarmee de VN in de nabije toekomst 
166
zou worden geconfronteerd. Dit rapport komt tot een groot aantal aanbevelingen,  
163 
Tekst van deze paragraaf is ontleend aan Balt (2015a). Referenties staan in dit rapport. In de verkorte 
weergave in deze paragraaf worden alleen sleuteldocumenten en aanvullende bronnen genoemd.
164 
http://www.un.org/en/sections/un-charter/chapter-v/index.html .
165 
Gedurende de evaluatieperiode komt het bijdragen aan voorstellen voor de hervorming van de VNVR in 
vrijwel iedere MvT terug onder beleidsartikel 1.1.
166 
UNGA (2004) (A/59/565).
