De Universiteit Twente onderzocht de mate waarin samenwerking effectief is en bijdraagt aan de 
17
realisatie van gemeentelijke beleidsdoelstellingen. Uit de analyses blijkt dat de effectiviteit van 
samenwerking positief wordt gewaardeerd als het gaat om strategische samenwerking. Bij 
beleidsontwikkeling en bedrijfsvoering is de ervaren effectiviteit van samenwerking niet groter of 
kleiner. Verder blijkt dat er sprake lijkt te zijn van mindere democratische kwaliteit bij complex 
bestuur. Als het gemiddelde aantal samenwerkingspartners groter wordt, leidt dat tot een minder 
positief oordeel over de democratische kwaliteit. Het onderzoek concludeert verder dat 
samenwerking op het gebied van beleidsontwikkeling (tactisch niveau) democratisch beter te 
controleren lijkt dan samenwerking op strategisch of operationeel niveau. Ten slotte concluderen de 
onderzoekers dat steun van de gemeenteraden de belangrijkste voorwaarde is voor effectieve 
samenwerking.
Effectiviteit neemt toe, met name als er onderling vertrouwen is
Naast structuurkenmerken die invloed hebben op de effectiviteit van samenwerking is in het 
onderzoek gekeken naar cultuuraspecten: de consensus, het vertrouwen en de ervaren zakelijkheid. 
Het blijkt dat met name het onderlinge vertrouwen van belang is. Naarmate er tussen de partners 
meer vertrouwen bestaat, is het oordeel over de effectiviteit van de samenwerking positiever.  
En: als dezelfde gemeenten in meer samenwerkingsverbanden samenwerken, neemt het onderling 
vertrouwen toe. 
Vertrouwen vang je niet in regels of structuren
Op het VNG-congres 2015 verzorgde de Raad een deel van het congresprogramma.  
Met ongeveer honderd bestuurders (burgemeesters, wethouders, gemeentesecretarissen, 
griffiers en gemeenteraadsleden) besprak de Raad onder meer het thema van democratische 
legitimiteit van samenwerking. De deelnemers brachten de volgende inzichten naar voren.
Om te beginnen een bescheiden relativering van de omvang van het vraagstuk, is er nou echt 
een groot probleem? Democratische legitimiteit is voor de bestuurders een belangrijk 
onderwerp. Maar, zo vertelde een wethouder: “Ik ben nu een jaar wethouder en werkte daarvoor als 
bestuurder in de zorg. Toen hadden we het nooit over de democratische legitimiteit van zorgverzekeraars of 
zorgverleners.” En: “Ervaren burgers een probleem met de legitimiteit, of is het iets waar alleen het openbaar 
bestuur van wakker ligt?”
Waar veel van de deelnemers op wezen was dat de aanpassingen in de Wet gemeenschappelijke 
regelingen een verbetering zijn voor de grip van het lokale bestuur op samenwerkingsverbanden. 
17 Boogers e.a., Effecten van regionaal bestuur. Quick scan van de effectiviteit en democratische kwaliteit van regionaal 
bestuur, Universiteit Twente, april 2015. Het onderzoek werd uitgevoerd onder gemeentesecretarissen en 
griffiers.
27
