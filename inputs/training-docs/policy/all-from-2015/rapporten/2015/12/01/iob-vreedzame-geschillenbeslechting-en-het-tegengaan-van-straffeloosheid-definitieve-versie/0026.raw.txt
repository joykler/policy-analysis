Opzet van de evaluatie
Het onderzoek beslaat maar een zeer beperkt deel van het budget (1,4 procent) dat is 
gekoppeld aan doelstelling 1.1. Het overgrote deel van de middelen voor internationale 
rechtsorde die onder dit artikel vallen, is bestemd voor de verplichte contributie aan 
internationale instellingen (85 procent), de vestiging van Haagse hoven (10 procent) of aan 
niet-geselecteerde dossiers en overige gerelateerde onderwerpen, zoals R2P (3,6 procent). 
Wanneer deze verplichte contributie en de huisvestigingskosten niet worden meegerekend, 
gaat de evaluatie over ongeveer een kwart van de uitgaven. De selectie van de speciale 
tribunalen is primair ingegeven door de mate waarin Nederland bij deze tribunalen was 
betrokken, niet door de omvang van de financiële middelen die Nederland hiervoor 
14
bijdroeg gedurende de periode van evaluatie. De geselecteerde dossiers vergen veel 
personele inzet, al er is maar een beperkt budget mee gemoeid. De financiële middelen die 
mede worden aangewend voor de versterking van de internationale rechtsorde die 
ressorteren onder andere beleidsartikelen – bijvoorbeeld in het kader van vredesopbouw – 
worden in deze beleidsdoorlichting uitsluitend beschreven, en niet geëvalueerd. 
Hoofdstuk 3 bevat meer details over de uitgaven.
1.5 Doel en onderzoeksvragen
De beleidsdoorlichting heeft een tweeledige doelstelling: | 25 |
• inzicht verschaffen in en verantwoording afleggen over de wijze waarop Nederland zich 
heeft ingezet voor het bevorderen van de internationale rechtsorde, en met welk 
resultaat; en
• het identificeren van lessen voor het beleid.
De RPE 2014 vormt de leidraad voor de onderzoeksvragen. Deze vragen zijn gegroepeerd 
onder drie noemers: motivering voor het beleid, beschrijving van de doelstellingen, en 
doeltreffendheid. 
Motivering voor het beleid
1. Wat was de aanleiding voor Nederland om zich in te zetten voor de versterking van  
de internationale rechtsorde en welke doelen heeft het hiermee beoogd? Is deze 
aanleiding nog actueel? 
2. Wat is de rol van het ministerie van BZ en welke taakverdeling bestaat er tussen directies 
en tussen ministeries? 
Beschrijving van het beleidsterrein en de onderbouwing van de uitgaven 
3. Welke instrumenten zijn ingezet bij de beleidsuitvoering?
4. Met welke uitgaven gaat het beleid gepaard?
5. Welke selectiecriteria zijn aangewend voor de besluitvorming over de niet-verplichte 
uitgaven? 
14 
In de periode voor de evaluatie lagen de uitgaven voor het ICTY veel hoger.
