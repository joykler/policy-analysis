5. Doelen 
Datum 
Voor wat betreft de doelen van samenwerking kan een onderscheid worden 19 januari 2015 
gemaakt tussen strategische, tactische en operationele regionale bestuursvormen. 
Kenmerk 
 
2015-0000015018 
Strategische samenwerking gaat vaak om het bundelen van invloed (en daarmee 
macht) en is gericht op regionale strategie- en planvorming. Het doel hiervan is de 
aanpak van gemeenschappelijke maatschappelijke opgaven die op regionaal 
niveau spelen, zoals demografische en economische ontwikkelingen. Het gaat 
daarbij ook om economische, ruimtelijke ordenings- en infrastructurele 
maatregelen die bijdragen aan het versterken van de (internationale) 
concurrentiepositie van de regio. Strategische samenwerking heeft een territoriaal 
en integraal karakter.  
 
Tactische samenwerking betreft regionale beleidsontwikkeling en -implementatie. 
Hiermee wordt beoogd de bestuurs- en uitvoeringskracht te vergroten van 
gemeentelijke taken die door hun omvang en complexiteit het vermogen van de 
gemeentelijke organisatie te boven gaan. In veel gevallen gaat het hier om 
gezamenlijke uitvoering van gedecentraliseerde taken. Ook verplichte 
samenwerkingsverbanden als veiligheidsregio’s en omgevingsdiensten vallen 
onder deze categorie. Tactische samenwerking is vooral taakgericht en sectoraal. 
 
Operationele samenwerking heeft betrekking op regionale bedrijfsvoering en 
beheer, met als doel kwaliteits- en kostenvoordelen te bereiken. Daarbij kan 
worden gedacht aan gezamenlijke inkoop van diensten of inhuur van personeel, 
de gemeenschappelijke exploitatie van een publieke voorziening of gezamenlijke 
verzorging van gemeentelijke dienstverlening. Operationele samenwerking heeft 
een organisatiegericht en beheersmatig karakter.  
 
6. Vormen en besturing 
Wanneer het gemeentebestuur op grond van een afweging van belangen en 
doelen kiest voor samenwerking, dan zegt dat nog niets over de 
samenwerkingsvorm of de rechtsvorm.  
 
De afgelopen jaren zijn door beleidsmakers en wetenschappers verschillende 
pogingen gedaan om de veelsoortige bestuurlijke praktijk van 
samenwerkingsverbanden en het bijbehorende juridische kader in samenhang te 
31
presenteren. Samenwerkingsverbanden komen voor onder verschillende namen, 
wat in de praktijk maar ook in de discussies over samenwerking tot verwarring 
kan leiden: verbonden partijen, gemeenschappelijke regelingen, 
bestuursovereenkomsten, publiek-private samenwerkingsconstructies (PPS) met 
CV’s (commanditaire vennootschappen), BV’s, NV’s, stichtingen, publieke 
coöperaties, et cetera. Samenwerking tussen bestuursorganen lijkt dus op eerste 
oog een bonte verzameling van taken, vormen en verschijningsvarianten. 
Enerzijds is dit logisch: per taak, bevoegdheid of vraagstuk zou de vorm gekozen 
moeten worden die (juridisch) het beste past. Anderzijds kan juist die diversiteit 
opnieuw voor afstemmingsproblematiek zorgen (gebrekkig overzicht bij 
gemeenten welke taken waar zijn belegd en met wie wordt samengewerkt): niet 
voor niets benadrukt de regering het belang van congruentie bij de 
decentralisaties en het vormen van samenwerkingsverbanden in het sociaal 
domein, onder andere om de integraliteit van de uit te voeren taken te 
waarborgen. 
 
                                                
31
 Berenschot 2010, Partners+Pröpper 2005, beide in opdracht BZK; VNG en Ministerie van 
Binnenlandse Zaken en Koninkrijksrelaties, oktober 2013; Korsten, 2006; Van der Laar, 
2010; Herwijer en Fraanje, 2011. 
Pagina 18 van 39 
 
 
 
 
 
76
