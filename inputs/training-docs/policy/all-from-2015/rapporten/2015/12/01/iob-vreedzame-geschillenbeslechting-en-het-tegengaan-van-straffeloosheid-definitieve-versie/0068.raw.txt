Tegengaan van straffeloosheid
Box 5.1 Problemen bij het functioneren van het ICC
· Samenwerking 
Een ontoereikende samenwerking van landen met het ICC belemmert het onderzoek 
naar internationale misdrijven (verzamelen van bewijsmateriaal; horen van getuigen) 
en de arrestatie van verdachten. Ook is er onvoldoende bereidheid om getuigen of 
tijdelijk vrijgelaten beschuldigden te hervestigen. De samenwerking is inmiddels 
132
verbeterd, maar nog onvoldoende.
Sommige landen die partij zijn bij het SvR weigeren een verdachte te arresteren 
wanneer deze hun land bezoekt. Een aantal lidstaten van de Afrikaanse Unie (AU) 
staat in toenemende mate vijandig ten opzichte van het ICC. Ze beschouwen het 
Hof als een neokoloniaal instituut met een dubbele moraal, dat wel vervolging 
instelt tegen Afrikaanse leiders, maar machtige westerse staten of hun bondgenoten  
133
ongemoeid laat. De VNVR is er niet in geslaagd in de naar het Hof doorverwezen 
zaken de samenwerking van deze AU-lidstaten te verzekeren.
 
· Slachtoffers
Het ICC heeft discretionaire bevoegdheid om te bepalen of iemand slachtoffer is en 
of zijn deelname aan het proces gepast is. Het recht van slachtoffers om aan een 
| 67 |
proces deel te nemen kan op gespannen voet staan met de tijdigheid en kwaliteit 
van de rechtsgang, en is dan ook bekritiseerd. Het ICC dient hierin een goede balans 
te vinden.
· Getuigen
Getuigen kunnen door het afleggen van verklaringen zelf in gevaar komen. Het ICC 
voorziet in hun bescherming. De aanklager schat in of een getuige gevaar loopt,  
het Hof stelt maatregelen in en de eenheid Slachtoffers en getuigen voert deze uit. 
Tot op heden hebben slechts twaalf landen een overeenkomst voor de hervestiging 
van getuigen afgesloten met het ICC.  
· Strategie van de aanklager
In het verleden is veel kritiek geuit op de strategie van de aanklager van het ICC. 
In 2013 is een plan opgesteld dat inspeelt op deze kritiek. Er komt meer aandacht 
voor diepteonderzoek en zaken worden pas voorgelegd na substantieel 
134
onderzoek. 
· Kwaliteit van de rechters 
Gezien de relatief nieuwe vorm van rechtspraak en de complexiteit van de straf zaken 
is de kwaliteit van de rechters van het ICC cruciaal. Bij de verkiezing van rechters is 
135
die evenwel niet altijd doorslaggevend geweest.
Voor details: zie voetnoten op de volgende pagina.
