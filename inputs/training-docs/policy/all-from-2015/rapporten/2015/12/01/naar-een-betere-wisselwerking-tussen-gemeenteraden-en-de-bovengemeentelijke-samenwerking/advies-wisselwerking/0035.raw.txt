aanbieden van de kadernota en jaarrekening aan de gemeenteraad en het toezenden van de 
vastgestelde begroting aan de gemeenteraad. De Raad ziet dat gemeenteraden actiever sturen  
op deze mogelijkheden om meer grip te krijgen, Etten-Leur is daarvan een goed voorbeeld.  
19
Ook verschijnen er handreikingen over de Wgr voor gemeenteraadsleden en wordt door het 
ministerie van BZK, de VNG, de Vereniging van Griffiers en de Nederlandse Vereniging van 
Raadsleden (Raadslid.Nu) volop geïnvesteerd in de rol en keuzes van gemeenteraden bij de invulling 
van de democratische kaderstelling en controle. Want de wet laat daarvoor voldoende ruimte.  
Zo kun je als gemeenteraad kiezen voor een toezichthoudende rol op afstand, bijvoorbeeld op 
operationeel niveau bij ondersteunende werkzaamheden zoals salarisadministratie, juridische  
zaken of facilitaire zaken. De nadruk ligt dan meer op controleren achteraf. Aan de andere kant van 
het spectrum neemt de gemeenteraad op het strategische niveau een zeer betrokken rol in bij het 
formuleren van beleid en strategie. De nadruk ligt bij deze rolinvulling op het stellen van kaders en 
het vertegenwoordigen van het volk. Je kunt hier ook een schaal aan hangen van bestuurlijke 
betrokkenheid. Is het voor het bereiken van de doelstellingen belangrijk om dicht op het vuur te 
zitten? Of is een grotere bestuurlijke afstand wenselijk? Een kleine bestuurlijke afstand betekent 
meer beleidsinvloed en directere sturingsrelaties. Dit is bijvoorbeeld gewenst als het om een 
kerntaak van de gemeente gaat en de bestuurlijke risico’s hoog zijn. Bij taken die ver afstaan van  
de publieke taak en een laag risicoprofiel hebben, is een grotere bestuurlijke afstand mogelijk. 
Hoe strategischer, hoe meer bestuurlijke aandacht er zou moeten zijn. Hoe meer ook de identiteit 
van de gemeente in het geding is. 
Operationeel Tactisch Strategisch
niveau niveau niveau
Bestuurlijke betrokkenheid
Schema: Schaal van bestuurlijke betrokkenheid op drie niveaus van samenwerking
Naast de Wgr wordt ook de privaatrechtelijke weg gevolgd om samenwerking vorm te geven. 
Gemeenten kiezen veelal voor een privaatrechtelijke variant vanwege de grotere flexibiliteit die  
dit zou bieden. Ondanks de voordelen en het feit dat privaatrechtelijke vormen in de praktijk vaak 
voorkomen, is de Raad geen voorstander van privaatrechtelijk vormgegeven samenwerking. Dit 
vanwege minder sterke democratische waarborgen en de verminderde rechtswaarborgen voor 
burger (gang naar de rechter). Zo laat de privaatrechtelijke variant niet toe dat er publiekrechtelijke 
19 De Greef en Stolk in opdracht van BZK en Vereniging van Griffiers, Grip op regionale samenwerking. handreiking 
voor gemeenteraadsleden en griffiers, april 2015.
33
