1.2 Adviesvraag: gemeenteraden en samenwerkingsverbanden
6
Op initiatief van het Tweede Kamerlid Bergkamp verzocht de minister van Binnenlandse Zaken en 
Koninkrijksrelaties (BZK) de Raad voor het openbaar bestuur advies uit te brengen over de 
7
democratische legitimiteit van samenwerkingsverbanden. De minister signaleert in zijn verzoek dat 
gemeenteraadsleden het moeilijk vinden het overzicht te bewaren over samenwerkingsverbanden 
en dat zij het lastig vinden te sturen op taken die op afstand worden uitgevoerd. Ook benoemt de 
minister het spanningsveld tussen meer kwaliteit door samenwerking tegenover verlies van 
autonomie. Tevens vraagt hij zich af wat het effect is van een groter aantal 
samenwerkingsverbanden na de decentralisaties, op het vermogen van de gemeenteraad om zijn rol 
waar te maken. De Raad wordt gevraagd uiteen te zetten wat onder democratische legitimiteit van 
samenwerking wordt verstaan en welke factoren het vermeende gebrek aan democratische 
legitimiteit beïnvloeden. De minister vraagt de Raad breder te kijken dan het sociale domein.
1.3 Aanpak: advies in twee delen
Het advies van de Raad valt uiteen in twee delen. Het eerste deel van het advies bracht de Raad op 
15 januari 2015 uit aan de minister. 
Eerste deel van het advies
In het eerste deel van het advies gaf de Raad antwoord op de vraag wat onder democratische 
legitimiteit van samenwerking wordt verstaan en welke factoren het vermeende gebrek aan 
democratische legitimiteit beïnvloeden.
In het eerste deel van zijn advies constateerde de Raad dat democratische legitimiteit niet alleen tot 
stand komt in de gemeenteraadsvergadering of in de vergaderingen van samenwerkingsverbanden. 
De decentralisaties vragen om een vorm van democratische besluitvorming die ruimte geeft aan een 
betekenisvolle dialoog met burgers. Dit constaterende vraagt de Raad zich af of participatie en 
8
representatie (input) bij samenwerking anders kunnen.
Uit onderzoek van de Raad is gebleken dat gemeenteraadsleden legitimiteit in belangrijke mate 
vertalen in transparantie en controle van het politieke besluitvormingsproces (troughput). Hoe komen 
besluiten tot stand, wat zijn de afwegingen die daarbij een rol spelen, hoe zit het met stemgewicht? 
Het gegeven dat er dit soort vragen leven maakt dat dit aspect van samenwerking beter moet.
6  Tweede Kamer, vergaderjaar 2013–2014, 33 841, nr. 161 (gewijzigde motie).  
7  Brief van 27 juni 2014, bijlage 1.
8  In het eerste deel van het advies over democratische legitimiteit van samenwerkingsverbanden (januari 
2015) onderscheidde de Raad vier vormen van democratische legitimiteit: input-, throughput-, output- en 
feedbacklegitimiteit.
12
