Etten-Leur is niet de enige gemeente met een gemeenteraad die zich betrokken opstelt. In tal van 
gemeenten is een proces op gang gekomen waarbij gemeenteraden, ondersteund door griffies,  
de horizon verbreden als het gaat om regionale samenwerking. Op veel plaatsen is een strategie 
uitgedacht door het gemeentebestuur met daarin uitgangspunten, doelstellingen, motieven, 
kansen, belangen. Zo oriënteert Twente zich op vernieuwde samenwerking in de post-Wgrplus fase 
die kan rekenen op draagvlak bij de veertien gemeenteraden (2014), heeft de gemeente Renkum  
een besturingsfilosofie vastgesteld hoe om te gaan met intergemeentelijke samenwerking (2014)  
en heeft Hof van Twente een strategiekaart geïntroduceerd over hoe wordt omgegaan met 
samenwerkingsverbanden en de invulling van de rol van de gemeenteraad daarbij (2015).
In lijn met deze voorbeelden adviseert de Raad dat de houding van gemeenteraden ten opzichte  
van samenwerking verandert van statisch naar dynamisch. Van een houding waarbij gemeenteraden 
budgetten bepalen en doelstellingen formuleren en samenwerkingsverbanden uitvoeren en 
verantwoorden, naar een houding waarbij gemeenteraden samen zich zelfbewust opstellen om 
gezamenlijk regionale publieke problemen op te lossen. Van een relatie met een statische kwaliteit 
(organisatiestructuren, uitvoeren, beheersen, verantwoorden), naar een relatie met een dynamische 
kwaliteit (anticiperen, leren, gezamenlijk evalueren, ontwikkelen, aanpassen). 
Statische gemeenteraden zetten formele instrumenten in zoals het budgetrecht, het indienen van 
moties en het vragenrecht. Dynamische gemeenteraden zoeken de verbinding met andere 
gemeenteraden en spreken spelregels af over informatievoorziening en verantwoording. Statische 
gemeenteraden hebben geen goed zicht op de doelen van de samenwerking, stellen zich afhankelijk 
op, accepteren afwachtend de diensten van de samenwerking en zijn afhoudend ten opzichte van de 
samenwerking. Dynamische gemeenteraden zetten samenwerking zelfverzekerd in als strategie om 
bovengemeentelijke doeleinden te bereiken en sturen de samenwerking zelfbewust en actief aan.
Griffie(r)s spelen een belangrijke rol
De griffier kan van grote toegevoegde waarde zijn in het proces rond regionale samenwerking.  
De griffier vervult een aantal functies, zoals de functie van adviseur van de gemeenteraad over 
besluitvorming, de functie van procedurebewaker en de functie van organisator van netwerken, 
platformen en burgerparticipatie. Het is dan bijvoorbeeld de rol van de griffier om de gemeenteraad 
nadrukkelijk te wijzen op de gevolgen van samenwerking, zoals de te kiezen juridische vorm of de 
delegatie van bevoegdheden aan een samenwerkingsverband. Naar de mening van de Raad zit de 
grootste toegevoegde waarde van de griffier in zijn rol als procesadviseur. Het gaat om het bevorderen 
van een transparante, open cultuur. De werklast voor de gemeenteraad kan bijvoorbeeld worden 
beperkt als tussen gemeenteraden het kritisch volgen van samenwerkingsverbanden wordt verdeeld 
en de ervaringen tussen gemeenteraden worden gedeeld. Datzelfde geldt voor de aanwending van 
de energie van de eigen gemeenteraad. Ook daar hoeft niet elk lid afzonderlijk naar elk 
samenwerkingsverband te kijken, maar zou met de aanwijzing van een rapporteur per 
samenwerkingsverband al veel gewonnen zijn. Het gaat hier om de rol van de griffier bij de 
strategische positiebepaling van de gemeenteraad, de bestuurscultuur van de gemeenteraad en de 
30
