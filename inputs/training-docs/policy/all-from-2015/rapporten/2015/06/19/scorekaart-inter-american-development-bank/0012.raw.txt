Scorecard | IDB
4 Beleidsrelevantie en resultaten van de organisatie
4.1 Relevantie voor Nederlandse BHOS-prioriteiten
1. Voedselzekerheid
Relevant. Bij de negende kapitaalverhoging van 2010 werd als één van de vijf
prioritaire sector-strategieën aangewezen: bescherming van het milieu, aandacht
voor klimaatverandering, promotie van hernieuwbare energie en voedselzekerheid.
2. Water
Niet relevant. De IDB is in Latijns Amerika zeer actief in de watersector. Nederland
heeft tot 2012 ook intensief met de IDB op dit beleidsterrein samengewerkt. Gezien
de veranderingen in het Nederlandse BHOS-beleid en de geografische focus van de
IDB is de relevantie voor het Nederlandse beleid beperkt.
3. Veiligheid en Rechtsorde
Niet relevant. De IDB geeft wel speciale aandacht aan het verzamelen van data over
de impact op (buitenlandse) investeringen van de slechte veiligheidssituatie in een
aantal landen van de regio. Ook ondersteunt IDB de landen in de regio bij
initiatieven om de citizen security te verbeteren.
4. Seksuele en Reproductieve Gezondheid en Rechten (SRGR)
Niet relevant. De IDB financiert per jaar circa USD 200 miljoen aan SRGR-
activiteiten in vooral de Centraal-Amerikaanse en Andes-regio’s, als onderdeel van
primaire gezondheidszorg programma’s.
5. Gendergelijkheid
Beperkt relevant. Gegeven de geografische focus van de IDB. Gendergelijkheid is
een dwarsdoorsnijdend thema, dat in beginsel in alle IDB-programma’s wordt
meegenomen.
6. Klimaat
Relevant. De IDB heeft bij de kapitaalverhoging in 2010 besloten om 25% van de
leningen te bestemmen voor het cluster klimaatverandering, duurzame energie en
milieubescherming. Tot die tijd lag dat percentage rond de 7%. De IDB verwacht dat
dit aandeel eind 2015 zal zijn opgelopen tot 36%.
De IDB verschafte in 2013 voor een bedrag van USD 1,1 miljard aan leningen op het
terrein van klimaatfinanciering. Dit betrof ongeveer 8% van de totale goedkeuringen
in dat jaar. Het is de ambitie van de IDB dit bedrag verder te verhogen in de
komende jaren. In 2015 verwacht de IDB USD 3,2 miljard ofwel 29.3% van de
totaal voorgenomen leningen te committeren voor klimaatfinanciering (mitigatie en
adaptatie).
7. Private Sector Development
Relevant. Bij de negende kapitaalverhoging is afgesproken een extra impuls te
geven aan private sector ontwikkeling, zowel via leningen en assistentie aan de
publieke sector als de private sector. De limiet voor private sector operations in de
uitstaande leningenbalans van de IDB werd daartoe verhoogd van 10 tot 20%.
Sinds de jaarvergadering van 2013 in Panama wordt gewerkt aan de consolidatie
4
van de vier bestaande private sector operations loketten van de IDB groep in een
4
De vier loketten zijn: IIC (Inter-American Investment Corporation); SCF (Structured and Corporate Finance -
onderdeel van de IDB); OMJ (Opportunities for the Majority - onderdeel van de IDB) en MIF (Multilateral
Investment Fund - een trust fund in beheer bij de IDB, waar ook Nederland aan bijdraagt). SCF is het IDB private
sector loket voor grotere bedrijven en transacties. De afgelopen jaren is het aantal private sector leningen via
Pagina 12 van 15
