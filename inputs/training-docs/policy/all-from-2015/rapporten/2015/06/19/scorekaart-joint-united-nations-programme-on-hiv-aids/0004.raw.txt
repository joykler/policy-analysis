Scorecard | UNAIDS
2 Algemene achtergrond
2.1 Doelstelling en toegevoegde waarde
Het Joint United Nations Programme on HIV/AIDS (UNAIDS) van de Verenigde
Naties is opgericht in 1996 om de strijd tegen hiv/aids te intensiveren. UNAIDS is
een innovatief samenwerkingsverband dat bestaat uit het secretariaat in Genève en
de 11 co-sponsoren UNICEF, WFP, UNDP, UNFPA, UNODC, ILO, UNESCO, UNHCR,
WHO, UN Women en de Wereldbank. UNAIDS coördineert de inspanningen van de
co-sponsoren in de strijd tegen hiv/aids. Door deze werkwijze wordt optimaal
gebruik gemaakt van de toegevoegde waarde van elk van deze organisaties.
UNAIDS monitort de aidsepidemie op wereldwijd en landenniveau en rapporteert
daarover aan de Secretaris-Generaal van de VN. Veel overheidsinstanties formuleren
hun nationale hiv/SRGR beleid op basis van de epidemiologische gegevens van
UNAIDS, dat hiermee als kenniscentrum fungeert.
UNAIDS heeft een mandaat met een duidelijke focus en een wereldwijde, leidende
rol in het behalen van Millenniumdoelen 5 (Seksuele Reproductieve Gezondheid en
Rechten) en 6 (tegengaan verspreiding van hiv/aids).
2.2 Organisatie, werkwijze en activiteiten
UNAIDS is geen uitvoerende organisatie, maar een samenwerkingsverband van 11
multilaterale organisaties. UNAIDS coördineert hun inspanningen en werkt verder
nauw samen met partners zoals het Global Fund to fight Aids, Tuberculosis and
Malaria, de private sector en initiatieven zoals het Global plan to end new HIV
infections among children by 2015 and keep their mothers alive. Het secretariaat
staat sinds 2009 onder leiding van de Uitvoerende Directeur Michel Sidibé van
Malinese nationaliteit.
Er zijn in totaal 84 landenkantoren, waarvan zeven regiokantoren en drie
verbindingskantoren (Washington, New York en Brussel). De beheersraad - de
Programme Coordinating Board (PCB) - van UNAIDS heeft 22 zetels die gekozen
worden door ECOSOC. De zetels zijn regionaal verdeeld. Voor de West-Europese en
Overigen groep (WEOG), waar Nederland deel van uitmaakt, zijn er zeven
beschikbaar. De co-sponsoren worden in de beheersraad vertegenwoordigd door het
Committee of Co-sponsoring Organizations. Zij hebben geen stemrecht. UNAIDS is
2
de enige VN-organisatie waar non-gouvernementele organisaties in de beheersraad
zitten. De NGO’s participeren volledig in de besluitvormingsprocessen, maar ook zij
hebben geen stemrecht. Men streeft naar consensus; er is nog nooit gestemd.
De huidige UNAIDS strategie 2011-2015 Getting to zero heeft drie strategische
doelen: geen nieuwe infecties, geen nieuwe aidsdoden en geen discriminatie
gerelateerd aan hiv/aids. Met tien beleidsprioriteiten ondersteunt UNAIDS landen bij
het zorgen voor universele toegang tot hiv-preventie, behandeling en zorg.
Dwarsdoorsnijdende thema’s zijn het bevorderen van gendergelijkheid,
mensenrechten en goed bestuur (nationaal eigenaarschap, capaciteitsopbouw).
De belangrijkste activiteiten van het UNAIDS secretariaat zijn
pleitbezorging/beleidsbeïnvloeding, het bijeenbrengen van technische
(epidemiologische) kennis en de belangrijkste actoren in en buiten de VN en het
2
Deze vijf NGO’s vertegenwoordigen de regio’s Afrika, Latijns-Amerika en het Caribisch
gebied, Noord- Amerika, Azië en Europa.
Pagina 4 van 15
