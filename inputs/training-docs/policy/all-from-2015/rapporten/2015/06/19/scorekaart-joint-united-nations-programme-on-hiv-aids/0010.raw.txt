Scorecard | UNAIDS
nationale prioriteiten. Als de Resident Coordinator de beslissing neemt zijn het
UNDAF en de gezamenlijke planning van de UN Development Group leidend. Het
VN-landenteam is daarom verantwoordelijk voor besluitvorming over de
gezamenlijke Aidsprogramma’s op landenniveau.
Beoordeling: Voldoende = 3
Verwachting voor positieve verandering: neutraal = 
3.5 Beleidsevaluatie
Sinds 2012 heeft UNAIDS als onderdeel van de programmadirectie een afdeling die
zich bezighoudt met evaluatie. De uitvoerend directeur geeft opdracht tot
organisatiebrede evaluaties, die worden goedgekeurd door de Raad en waarvan de
uitvoering wordt aangestuurd door een onafhankelijke commissie of taakgroep. Ook
voeren het secretariaat en co-sponsoren gezamenlijke evaluaties uit in coördinatie
met een evaluatiewerkgroep. Er is een referentiegroep die adviseert over evaluatie
op wereldwijd en landenniveau.
Het zou goed zijn als UNAIDS een evaluatiebeleid en een centrale evaluatieplanning
opstelt om de evaluatiedekking te verbeteren. Ook zou UNAIDS beter op de
kwaliteit van evaluaties kunnen letten. Wel voert UNAIDS regelmatig landenstudies
uit aan de hand van de Programme Planning & Performance Measurement en biedt
het resultatenraamwerk inzicht in de verantwoording en resultaatgerichtheid van
zowel UNAIDS als de co-sponsoren.
MOPAN 2012 geeft aan dat donoren vinden dat UNAIDS aanbevelingen van
evaluaties goed opvolgt.
De laatste op de website beschikbare evaluatie is Efficient & Sustainable HIV
responses: Case studies on country progress (2013). Dit rapport gaat in op de
efficiencywinst die 8 landen hebben gemaakt in de bestrijding van hiv door
bijvoorbeeld in te zetten op kosteneffectieve activiteiten. Verder beschrijft het
rapport hoe landen hebben gezorgd voor meer nationale financiering en daarmee
hivbestrijding duurzamer hebben gemaakt.
Beoordeling: Matig = 2
Verwachting voor positieve verandering: neutraal = 
3.6 Personeelsbeleid
Sinds 2011 hanteert UNAIDS de Human Resources strategie 2011-2015. Op basis
van deze strategie wordt personeel efficiënter en strategischer ingezet dan
voorheen. Het aantal medewerkers is teruggebracht van 904 in 2011 tot 819 in
2013. Deze reductie komt vooral voor rekening van het hoofdkantoor in Geneve. Dit
moet leiden tot een besparing van USD 40 miljoen per eind 2015. De strategie
voorziet in personeelsplanning, loopbaanbeleid en mobiliteit. Met het
mobiliteitsbeleid zorgt UNAIDS ervoor dat kennis en kunde worden uitgewisseld en
dat de organisatie tijdig overal ter wereld goed toegerust personeel kan plaatsen.
UNAIDS’ oriëntatie op het veld komt tot uitdrukking in de verdeling van de staf over
hoofdkantoor en veldkantoren: per april 2013 was 70% van het personeel werkzaam
in het veld en 30% op het hoofdkantoor. In 2011 was dat nog 65% respectievelijk
35%.
UNAIDS heeft een goede genderbalans met 52% van de functies bezet door
vrouwen per april 2013. Hoewel UNAIDS het dus goed doet voor wat betreft het
Pagina 10 van 15
