Scorecard | IDB
5 Conclusie
5.1 Institutionele aspecten en functioneren
De IDB is een goed functionerende organisatie met een focus op economische- en
sociale ontwikkeling van Latijns-Amerika en het Caraïbisch gebied. De IDB scoort
over de gehele linie naar behoren. De financiën zijn goed op orde en de organisatie
trekt lessen uit in het verleden gemaakte fouten. Doordat de lenende landen de
meerderheid van de aandelen bezitten, bestaat er een hoge mate van ownership. De
IDB is de grootste multilaterale organisatie in de regio en een belangrijke partner
voor Latijns-Amerikaanse en Caraïbische landen. De meerwaarde van de IDB ligt
onder meer op het terrein van infrastructurele werken (water) en particuliere sector
ontwikkeling. Ook is de Bank veelal de eerst aangewezen organisatie voor de
coördinatie van de hulp voor de wederopbouw na rampen, zoals in het geval van
Haïti.
De financiële crisis van 2008-2009 was de aanleiding tot een forse kapitaalverhoging
(70%). Nederland heeft aan deze kapitaalverhoging niet meegedaan, als enige van
de niet-regionale leden van de IDB. Het aandeel van Nederland in de IDB is
daardoor verder gereduceerd (naar een bescheiden 0,2%). Nederland vormt binnen
de Bank een kiesgroep samen met België, Duitsland, Italië, Zwitserland, Israël en
China. Duitsland en Italië leveren om beurten de bewindvoerder voor deze
kiesgroep.
IDB weet zich over het algemeen goed aan zijn kernmandaat te houden. Vrijwel alle
(kern)strategieën zijn, onder druk van de negende kapitaalverhoging, herzien. De
onafhankelijke evaluatiedienst functioneert goed. Aanbevelingen worden integraal in
beleidsdocumenten opgenomen met een indicatie of zij door Management worden
overgenomen. Dat laatste is doorgaans het geval. Interne mechanismes voor
corruptiebestrijding (waaronder de klokkenluidersregeling) functioneren naar
behoren. Terreinen waar de IDB zich verder kan ontwikkelen zijn decentralisatie en
samenwerking met andere instellingen.
Score Verw.
3 Institutionele aspecten en functioneren
Strategie en focus 4
Resultaatsturing 3 
Partnerschappen 3 
Effectiviteit bestuurs- en beheersorganen 3 
Beleidsevaluatie 3 
Personeelsbeleid 2 
Financieel beheer 3 
Corruptiebestrijding in de interne organisatie 3 
5.2 Beleidsrelevantie
Gegeven de geografische focus van de IDB op de LAC regio is de relevantie van de
IDB groep voor het Nederlandse BHOS-beleid beperkt relevant. Dit geldt met name
voor de traditionele ontwikkelingssamenwerking. De relevatie is vooral gelegen in de
actieve rol die de IDB groep speelt met betrekking tot stimulering van duurzame,
inclusieve economische groei in de LAC regio via private sector ontwikkeling,
Pagina 14 van 15
