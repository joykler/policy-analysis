Scorecard | UNAIDS
In de jaarlijkse rapportage geeft UNAIDS de beheersraad inzicht in de resultaten
(uitkomsten en outputs) voor de 10 doelen uit het strategisch plan op landen-,
regionaal en wereldwijd niveau en in de belangrijkste uitdagingen en geleerde
lessen. Alle belangrijke documenten zijn beschikbaar op de website van UNAIDS.
In 2012 heeft UNAIDS een internetsysteem geïntroduceerd (Joint Programme
Monitoring System) waarmee de uitvoering van het werk kan worden gevolgd en dat
UNAIDS’ mogelijkheden om snelle aanpassingen te doen in de programma’s
vergroot. “Het systeem heeft bijgedragen aan betere planning en helderheid over
resultaten op landen en regionale niveau“, zegt de mid-term review erover.
De co-sponsoren leggen voor het overgrote deel van hun activiteiten, middelen en
resultaten op landenniveau verantwoording af aan hun eigen beheersraad, en niet
(los van een jaarlijkse rapportage ter informatie) aan de beheersraad van UNAIDS.
De manier waarop de co-sponsoren verantwoording afleggen over hun resultaten
zou kunnen worden verbeterd.
UNAIDS is transparant in de toewijzing van de ongeoormerkte middelen. De
toewijzing vindt plaats aan landen en regio’s die prioriteit hebben, en is afhankelijk
van de prestaties van de co-sponsoren en de middelen die de co-sponsoren zelf
werven. De Raad keurt de verdeling goed.
UNAIDS is nog niet aangesloten bij het IATI initiatief.
Beoordeling: Voldoende = 3
Verwachting voor positieve verandering: neutraal = 
3.3 Partnerschappen
Naast de uitvoering van het mandaat is het aangaan van partnerschappen voor
UNAIDS, zelf een partnerschap bij uitstek, core business en volgens de MAR 2012
een sterk punt. In de strategie 2011-2015 zijn partnerschappen een rode draad. Ze
brengen VN, overheden, mensen met hiv, NGO’s, financiële instellingen,
wetenschap, media en private sector samen. UNAIDS heeft vaak een coördinerende
rol.
UNAIDS’ benadering heeft de kosten voor levensreddende aids medicijnen in 10 jaar
gereduceerd tot bijna nihil en de tijd om medische innovaties te introduceren in
situaties waar weinig geld beschikbaar is teruggebracht van 15 naar drie jaar.
Eén van UNAIDS belangrijkste strategische partners is het Global Fund to fight
AIDS, Tuberculosis and Malaria (GFATM). UNAIDS werkt nauw samen met GFATM op
een veelheid van gebieden en voorziet GFATM onder meer van technische
assistentie in hun financieringscyclus waaronder hulp bij aanwending en monitoring
van de subsidies van het GFATM. GFATM beschouwt het partnerschap met UNAIDS
als zeer effectief.
Nederland heeft met UNAIDS en NGOs een partnerschap waarin gezamenlijk wordt
gewerkt in Oekraïne, Indonesië en Kenia aan betere dienstverlening en respect voor
de rechten van meisjes, vrouwen, LGBT, sekswerkers en drugsgebruikers.
Pagina 8 van 15
