Scorecard | UNICEF
alle lagen van de organisatie en in alle contexten (inclusief humanitaire situaties) en
voldoet aan de normen en standaarden van de United Nations Evaluation Group
(UNEG).
De UNICEF Evaluatie Dienst geeft leiding aan het evaluatiebeleid. Een intern
Evaluatie Comité surveilleert en kan instemmen met gedane aanbevelingen. De
Evaluatie Dienst rapporteert aan de Uitvoerend Directeur die aanbevelingen
overneemt en zorgdraagt voor follow up. De Evaluatie Dienst rapporteert jaarlijks
aan de Uitvoerende Raad. De Uitvoerende Raad keurt het meerjarige werkplan en
budget voor evaluatie goed. Het beleid kent duidelijke richtlijnen voor evaluaties,
zoals onafhankelijkheid, onpartijdigheid en transparantie. De nadruk ligt op een
gedecentraliseerd systeem. Ook wordt benadrukt dat evaluaties samen met
nationale autoriteiten, het VN-systeem en andere geïnteresseerde partners moeten
worden uitgevoerd. UNICEF is bezig om samen met overheden en andere partners
de focus op monitoring en evaluatie van landenprogramma’s te versterken.
Aandachtspunten zijn de capaciteit en middelen van de Evaluatie Dienst en de
opvolging van uitkomsten van evaluaties door het management. De resultaten van
evaluaties worden verzameld in de Global Evaluation Database en zijn publiekelijk
toegankelijk.
De UNICEF evaluaties van landen en regionale kantoren worden beoordeeld door
een onafhankelijk ingehuurde organisatie die daarbij een consistente methodologie
gebruikt. De resultaten van het Global Evaluation Report Oversight System (GEROS)
worden jaarlijks gepubliceerd in het jaarrapport van de Evaluatie Dienst. De
beoordeling wordt door een onafhankelijk team van outsiders gedaan. Hierdoor
krijgt UNICEF zicht op de kwaliteit van de eigen evaluaties.
Beoordeling: Voldoende = 3
Verwachting voor positieve verandering: waarschijnlijk 
3.6 Personeelsbeleid
UNICEF kent een personeelsbeleid dat in overeenstemming is met de standaarden
en regels van de VN. Er is geen eenduidig loopbaanbeleid. UNICEF volgt het
algemene VN-beleid wat betreft salarissen en secundaire arbeidsvoorwaarden.
Stafrotatie en mobiliteit zijn belangrijke elementen van het personeelsbeleid.
Mobiliteit binnen het VN systeem laat duidelijk nog te wensen over.
De organisatie heeft in het personeelsbeleid aandachtsgebieden geïdentificeerd die
cruciaal zijn voor het functioneren in de toekomst. Hoewel de tijdsduur voor het
rekruteren van personeel door optimaliseren van het selectieproces is beperkt,
worden 31% van de vacatures niet binnen de drie maanden target vervuld.
In 2013 waren er 11.684 mensen werkzaam voor UNICEF. De organisatie beschikt
over gekwalificeerd en zeer gemotiveerd personeel en heeft een brede mix van
vaardigheden binnen de organisatie. Sinds 2007 heeft UNICEF een Gender Parity
and Equality Policy en heeft met 48% vrouwen al jaren gendergelijkheid binnen de
organisatie.
Gezien het aantal grote humanitaire situaties in 2013 is het extra inzetten van korte
dienstverbanden met 85% gestegen ten opzichte van 2012. Daarom heeft UNICEF
besloten de inzet van internationale en lokale medewerkers in crisissituaties te
vergemakkelijken om op die manier het hoofd te bieden aan het grote aantal
humanitaire situaties op dit moment. Dit maakt het makkelijker voor internationale
en lokale medewerkers om bij te dragen aan humanitaire situaties ergens anders in
de wereld.
Om jonge professionals aan UNICEF te binden, heeft UNICEF het New Emerging
Talent Initiative opgezet. Daarnaast zorgt het Junior Professional Officer (JPO)
programma voor jonge professionals binnen UNICEF. Nederland maakt deel uit van
het JPO programma en UNICEF profiteert van diverse posten gefinancierd door
Nederland. UNICEF zet ook zogenoemde Talent Groepen op waarbij interne en
Pagina 12 van 17
