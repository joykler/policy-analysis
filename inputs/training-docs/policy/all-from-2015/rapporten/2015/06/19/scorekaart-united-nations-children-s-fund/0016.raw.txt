Scorecard | UNICEF
UNICEF een actieplan ontworpen voor de periode 2014-2017 met een specifiek
thematisch genderfonds. Landenkantoren hadden in een evaluatie aangegeven
geïnteresseerd te zijn in een operationeel kader, financiële- en technische middelen
en specifieke praktische instrumenten. UNICEF heeft dit in het hernieuwde beleid
opgenomen. Ook is een gender marker opgenomen, zodat programma activiteiten
en middelen op hoofdkantoor- en landenniveau op genderdoelstellingen gemonitord
kunnen worden. Naast het eigen beleid heeft UNICEF het thema gender ook in de
samenwerking met andere multilaterale organisaties versterkt, ook in humanitaire
situaties. Binnen het cluster systeem in humanitaire situaties coördineert UNICEF
samen met UNFPA de werkgroep Gender Based Violence als onderdeel van het
Protection cluster.
6. Klimaat
Beperkt relevant. UNICEF heeft geen algemeen beleid op klimaat. UNICEF ziet
duurzaamheid op het gebied van natuur en milieu als een kans om betere resultaten
te boeken voor kinderen. Voor alle UNICEF-programma’s en projecten moet een
milieu-assessment worden ingevuld. Wel heeft UNICEF alle actieplannen van
internationale conferenties op dit gebied onderschreven. Ook is UNICEF bezig om
klimaatverandering in alle aspecten van haar operaties op te nemen, vooral Water,
Sanitation and Hygiene (WASH) programma’s. Vanuit UNICEF’s focus op Disaster
Risk Reduction is klimaatadaptatie een belangrijk thema.
7. Private Sector Development
Beperkt relevant. UNICEF heeft een Corporate Social Responsibility afdeling om het
bedrijfsleven duidelijke handvatten aan te dragen voor het versterken van
maatschappelijk verantwoord ondernemen met een focus op de rol van kinderen in
de handelsketens. Nederland werkt sinds 2014 samen met UNICEF op het gebied
van kinderarbeid in Bangladesh en Indonesië. Als onderdeel van de samenwerking
richt het Nationaal Comité UNICEF Nederland zich verder op bewustwording van
Nederlandse bedrijven over de Children's Rights and Business Principles . Naast
relevantie voor de BHOS-prioriteiten versterkt deze samenwerking de Nederlandse
inzet - vanuit het mensenrechtenbeleid - op mensenrechten en bedrijfsleven en
kinderarbeid.
8. Humanitaire hulp
Relevant. UNICEF is een systeemorganisatie en opereert op het vlak van
humanitaire hulp, transitie en ontwikkeling. Momenteel spendeert UNICEF ongeveer
28% van alle fondsen aan humanitaire hulp. UNICEF ontvangt een bijdrage voor het
humanitaire werk uit het Relief Fund alsmede voor specifieke humanitaire situaties
(in 2014 voor de Ebola en de Syrië crisis). UNICEF coördineert verschillende clusters
in het clustersysteem (onderwijs, voeding, water en sanitatie, kinderbescherming)
en is een actieve partner in de andere clusters.
4.2 Extra relevantie
UNICEF heeft sinds een aantal jaren een duidelijke ‘equity’ focus waarbij de
organisatie nadruk legt op armoede- en ongelijkheidsbestrijding in lage- en
middeninkomenslanden en inclusieve groei bepleit. Verder speelt de organisatie een
rol in het Post-2015 (onder andere door middel van een Group of Friends of Children
and the SDGs) en Financing for Development proces waarbij gepleit wordt om
kinderen centraal te stellen in de discussies. UNICEF speelt een aanzienlijke rol in de
coördinatie van humanitaire hulp aangezien de organisatie mondiaal leidend is in de
coördinatie van vier (sub-)clusters (onderwijs, voeding, water en sanitatie, en
kinderbescherming).
Het Nederlandse Nationale Comité voor UNICEF pleit actief voor een verbeterde
situatie van vluchtelingenkinderen en is verder actief wat betreft kinderrechten in
het Caribisch deel van het Koninkrijk. Binnen Nederland heeft het Nederlandse
Nationale Comité voor UNICEF partnerschappen met de Nederlandse private sector
(zoals DSM, Djoser, Schiphol, KLM, Ikea Foundation, Philips Foundation), platforms
en kennisinstellingen ter bevordering van de rechten van het kind in Nederland.
UNICEF heeft verder een mondiaal partnerschap met de ING Bank.
Pagina 16 van 17
