Scorecard | UNICEF
Investigations. 2013 was het eerste jaar waarin alle interne audit rapporten via de
4
website openbaar gemaakt werden.
Bij dit kantoor is sinds 2006 een meldpunt voor fraude en corruptie ingesteld. Zij
zijn verantwoordelijk voor onderzoeken naar klachten over fraude, misbruik van
gezag, corruptie, seksuele intimidatie en mismanagement. In 2013 werden in totaal
148 zaken onderzocht (tegenover 66 zaken in 2012) waarvan er 127 leidden tot een
onderzoeksrapport, op basis waarvan UNICEF beslist of tot disciplinaire maatregelen
wordt overgegaan. In veel gevallen is dit ook gebeurd.
UNICEF heeft in mei 2007 een Ethics Office ingesteld en beleid aangenomen ter
bescherming van klokkenluiders. Het audit jaarrapport van 2009 constateerde
echter dat de staf onvoldoende bekend was met het klokkenluidersbeleid en weinig
vertrouwen heeft in bescherming tegen represailles bij het signaleren van
misstanden. De Ethics Office heeft het beleid en de informatievoorziening hierover
sindsdien versterkt, waardoor het vertrouwen onder het personeel om misstanden
aan te kaarten is toegenomen.
Op landenniveau is UNICEF bezig om in fragiele staten per landenkantoor minimum
risk management standaarden op te zetten. Deze standaarden voegen bestaande
instrumenten samen en systematiseren de toepasbaarheid door nieuwe
instrumenten te ontwikkelen. Ze combineren een context-analyse met de mogelijke
risico’s die de basis vormen voor uitgebreidere rapportage over risico’s, genomen
voorzorgsmaatregelen en te maken keuzes.
Binnen het VN systeem is naar het voorbeeld van een Risk Management Unit in
Somalië momenteel ook een dergelijke eenheid opgezet in Afghanistan waardoor de
VN breed kan optrekken om de risico’s op malversaties te verminderen.
Beoordeling: voldoende = 3
Verwachting voor positieve verandering: waarschijnlijk 
4
www.UNICEF.org/auditandinvestigation
Pagina 14 van 17
