Scorecard | UNAIDS
3.8 Corruptiebestrijding in de interne organisatie
UNAIDS hanteert het goed uitgewerkte zero tolerance anti-corruptie en fraudebeleid
van de WHO. Er is een beleid om fraude tegen te gaan, klokkenluiders te
beschermen en vergelding tegen te gaan. Dit is laatstelijk in 2012 geactualiseerd om
het in overeenstemming te brengen met internationale standaarden en regelingen
waaronder UNAIDS’ Guide to Ethics.
UNAIDS stelt de middelen veilig met behulp van een controlesysteem dat onder
meer fraude moet voorkomen, de risico’s beoordeelt en beperkt, zorgt voor
functiescheiding, verantwoording, onderzoek en follow-up als dat nodig is. Fraude
wordt aan de Beheersraad bekend gesteld in de jaarlijkse financiële rapportages.
Het beleid om fraude te voorkomen en de richtlijnen voor bewustwording van
fraude, eveneens geactualiseerd in 2012, bevatten maatregelen om corruptie tegen
te gaan en beschrijven te volgen procedures in geval de accountant financiële
onregelmatigheden constateert. Externe consultants schenken aandacht aan het
risico op fraude in de landenkantoren als onderdeel van de reviews die worden
uitgevoerd om de verantwoording van landenkantoren te verbeteren.
In 2013 zijn geen fraudegevallen geconstateerd.
Beoordeling: Goed = 4
Pagina 12 van 15
