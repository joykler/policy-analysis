Scorecard | IDB
Ook op gendergebied kan de Bank nog voortgang boeken. Van de IDB-werknemers
bestaat thans 51% uit vrouwen. De Human Capital Strategy heeft nu tot doel meer
vrouwen op hogere functies te krijgen (eind 2015 40% boven grade 4 en 40-60%
upper management). Tussen 2008 and 2014 is het percentage vrouwen boven grade
4 gemiddeld met 1.2% per jaar toegenomen tot 37%. Gedurende dezelfde periode
is het percentage vrouwen in hogere functies gegroeid van 19% tot 33%.
De salarissen van de IDB voor zowel lokale als internationale staf zijn in 2012
vergeleken met die van het IMF, de Wereldbank, de VN, publieke en private
organisaties. De gemiddelde IDB salarissen zijn lager dan die bij het IMF en de
Wereldbank. De salarissen zijn de afgelopen jaren vooral aangepast om in lijn te
blijven met vergelijkbare organisaties. De secundaire arbeidsvoorwaarden bij de IDB
zijn ongeveer op hetzelfde niveau als bij IMF en Wereldbank. Naar het oordeel van
een minderheid van de aandeelhouders (waaronder Nederland) zou een versobering
van salarissen op zijn plaats zijn.
Beoordeling: matig = 2
Verwachting voor positieve verandering: waarschijnlijk = 
3.7 Financieel beheer
De IDB heeft een AAA-rating, de IIC een AA-rating. De Bank beschikt hierdoor over
een goede positie op de kapitaalmarkt. Dit komt doordat de maximale leencapaciteit
van de Bank is gekoppeld aan de inleg van niet-regionale donoren met een AAA-
status. De garantiestellingen van deze landen (waaronder Nederland) zijn dus van
cruciaal belang voor de Bank. In 2014 is besloten de Capital Adequacy Policy van de
IDB te actualiseren, om zeker te stellen dat de IDB te allen tijde voldoende kapitaal
heeft om bij de geplande leningenomvang de AAA status te handhaven. Dit nieuwe
beleidskader is begin 2015 van kracht geworden. Deze ontwikkeling heeft het
vertrouwen in het financieel management van de bank vergroot.
De IDB heeft een degelijk Long-Term Financial Plan. Voor de periode 2011-2020
bestaat een financiële strategie met vijf scenario´s. Halfjaarlijks worden de
rentetarieven vastgezet op basis van LIBOR. Deze aanpassing van de rentetarieven
geldt voor de totale leningen-portefeuille van de IDB, niet alleen voor nieuwe
leningen. Hiermee beschikt de IDB als enige MDB over een effectief
renteaanpassings-mechanisme om eventuele kapitaaltekorten aan te zuiveren.
De Equity-to-Loan Ratio (ELR) nam af van 33,6% in 2013 tot 32,4% in 2014. Dit is
een gevolg van de verhoogde activiteit van de IDB na de financiële crisis en de
impact van de kapitaalverhoging. Overigens weerspiegelt de ELR met dit percentage
een degelijk financieel management. Dat laatste blijkt ook uit het relatief hoge paid
in percentage van de kapitaalbijdragen. Het administratieve budget is gedaald van
USD 591 miljoen in 2013 tot USD 419 miljoen in 2014, dit met name door een
daling van pensioenkosten met USD 180 miljoen.
Verantwoording over geoormerkte bijdragen
Nederland geeft op dit moment geen geoormerkte bijdragen aan de IDB. In het
verleden is steun verleend aan het IDB – Netherlands Water Partnership Program.
De ervaringen hiermee waren goed; er werd door de Bank tijdig en goed
gerapporteerd over de in totaal 103 projecten die gefinancierd zijn in Latijns-
Amerika. De activiteit is in 2013 afgesloten.
Pagina 10 van 15
