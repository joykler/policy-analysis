Om het bovenstaande te bereiken moeten alle verplichtingen die 
voortvloeien uit het verdrag van Chicago (5.1.1) en de Europese 
luchtvaartverordeningen worden nagekomen. 
Daarnaast geldt als randvoorwaarde dat: 
 veiligheidsregelgeving en het toezicht zijn gebaseerd op risico analyse 
en prestatiemeting, 
 veiligheidstrends worden geïdentificeerd en geconstateerde risico’s 
beheerst, 
 veiligheidsprestatie wordt gemeten aan de hand van nationale 
veiligheidsindicatoren en de veiligheidsindicatoren van de Nederlandse 
luchtvaartbedrijven, 
 afspraken worden gemaakt met de luchtvaartbedrijven over veiligheid 
en de continue verbetering daarvan, 
 veiligheidsinformatie wordt verzameld, geanalyseerd en gedeeld met 
alle betrokkenen met als doel verbetering van de veiligheid, 
 voldoende middelen worden ingezet, 
 medewerkers zijn toegerust en getraind om taken uit te kunnen 
voeren en verantwoordelijkheden waar te kunnen maken. 
 
In het jaarlijks op te stellen Actieplan wordt aangegeven welke concrete 
stappen worden gezet om hier invulling aan te geven. 
 
  
 
 
 
Safety culture 
VMS gaat om een veiligheidscultuur, waarin veiligheid als een eigen 
verantwoordelijkheid wordt beschouwd en waar veiligheidservaringen worden 
gemeld om van te kunnen leren.  
 
Reporting culture 
De bereidheid tot melden en het gemak van het doen van een melding is van 
wezenlijk belang. De melder moet weten dat zijn melding kan bijdragen aan de 
veiligheid. De melder moet hierop worden getraind.  
Het doen van een melding moet eenvoudig zijn en snel kunnen geschieden. De 
luchtvaartorganisatie dient dit te faciliteren. 
 
Just culture 
Het melden van veiligheidservaringen vereist openheid en durf om eigen 
ervaringen te delen. Het vereist tevens vertrouwen dat meldingen worden 
gebruikt om van te leren, niet om te bestraffen, niet door de overheid 
(strafrechtelijk   – OM - of bestuursrechtelijk – ILT -) noch door de werkgever 
(ontslag of uitgestelde promotie), tenzij er sprake is van grove nalatigheid of 
opzet. Tevens dient het onderzoek van de melding onafhankelijk van beleid, 
toezicht en uitvoering te gebeuren.  
 
 
Figuur 1 
 
7 15 juni 2015
