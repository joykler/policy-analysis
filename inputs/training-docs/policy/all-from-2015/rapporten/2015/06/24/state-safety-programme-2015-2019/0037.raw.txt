5.3 Veiligheidsdoelstellingen 
 
In dit State Safety Programme zijn 15 veiligheidsdoelstellingen 
gedefinieerd. 
Bij het benoemen van de veiligheidsdoelstellingen is een onderscheid 
gemaakt in: 
veiligheidsdoelen, die aangeven wat we willen realiseren, 
veiligheidsrandvoorwaarden, verplichtingen die voortvloeien uit 
internationale verplichtingen, zoals het verdrag van Chicago, maar nog 
niet volledig zijn geïmplementeerd. Van de overheid mag worden gevergd 
dat dergelijke verplichtingen worden nagekomen zeker als de veiligheid 
daarmee is gediend, 
veiligheidsprioriteiten, die aangeven waar versterking van het 
veiligheidsmanagement gewenst is, bijvoorbeeld omdat op onderdelen van 
de luchtvaart de regelgeving (nog) niet van toepassing is of meer 
voorlichting nodig is. 
 
De veiligheidsdoelen, -randvoorwaarden en prioriteiten worden 
opgenomen in het Actieplan. Voor 2015 zijn dat vooralsnog: 
5.3.1 Geen vermijdbare fatale ongevallen in de commerciële luchtvaart 
Het voornaamste veiligheidsdoel dat het ministerie zich stelt is: géén 
vermijdbare fatale ongevallen in de commerciële luchtvaart met 
Nederlandse luchtvaartuigen, noch op Nederlandse luchthavens, noch in 
het Nederlandse luchtruim, noch met door Nederlandse bedrijven 
onderhouden luchtvaartuigen. 
5.3.2 Geen fatale ongevallen te wijten aan uitrusting of training in de General 
Aviation 
Voor de General Aviation is het veiligheidsdoel: géén fatale ongevallen in 
de General Aviation waarbij luchtvaartuig, uitrusting of training een rol 
hebben gespeeld (interne veiligheid) en geen doden of gewonden op de 
grond (externe veiligheid).  
5.3.3 Regelgeving Bonaire, Sint Eustatius en Saba op orde 
Het is een veiligheidsrandvoorwaarde dat de eilanden Bonaire, Sint 
Eustatius en Saba op 1 januari 2018 voldoen aan de relevante ICAO-
standaarden. Ook het toezicht dient zodanig te zijn ingericht. 
5.3.4 Regelgeving Curaçao, Sint Maarten en Aruba op orde 
Het is een veiligheidsprioriteit dat de landen Curaçao, Sint Maarten en 
Aruba op 1 januari 2019 alle ICAO-standaarden, waarvoor niet na gedegen 
afweging een afwijking is gemeld, hebben geïmplementeerd in de 
nationale regelgeving. 
5.3.5 ICAO State Letters en afwijkingen 
Het is een veiligheidsrandvoorwaarde dat alle State Letters die een relatie 
hebben met de implementatie van regelgeving binnen Nederland op tijd 
zijn beantwoord en indien er nieuwe afwijkingen ontstaan die tijdig worden 
vermeld in het ICAO Online Framework. 
5.3.6 Voldoen aan de eisen voor Continuous Monitoring Approach van ICAO 
Het is een veiligheidsrandvoorwaarde dat Nederland op 1 januari 2016 
beschikt over een plan van aanpak hoe in het ICAO Online Framework 
naast de afwijkingen ook de wijze van naleving wordt vermeld en 
Nederland, inclusief het Caribische gedeelte, eind 2018, zich weer 
rangschikt tussen de toonaangevende landen op basis van een ICAO audit.  
Onderdeel van CMA is eveneens de beantwoording van de ICAO Protocol 
Questions. 
37 15 juni 2015
