1.2 Regelgeving 
1.2.1 Algemeen 
Door het internationale karakter van de luchtvaart komt bijna alle 
regelgeving voor luchtvaartveiligheid in internationaal verband tot stand. 
De Nederlandse regelgeving voor interne luchtvaartveiligheid (het veilig 
vliegen) vloeit voort uit ICAO-standaarden en –aanbevelingen.  
Nederland heeft als partij bij het Verdrag betreffende de internationale 
burgerluchtvaart de verplichting de in het verdrag opgestelde standaarden 
4
(5.1.2) te implementeren in de Nederlandse regelgeving . Dit gebeurt 
grotendeels via Europese regelgeving. Europese verordeningen werken 
rechtstreeks door in de Nederlandse rechtsorde. Europese aanbevelingen 
worden in Nederlandse regelgeving geïmplementeerd.  
 
De regelgeving voor de luchtvaart in Nederland is, naast de rechtstreeks 
werkende Europese verordeningen, neergelegd in de Wet luchtvaart, de 
Luchtvaartwet en daarop gebaseerde algemene maatregelen van bestuur 
en ministeriële regelingen. 
 
ICAO en EASA zien erop toe of Nederland zich houdt aan de internationale 
verplichtingen en regels. ICAO audits die slechts leidden tot een 
momentopname zijn opgevolgd door de Continuous Monitoring Approach 
(CMA), waarbij de verdragstaat digitaal verantwoording dient af te leggen 
over de naleving van de standaarden en aanbevelingen en het melden en 
oplossen van afwijkingen. 
EASA doet audits met teams die een bezoek afleggen en houdt op die 
wijze toezicht op de uitvoering van de Europese verordeningen. 
1.2.2 Koninkrijk der Nederlanden 
Het Koninkrijk der Nederlanden bestaat uit de vier landen Aruba, Curaçao, 
Sint Maarten en Nederland. De vier landen dienen elk te beschikken over 
een SSP. 
 
De Caribische eilanden Bonaire, Sint Eustatius en Saba maken sinds 10 
oktober 2010 onderdeel deel uit van het land Nederland binnen het 
Koninkrijk. Dit SSP heeft ook betrekking op deze eilanden. 
 
Aangezien ICAO het Koninkrijk der Nederlanden als geheel aanspreekt op 
zijn verdragsverplichtingen is het essentieel dat de veiligheid in het hele 
Koninkrijk voldoende geborgd is. Anders kan Nederland qua veiligheid niet 
tot de top behoren. 
 
De Europese regelgeving geldt niet op de eilanden Bonaire, Sint Eustatius 
en Saba. Nederland zal zelf moeten zorgen voor een juiste doorwerking 
van de ICAO-verplichtingen. Het is een veiligheidsrandvoorwaarde dat de 
eilanden Bonaire, Sint Eustatius en Saba op 1 januari 2018 voldoen aan de 
relevante ICAO-standaarden. Ook het toezicht dient zodanig te zijn 
ingericht. (5.3.3).  
 
Curaçao, Sint Maarten en Aruba hebben als autonome landen binnen het 
Koninkrijk ieder hun eigen nationale regelgeving. ICAO-standaarden 
dienen de basis te vormen voor hun nationale regelgeving, indien 
noodzakelijk kan gemotiveerd worden afgeweken. 
 
Het is een veiligheidsprioriteit dat de landen Curaçao, Sint Maarten en 
Aruba op 1 januari 2019 alle ICAO-standaarden, waarvoor niet na gedegen 
afweging een afwijking is gemeld, hebben geïmplementeerd in de 
nationale regelgeving (5.3.4). Nederland zal de regiegroep, die is belast 
                                                
4
 Nederland heeft als doel ook alle aanbevelingen te implementeren. 
8 15 juni 2015
