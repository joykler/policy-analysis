1.3.3.3 Ministerie van Economische Zaken 
Het Agentschap Telecom maakt onderdeel uit van het Ministerie van 
Economische Zaken. Het Agentschap Telecom is in Nederland 
verantwoordelijk voor het uitgeven en beschermen van de frequenties die 
worden gebruikt voor communicatie, veiligheid en navigatie in de 
luchtvaart in Nederland. 
1.3.3.4 Ministerie van Buitenlandse Zaken 
Het Ministerie van Buitenlandse Zaken onderhoudt bij ongevallen 
contacten met ambassades en consulaten indien in het vliegtuig 
buitenlandse passagiers zitten of in het geval er Nederlandse passagiers 
betrokken zijn bij een ongeval in het buitenland. 
Het ministerie van Buitenlandse Zaken heeft algemeen coördinerende 
taken met betrekking tot de Verenigde Naties (ICAO) en Europese Unie. 
1.4 Onderzoek naar ongevallen en ernstige incidenten 
1.4.1 Inleiding 
Indien een ongeval of ernstig incident is opgetreden is het van belang dat 
in de toekomst een dergelijke ramp wordt voorkomen. De samenleving 
verlangt dat alles wat we kunnen leren zich vertaalt in verbeterde 
processen. 
EU verordening 996/2010 vereist het melden van ongevallen en 
incidenten.  Ook voorvallen, niet zijnde ongevallen en incidenten, moeten 
worden gemeld, EU 376/2014, hierover meer in 3.2.1. 
Voorop staat dat ongevallen, incidenten en voorvallen worden gemeld om 
er van te kunnen leren (just culture). 
In Nederland is de Onderzoeksraad voor Veiligheid belast met het 
18
ongevallen onderzoek . Voor Aruba, Curaçao en Sint Maarten doet de OVV 
onderzoek op basis van verzoek van het land, waarbij de verplichtingen die 
voortvloeien uit ICAO annex 13 bepalend zijn. 
 
De OVV is een zelfstandig bestuursorgaan dat onafhankelijk integraal 
onderzoek doet naar oorzaken van rampen, zware ongevallen en ernstige 
incidenten op een breed werkgebied en onafhankelijk aanbevelingen 
19
formuleert .  
Wanneer de OVV voorvallen op het beleidsterrein van Defensie onderzoekt, 
krijgt dit onderzoek prioriteit boven het door Defensie zelf te verrichten 
onderzoek. Afspraken hierover zijn vastgelegd in een 
afstemmingsprotocol. 
In de wet is vastgelegd dat voor de burgerluchtvaart het ministerie van 
IenM verantwoordelijk is voor de beoordeling of de aanbevelingen 
adequaat worden opgepakt.  
De Tweede Kamer heeft een essentiële controlerende functie doordat ze, 
wettelijk verplicht, actief moet worden geïnformeerd. 
Het is een veiligheidsrandvoorwaarde dat alle aanbevelingen van de OVV 
in kaart worden gebracht en de uitvoering ervan wordt bewaakt en 
gestimuleerd, de hiervoor noodzakelijke processtappen worden 
opgenomen in deel 3, de SSP gerelateerde procedures en werkafspraken 
(5.3.11). 
 
 
 
                                                
18
 Rijkswet Onderzoeksraad voor Veiligheid 
19
 Ter waarborging van zijn onafhankelijkheid verricht de OVV zijn werkzaamheden niet onder 
verantwoordelijkheid van een minister, maar is hij in de Rijkswet OVV aangemerkt als zelfstandig 
bestuursorgaan. Op grond van die Rijkswet heeft de minister van VenJ evenwel enkele bevoegdheden 
ten aanzien van de OVV. Zo behoeft de begroting van de OVV de goedkeuring van de Minister van VenJ. 
en kan de Minister van IenM de raad opdracht geven deel te nemen aan een onderzoek naar een 
luchtvaartongeval of ernstig luchtvaartincident in een andere staat. 
 
14 15 juni 2015
