1.9 Nationale overlegstructuren  
 
Veiligheidsmanagement raakt alle onderdelen van de luchtvaart in 
Nederland. Alle organisaties in de luchtvaart - overheid en bedrijfsleven, 
beroeps, recreatief - en alle personen zijn betrokken bij 
veiligheidsmanagement. Zij zijn wettelijk verplicht (1.2.3) of richten 
vrijwillig (1.2.4) een VMS in dat past bij hun organisatie. 
Veiligheidsmanagement vereist een goede afstemming tussen al deze 
partijen. 
 
Domein Overleg 
Met alle domeinen in de luchtvaart in Nederland zal overleg plaatsvinden 
over veiligheidsmanagement, het Domein Overleg. Het ministerie van 
IenM draagt zorg dat veiligheidsmanagement in elk overleg adequaat aan 
de orde komen. 
 
Daarbij gaat het om de volgende domeinen: 
 luchtvaartmaatschappijen, 
 helikoptermaatschappijen, 
 luchtverkeersleidingdiensten (civiel en militair), 
 luchthavens (groot, regionaal, militair, groen en klein) 
 ontwerp-, productie- en onderhoudsbedrijven, 
 opleidingsinstellingen. 
Daarbij worden de relevante partijen uitgenodigd. 
 
Het is een veiligheidsprioriteit dat voor alle domeinen een domein overleg 
plaatsvindt. Doel van het Domein Overleg is het verbeteren van het 
veiligheidsmanagement, het verbeteren van de veiligheidscultuur, het 
uitwisselen van veiligheidservaringen, het bespreken van veiligheidsrisico’s 
en de veiligheidspromotie. Ieder Domein Overleg stelt vast of de 
betrokken partijen in dat domein voldoende zijn vertegenwoordigd. Ieder 
Domein Overleg bepaalt zelf of het deel uitmaakt van een reeds bestaand 
overleg of daaraan rapporteert. Ieder Domein Overleg bepaalt zelf de 
vergaderfrequentie (5.3.15).  
 
Sectoroverleg 
Juist de interfaces/raakvlakken tussen verschillende domeinen zijn, omdat 
veiligheidsinformatie niet of gebrekkig wordt uitgewisseld, risicogevoelig. 
Het betreft interfaces tussen overheid en sector, maar ook tussen 
luchtvaartbedrijven onderling en tussen de verschillende domeinen. Naast 
de Domein Overleggen is er derhalve een sectoroverleg waar deze 
interfaces worden belicht en mogelijke risico’s in kaart worden gebracht. 
Aan het sectoroverleg nemen deel: Amsterdam Airport Schiphol, 
Luchtverkeersleiding Nederland (LVNL), KLM, Transavia, Martinair, ArkeFly 
en Corendon. 
 
Veiligheidsnetwerk 
Tweemaal per jaar wordt een Veiligheidsnetwerk georganiseerd. Het 
Veiligheidsnetwerk is een themabijeenkomst ,gericht op één of enkele 
onderwerpen, waarbij voorlichting en promotie voorop staan. Afhankelijk 
van de onderwerpen worden deelnemers uitgenodigd. 
 
 
 
 
 
 
 
 
20 15 juni 2015
