1.10 Veiligheidsplatform Schiphol 
 
In Nederland is goede ervaring opgedaan met interface overleg op de 
luchthaven Schiphol, het zogenaamde Veiligheidsplatform Schiphol (VpS).  
Amsterdam Airport Schiphol coördineert het VpS. Deelnemers zijn 
bedrijven op Schiphol: luchtvaartmaatschappijen, 
afhandelingmaatschappijen, tankdiensten, cateringbedrijven, 
schoonmaakbedrijven en Luchtverkeersleiding Nederland. Partijen wisselen 
onderling informatie uit om veiligheidsrisico’s en voorvallen met betrekking 
tot veiligheid, waar meerdere partijen bij betrokken kunnen zijn, in kaart 
te brengen, er van te leren en herhaling te voorkomen. DGB en ILT 
participeren in de VpS besprekingen.  
 
1.11 Technische assistentie  
 
Nederland steunt initiatieven om de veiligheid in de andere delen van het 
Koninkrijk en andere landen die daar specifiek behoefte aan hebben te 
bevorderen. Hiertoe wordt technische assistentie verleend aan derde 
landen. 
 
Nederland steunt verdere samenwerking in het Caribische gebied.  
 
Met geringe steun en passend binnen de juridische en financiële kaders 
van het ministerie van IenM wordt gezocht naar een multipliereffect, door 
samenwerking met andere organisaties /investeerders.  
 
21 15 juni 2015
