In een deel van het luchtruim boven Nederland worden 
luchtverkeersdiensten geleverd door het Ministerie van Defensie. 
 
Search & Rescue acties, conform ICAO annex 12, worden gecoördineerd 
17
door de Nederlandse Kustwacht , dat is aangewezen als Nederlands 
Maritiem en Aeronautisch Reddings Coördinatie Centrum. 
 
Daarnaast speelt het Ministerie van Defensie een belangrijke rol in het 
toezicht op niet-militaire luchtvaartuigen die worden gebruikt voor 
staatsoperaties. Voor zowel de luchtvaartuigen die in het Caribische deel 
van het Koninkrijk der Nederlanden worden gebruikt (2x Dash-8 en 2x 
AW-139) als de luchtvaartuigen die door de Kustwacht worden gebruikt 
(2x Do-228) zijn of worden afspraken gemaakt over een hybride vorm van 
toezicht. De verantwoordelijkheden van dit toezicht worden hierbij gedeeld 
door ILT en MLA. Omdat deze luchtvaartuigen worden ingezet voor de 
Kustwacht Nederland en Caribisch gebied,  specifieke taken worden 
uitgevoerd  en de luchtvaartuigen niet worden ingezet voor commercieel 
vervoer, is het toezicht op het operationele domein belegd bij de MLA. Voor 
de overige domeinen (ontwerp, luchtwaardigheid en onderhoud) ligt deze 
verantwoordelijkheid bij ILT. 
1.3.3.2 Ministerie van Veiligheid en Justitie 
Het Ministerie van Veiligheid en Justitie (VenJ) heeft een aantal 
verantwoordelijkheden die in dit kader relevant zijn. 
 
Nationale politie 
Bij de Landelijke Eenheid van de Nationale Politie is onder de Dienst 
Infrastructuur de afdeling luchtvaart ondergebracht. De afdeling levert 
ondermeer politietoezicht vanuit de lucht, en voert controles uit op 
vliegbewegingen, documenten van luchtvarenden en luchtvaartuigen. Ook 
kan strafrechtelijk onderzoek worden ingesteld naar luchtvaartongevallen 
en incidenten alsmede naar bepaalde strafbare feiten van de 
luchtvaartregelgeving, waaronder alcoholmisbruik door vliegers. Samen 
met ILT worden veiligheidscontroles uitgevoerd aan boord van 
luchtvaartuigen en wordt het vervoer van gevaarlijke stoffen gevolgd. 
  
Beveiliging (Security) 
Het Ministerie van VenJ is verantwoordelijk voor de beveiliging van de 
burgerluchtvaart (‘Security’), met uitzondering van de ’inflight security’. 
Dit houdt in dat de burgerluchtvaart in Nederland op adequate wijze wordt 
beveiligd tegen terroristische daden, zoals (bom-) aanslagen op 
luchtvaartuigen en burgerluchtvaartterreinen, kapingen van vliegtuigen en 
andere vormen van sabotage met fatale gevolgen. Deze taken zijn 
ondergebracht bij de Nationaal Coördinator Terrorismebestrijding en 
Veiligheid (NCTV). 
 
Rampenbestrijding en crisisbeheersing 
Het Ministerie van VenJ is tevens verantwoordelijk voor het beleid ten 
aanzien van de rampenbestrijding, het crisisbeheersingsbeleid en het 
beleid ten aanzien van de hulpverlenende diensten. Ook deze taken zijn 
ondergebracht bij de NCTV. 
  
Openbaar Ministerie (OM) 
Het OM is belast met de strafrechtelijke handhaving van de rechtsorde. Er 
is door het OM één officier van justitie aangewezen als coördinator voor 
luchtvaartzaken. Vertegenwoordigers van het Openbaar Ministerie nemen 
deel aan het Casus overleg en het Strategisch overleg (zie 3.2.6).  
                                                
17
 Kustwachttaken worden uitgevoerd voor het Ministerie van Infrastructuur en Milieu, het Ministerie 
van Defensie, het Ministerie van Veiligheid en Justitie, het Ministerie van Financiën en het Ministerie 
van Economische Zaken. 
13 15 juni 2015
