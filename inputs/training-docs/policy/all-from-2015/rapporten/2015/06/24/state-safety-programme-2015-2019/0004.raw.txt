Inleiding 
Dit State Safety Program (SSP) is de tweede editie. Aanpassingen in de 
regelgeving, het van kracht worden van ICAO Annex 19, de invloed van de 
European Aviation Safety Agency (EASA), de grotere betrokkenheid van de 
luchtvaartsector, maar ook de nieuwe staatkundige verhoudingen binnen 
het Koninkrijk der Nederlanden hebben geleid tot aanpassing van het 
1
eerste SSP . 
 
Er is voor gekozen een scheiding te maken tussen aan de ene kant dit 
document dat het veiligheidsmanagementsysteem (VMS) van Nederland 
voor de komende vijf jaren beschrijft en aan de andere kant een separaat 
Actieplan dat jaarlijks aangeeft met welke acties Nederland de 
luchtvaartveiligheid wil verbeteren. Daarnaast worden in een digitaal 
document alle relevante procedures vastgelegd. 
Zo ontstaat het drieluik:  
1. SSP,  
2. Actieplan,  
3. SSP gerelateerde procedures en werkafspraken.  
 
Het SSP beschrijft de samenhang tussen beleid, toezicht en 
luchtvaartorganisaties. Voor Nederland is het daarbij van belang dat 
regelgeving vooral op Europees niveau tot stand komt en dat de 
regelgeving zich gestaag ontwikkelt van middel- naar doelregelgeving. 
Deze ontwikkeling zal ook consequenties hebben voor de inrichting van het 
toezicht op de luchtvaart. 
 
Veiligheidsmanagement is een systeembenadering. Het raakt alle 
onderdelen van de luchtvaart in Nederland, een zogenaamde ‘total system 
approach’. Alle organisaties in de luchtvaart overheid en bedrijfsleven, 
beroeps, recreatief - en allen daarbinnen moeten veiligheidsmanagement 
toepassen en een VMS inrichten dat past bij hun organisatie. Daarbij hoort 
het benoemen van een verantwoordelijk bestuurder en het invulling geven 
aan de vier kernbegrippen van veiligheidsmanagement. 
 
De opbouw van dit vernieuwde SSP komt overeen met het door ICAO 
voorgestelde raamwerk met vier kernbegrippen (5.1.3). 
 
Veiligheidsverantwoordelijkheid 
Het ondertekende voorwoord van dit SSP is de veiligheidsbeleidsverklaring 
als bedoeld in ICAO Annex 19. In hoofdstuk 1 worden de rollen en 
verantwoordelijkheden beschreven van de actoren aan de kant van de 
overheid. Ook wordt beschreven welke regelgeving van toepassing is op 
VMS. 
Een essentieel aspect van veiligheidsmanagement bij overheid en 
luchtvaartsector is het leren van ongevallen en ernstige incidenten, 
daartoe wordt het ongevallen onderzoek beschreven. 
Eveneens wordt beschreven hoe het ministerie in haar toezicht rekening 
houdt met de toenemende eigen verantwoordelijkheden van de 
luchtvaartbedrijven. 
 
Veiligheidsrisicomanagement 
In hoofdstuk 2 worden de twee beheersinstrumenten voor 
veiligheidsmanagement beschreven.  
Ten eerste de specifieke eisen aan een VMS voor luchtvaartbedrijven, 
ten tweede het maken van afspraken met luchtvaartbedrijven over 
                                                
1
 Luchtvaartveiligheidsprogramma voor het Koninkrijk der Nederlanden - Nederland, 23 mei 2011. 
4 15 juni 2015
