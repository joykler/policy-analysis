De volgende organisaties worden onder andere betrokken: 
 Luchtvaartbedrijven, 
 LVNL, 
 Nederlandse Vereniging van Luchthavens (NVL), 
 Vereniging Nederlandse Verkeersvliegers (VNV), 
 Commando Luchtstrijdkrachten (CLSK), 
 MLA, 
 KNVvL, 
 AOPA,  
 Netherlands Association of Commercial Aviation (NACA), 
 Dutch Association for Remotely Piloted Aircraft Systems (DARPAS), 
 Interprovinciaal Overleg (IPO), 
 NLR, 
 Afdeling Luchtvaart van de Nationale Politie, 
 Koninklijk Nederlands Meteorologisch Instituut (KNMI). 
 
Er vinden parallel twee prioriteringssessies plaats, één sessie voor de 
commerciële luchtvaart en de luchthavens en een tweede sessie voor de 
General Aviation. Dit sluit goed aan op het wettelijk regiem, in de 
commerciële luchtvaart is VMS verplicht, in de General Aviation deels 
vrijwillig. 
2.2.2 Operationele veiligheidsprestatie 
Ieder luchtvaartbedrijf stelt jaarlijks haar operationele veiligheidsprestatie 
vast. Het bedrijf is verplicht de (mogelijke) gevaren voor de 
luchtvaartveiligheid te inventariseren, de daarmee gepaard gaande risico’s 
te beheren en de doeltreffendheid van deze maatregelen te controleren 
(5.2.1). 
De operationele veiligheidsprestatie bestaat uit een aantal indicatoren met 
een operationeel belang, inclusief per indicator het gewenste 
veiligheidsniveau en een bijbehorend actieplan. De indicatoren zijn 
gebaseerd op operationele risico’s en bedrijfseigen systeemeisen (mate 
invoering VMS, interne veiligheidspromotie, cultuurontwikkelingen, etc.). 
De operationele veiligheidsprestatie en het actieplan van het 
luchtvaartbedrijf moeten passen bij aard en omvang van het 
luchtvaartbedrijf en aansluiten op de mate van ontwikkeling van het VMS 
van het luchtvaartbedrijf. 
De operationele veiligheidsprestatie mag niet strijdig zijn met de 
veiligheidsprestatie van Nederland zoals opgenomen in het Actieplan.  
 
Het luchtvaartbedrijf hanteert voor de vaststelling van de operationele 
veiligheidsprestatie een procedure. ILT beoordeelt deze procedure en 
toetst of de operationele veiligheidsprestatie past bij het luchtvaartbedrijf. 
 
Het is een veiligheidsprioriteit dat DGB en ILT uiterlijk 1 januari 2016 in 
een plan van aanpak vastleggen hoe de beoordeling van de operationele 
veiligheidsprestatie van luchtvaartbedrijven geschiedt (5.3.13). 
 
  
23 15 juni 2015
