3.2 Gegevensverzameling 
 
Veiligheidsmanagement beoogt tevens lessen te trekken uit voorvallen niet 
zijnde ongevallen en incidenten. De Europese verordening inzake het 
melden, onderzoeken en opvolgen van voorvallen in de burgerluchtvaart 
(EU 376/2014) maakt daarbij een onderscheid in verplichte en vrijwillige 
meldingen. 
3.2.1 Verplichte meldingen 
Voorvallen, niet zijnde ongevallen en incidenten, moeten volgens EU 
376/2014 worden gemeld. De Staatssecretaris van IenM is 
verantwoordelijk voor het ontvangen, registreren en analyseren van deze 
meldingen. Deze taak is ondergebracht bij het Analyse Bureau 
Luchtvaartveiligheid (ABL) van de ILT. Het ABL registreert en analyseert de 
meldingen van voorvallen in de Nederlandse burgerluchtvaart. De 
25
registratie vindt plaats in ECCAIRS . Organisaties dienen ook zelf 
voorvallen te analyseren en daarover te rapporteren als er een feitelijk of 
potentieel luchtvaartrisico wordt vastgesteld. Het doel van het ABL is om 
samen met de luchtvaartsector te leren van voorvallen. Periodiek 
rapporteert het ABL over de uitkomsten van trendanalyses en de acties die 
hieruit volgen.  
De meldingsverordening EU 376/2014 streeft naar een gestandaardiseerde 
uitwisseling van informatie en verplicht luchtvaartorganisaties te melden 
op een manier compatibel met de ECCAIRS software. 
 
De meldingsverordening verplicht ook de deelnemers in de General 
Aviation meldingen te doen.  
3.2.2 Vrijwillige meldingen 
Veiligheidsmanagement trekt tevens lessen uit vrijwillige meldingen. 
Luchtvaartpersoneel wordt uitgenodigd alle kleine en grotere gevaren 
(hazards) vrijwillig te melden binnen hun organisatie.  
Ook de meldingsverordening (EU 376/2014) betrekt vrijwillige meldingen 
van gevaren. 
Door analyse van deze meldingen kunnen voorvallen worden voorspeld en 
voorkomen. Veiligheidsmanagement is daarmee behalve reactief tevens 
proactief.  
Alle luchtvaartbedrijven en het ministerie van IenM moeten een dergelijk 
veiligheidsrisicomanagement invoeren als onderdeel van het VMS. 
3.2.3 Eigen onderzoek 
Het doen van verplichte meldingen (3.2.1) en vrijwillige meldingen (3.2.2) 
ontslaat de meldende organisatie niet van het zelf analyseren van de 
melding. 
3.2.4 “Just culture orgaan” EU 376/2014 
De meldingsverordening biedt de melders en de in voorvallen beschreven 
personen bescherming tegen benadeling of vervolging naar aanleiding van 
de voorvalmelding. De organisaties die werknemers in dienst hebben die 
meldingen doen op basis van de verordening stellen na overleg met haar 
personeelsvertegenwoordigers interne regels vast die beschrijven hoe de 
beginselen van een Just culture worden gewaarborgd en toegepast.  
Nederland zal in lijn met de verordening een orgaan aanwijzen als bedoeld 
in art 16 lid 12 van de verordening dat verantwoordelijk is voor de 
uitvoering van de Just culture beginselen en waar vermeende inbreuken op 
26
deze cultuur kunnen worden gemeld . 
                                                
25
 European Coordination Centre for Accident and Incident Reporting Systems 
26
 Voorstel tot wijziging van de Wet Huis voor klokkenluiders (TK 34 105) 
 
25 15 juni 2015
