Met deze aanpak moet de meldingsbereidheid onder het personeel van de 
vergunninghouder gestimuleerd worden – reporting culture -. Zij weten 
dat zij niet zullen worden vervolgd op basis van hun meldingen – just 
culture -. 
De vergunninghouder kan zelf de niet-naleving en de aanleiding daarvan 
onderzoeken en maatregelen treffen om herhaling te voorkomen, zonder 
daarvoor schuldig te worden verklaard dan wel te worden vervolgd. 
1.5.4 Verbetermaatregelen 
De ILT is daarbij transparant over de beoordeling van het voorval en het 
voorgestelde plan van aanpak. In concrete gevallen wordt expliciet 
aandacht besteed aan de volgende elementen: 
 de mate waarin de voorgestelde verbetermaatregelen voldoen, 
 het risico dat de niet-naleving zich herhaalt, 
 de gewenste frequentie van de voortgangsmonitoring. 
Voor de werking van dit systeem is het van groot belang dat meldingen 
van niet-naleving en voorvallen door de vergunninghouder tijdig 
geschieden, de Europese regelgeving schrijft voor binnen 72 uur, en dat 
deze meldingen door ILT worden ontvangen, zie 5.2.2. 
1.5.5 Handhavend optreden 
Niet-naleving kan om verschillende redenen ontstaan. Dit strekt van het 
onbewust maar te goeder trouw verkeerd toepassen van de regelgeving 
tot bewust negeren daarvan. Als er geconstateerd wordt dat bedrijven de 
wet niet naleven, dan kan optreden - interveniëren - noodzakelijk zijn. 
Hiervoor heeft ILT een breed scala aan instrumenten, interventies 
beschikbaar. 
Het doel van een interventie is om een overtredingsituatie te voorkomen, 
te beëindigen, te herstellen of te bestraffen. ILT heeft de interventieladder 
opgesteld om te kunnen beoordelen welke interventie passend is bij welke 
vorm van niet-naleving. 
1.5.6 Overdracht toezicht 
Luchtvaart is bij uitstek internationaal. Nederland is hierbij 
verantwoordelijk voor het toezicht op de Nederlandse luchtvaart en de 
Nederlandse vergunningen. 
Daar waar luchtvaartoperaties plaatsvinden buiten Nederland of 
Nederlandse luchtvaartuigen worden verhuurd aan buitenlandse 
luchtvaartbedrijven is het van belang goede afspraken te maken over het 
toezicht. Een richtlijn daartoe van ICAO is nog niet overgenomen in voor in 
21
Nederland geldende regelgeving . 
Op termijn zal de richtlijn worden overgenomen, met inachtneming van 
het standpunt van EASA over de interpretatie ervan. Hierdoor wordt 
uitwisseling van toezichtverantwoordelijkheden mogelijk, daar waar landen 
hiertoe gezamenlijk besluiten. De Europese regelgeving biedt ten dele al 
een grondslag voor de overdracht van toezicht binnen de EU. 
 
Het is een veiligheidsrandvoorwaarde dat artikel 83bis van het Verdrag 
van Chicago uiterlijk 31 december 2019 is overgenomen in voor in 
Nederland geldende regelgeving (5.3.12). 
 
 
 
 
 
 
 
                                                
21
 Artikel 83bis van het Verdrag van Chicago 
16 15 juni 2015
