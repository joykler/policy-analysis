In het toezichtsprogramma van ILT wordt rekening gehouden met de 
specifieke aard van het luchtvaartbedrijf, de complexiteit van haar 
activiteiten, de resultaten van vroegere certificering- en/of 
toezichtactiviteiten en de beoordeling van bijbehorende risico’s. 
De risico’s worden gewogen met behulp van een risico tool gebaseerd op 
de kennis van inspecteurs van ILT. Dit is één van de elementen die het 
mogelijk maken de planningcyclus van het toezicht te verlengen tot 36 
maanden. 
 
Zodra er veiligheidsindicatoren uit voorvalmeldingen kunnen worden 
afgeleid en er goede afspraken zijn gemaakt over de veiligheidsindicatoren 
van de bedrijven zelf (2.2.2) worden deze ook gebruikt voor het 
vaststellen van het toezichtprogramma. De planningcyclus van het toezicht 
kan worden verlengd tot maximaal 48 maanden. 
 
3.4 Prestatie eisen luchtruim 
 
Het toezicht op luchtverkeersdienstverleners wordt uitgevoerd conform 
Europese eisen. EU 390/2013 stelt daarbovenop prestatie-eisen aan 
veiligheid, milieu, capaciteit en efficiency van het luchtruim. De prestatie-
eisen met betrekking tot veiligheid omvatten de invoering van 
veiligheidsmanagement, het toepassen van risico classificatie bij 
risicoanalyses en de aanwezigheid van een Just culture. 
Zowel de luchtverkeersdienstverleners als de toezichthouder moeten 
hieraan voldoen. 
  
27 15 juni 2015
