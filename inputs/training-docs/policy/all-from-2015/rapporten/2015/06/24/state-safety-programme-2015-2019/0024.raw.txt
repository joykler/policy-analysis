3 Veiligheidsborging 
Veiligheidsborging betreft het erop toezien dat iedereen zich houdt aan 
procedures en leert van voorvallen. 
 
 
Dit hoofdstuk gaat in op de volgende onderwerpen: 
 
 
 
 Hoe is het toezicht ingericht? 
 
 Hoe wordt omgegaan met gebleken tekortkomingen? 
 
 Hoe wordt toezicht gehouden op organisaties die overheidstaken 
 
uitvoeren? 
 
 Worden veiligheidsgegevens verzameld? 
 
 Worden veiligheidsgegevens gedeeld met alle betrokkenen? 
 
 Kunnen veiligheidsprestatie indicatoren worden bepaald? 
 
 Wordt het toezicht gebaseerd op veiligheidsgegevens? 
 
 
3.1 Toezicht 
De door de wetgever beoogde veiligheid, duurzaamheid en kwaliteit legt 
de ondertoezichtstaanden verplichtingen op, waarbij de wetgever 
veronderstelt dat zij bereid zijn om die verplichtingen na te leven. 
 
De taak van de ILT is ervoor te zorgen dat bedrijven, organisaties en 
overheidsinstanties (de ondertoezichtstaanden) de wet- en regelgeving 
naleven. Zij doet dat door middel van vergunningverlening, handhaving 
(dienstverlening, inspectie en opsporing) en onderzoek. 
 
Toezichtsprogramma 
Jaarlijks worden de activiteiten die ILT verricht in haar rol als 
toezichthouder in het Meerjarenprogramma kenbaar gemaakt.  
Door inspectieresultaten, van ILT en andere overheidorganisaties, en 
voorvalmeldingen stelselmatig te analyseren wordt in beeld gebracht hoe 
het staat met de naleving.  
Daar waar het risico het grootst is legt ILT haar prioriteit. 
 
Systeemtoezicht 
Bij bedrijven die beschikken over een VMS of een systeem om de naleving 
te borgen gaat de inspectie over van product toezicht op systeemtoezicht. 
Systeemtoezicht is een methode van toezicht waarbij de opzet, reikwijdte 
en werking van (kwaliteits-)systemen en bedrijfsprocessen bij en tussen 
organisaties wordt vastgesteld. Dit vindt plaats door die systemen te 
onderzoeken, met een beperkt aantal product inspecties als praktijktoets. 
In andere woorden systeemtoezicht is toezicht op systemen, processen en 
methoden die gericht zijn op het borgen van naleving van wettelijke eisen 
en niet op de feitelijke naleving zelf. 
Door periodiek bij een bedrijf een audit met enkele inspecties uit te voeren 
beoordeelt de ILT de opzet en goede werking van (kwaliteits-)systemen en 
processen van het bedrijf door mede gebruik te maken van informatie van 
de bedrijven zelf.  
 
Convenanten 
De ILT is bereid convenanten af te sluiten met (grote) bedrijven die de 
wet– en regelgeving naleven. In een convenant staan afspraken over de 
kwaliteit van het veiligheidsmanagementsysteem, over meldingsplicht in 
geval van zelf geconstateerde overtredingen, over de omgang met die 
meldingsplicht door de inspecties, maar ook over bijvoorbeeld de tijd die 
gemoeid is met afgeven van vergunningen door de inspectie(s) en het 
aantal inspecties. 
24 15 juni 2015
