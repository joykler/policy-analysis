1.3 Bij veiligheidsmanagement betrokken organisaties 
1.3.1 EU en EASA 
Voor een aanzienlijk deel van de luchtvaart is EU verantwoordelijk voor de 
veiligheidswetgeving. EU vaardigt direct bindende regelgeving uit op basis 
van voorstellen van EASA. De ICAO-standaarden en -aanbevelingen 
vormen het uitgangspunt, ook ten aanzien van veiligheidsmanagement. 
EASA ziet toe dat lidstaten de Europese regels uitvoeren en naleven. 
1.3.2 Ministerie van Infrastructuur en Milieu 
Bij het ministerie van IenM zijn de luchtvaarttaken op het gebied van 
beleid, vergunningverlening, toezicht en crisisbeheersing belegd. 
 
Beleid 
DGB is verantwoordelijk voor het beleid en de wet- en regelgeving.  
De directie Luchtvaart van DGB (DLV) stelt het SSP op en coördineert de 
uitvoering, hiertoe is het SSP kernteam ingericht (5.4.3). 
DGB is verantwoordelijk voor de prioritering van de wet- en regelgeving. 
HBJZ is verantwoordelijk voor het tot stand brengen van de wet- en 
regelgeving en de bestuurlijk juridische advisering. 
 
Toezicht 
ILT is verantwoordelijk voor het toezicht op de naleving van de 
regelgeving. Daarbij zijn de instrumenten van de vergunningverlening 
(controle vooraf) en toezicht (controle achteraf) in één organisatie 
ondergebracht, wel functioneel gescheiden. 
 
Er zijn diverse andere organisaties betrokken bij de vergunningverlening. 
Het gaat dan bijvoorbeeld om organisaties die specifieke 
certificeringstaken uitvoeren, bijvoorbeeld theorie examens afnemen of 
bewijzen van bevoegdheid afgeven. 
Het is een veiligheidsprioriteit dat organisaties betrokken bij de 
vergunningverlening op 1 januari 2016 beschikken over een VMS en dat er 
toezicht is op die organisaties (5.3.10). 
 
Crisisbeheersing 
Binnen het ministerie van IenM is het Departementaal Coördinatiecentrum 
Crisisbeheersing (DCC) verantwoordelijk voor de response op 
crisissituaties binnen het beleidsdomein van het ministerie. Het DCC valt 
hiërarchisch onder de Directeur-generaal Rijkswaterstaat. 
1.3.3 Nederland – overige rijksoverheid - 
Binnen Nederland zijn meerdere departementen betrokken bij 
luchtvaartveiligheid. 
1.3.3.1 Ministerie van Defensie 
Het departement voor de veiligheid van de militaire luchtvaart is het 
Ministerie van Defensie. Hierbij stimuleert en borgt de Militaire Luchtvaart 
Autoriteit (MLA) namens de Minister van Defensie de veiligheid van de 
militaire luchtvaart binnen de militaire context. 
 
Het Ministerie van Defensie heeft enkele belangrijke taken met betrekking 
tot de burgerluchtvaart. 
Op de militaire luchthavens Eindhoven, De Kooij en Woensdrecht is sprake 
van burgermedegebruik. De burgerluchtvaarteisen zijn geborgd in de 
certificering van de exploitant van de burgeractiviteiten. ILT ziet er op toe 
dat die eisen worden nageleefd door adequate afspraken tussen de 
burgerexploitant en de militaire eigenaar. 
 
 
12 15 juni 2015
