1 Veiligheidsverantwoordelijkheid 
Dit hoofdstuk gaat in op ieders verantwoordelijkheden en taken. 
 
 Wat wil de Nederlandse overheid bereiken? 
 
 Welke regelgeving is van toepassing? 
 
 Wie voeren die regelgeving uit? 
 
 Wat leren we uit ongevallen? 
 
 Wat is de rol van Just culture in het toezicht? 
 
 Wat als toch een ongeval plaatsvindt? 
 
 Wie is verantwoordelijk? 
 
 Wie wordt betrokken en welke overleggen vinden plaats? 
 
 
 
1.1 Streven naar continue verbetering van de veiligheid in de 
burgerluchtvaart 
 
Het streven naar veiligheid in de burgerluchtvaart , zodanig dat deze 
continu verbetert, is een van de essentiële verantwoordelijkheden van het 
Ministerie van IenM. Met het SSP wordt hier invulling aan gegeven. Het 
SSP beschrijft de taken en verantwoordelijkheden van het ministerie van 
IenM met betrekking tot de veiligheid van de burgerluchtvaart. 
 
Het voornaamste veiligheidsdoel dat het ministerie van IenM zich daarbij 
2
stelt is: géén vermijdbare fatale ongevallen in de commerciële luchtvaart 
met Nederlandse luchtvaartuigen, noch op Nederlandse luchthavens, noch 
in het Nederlandse luchtruim, noch met door Nederlandse bedrijven 
onderhouden luchtvaartuigen. 
3
Voor de General Aviation is het veiligheidsdoel: géén fatale ongevallen in 
de General Aviation waarbij luchtvaartuig, uitrusting of training een rol 
hebben gespeeld (interne veiligheid) en geen doden of gewonden op de 
grond (externe veiligheid). 
 
Het ministerie gaat voor een toppositie in de wereld qua 
luchtvaartveiligheid. Dit vergt een veiligheidscultuur, waarin veiligheid als 
een eigen verantwoordelijkheid wordt beschouwd en waar 
veiligheidservaringen worden gemeld om van te kunnen leren. De 
Nederlandse cultuur waarbij iedereen elkaar, ongeacht positie, aanspreekt 
op functioneren en het nemen van eigen verantwoordelijkheid vormt een 
goede basis om dit doel te bereiken. Zie figuur 1. 
 
  
                                                
2
 Een fataal ongeval is een ongeval waarbij minstens één dode valt te betreuren. 
3
 General Aviation is een benaming voor een deel van de luchtvaart(activiteiten) en wordt in Nederland 
ook wel Kleine Luchtvaart genoemd. Het bevat zowel recreatieve als commerciële activiteiten. De 
benaming Recreatieve Luchtvaart komt dus niet volledig overeen met de benaming Kleine Luchtvaart. 
6 15 juni 2015
