Het onderzoek 
Op 1 januari 2014 waren er 403 gemeenten (exclusief de drie openbare lichamen in Caribisch 
Nederland). Een aantal gemeenten was recent gefuseerd en naar verwachting zal per 1 januari 2015 
nog een aantal gemeenten fuseren. Als gevolg hiervan werden in 19 gemeenten geen verkiezingen 
gehouden; deze waren al gehouden of komen nog.  
In deze verkenning zijn reacties verzameld van 199 gemeenten waar verkiezingen zijn gehouden. Dit 
is een respons van 52% van de 384 gemeenten waar op 19 maart 2014 verkiezingen zijn gehouden 
De provincies Noord-Holland en Limburg en het ministerie van BZK hebben een modelvragenlijst 
opgesteld en aan de kabinetschefs van de commissarissen van de Koning aangeleverd met het 
verzoek om aan de hand daarvan in de maanden juni en juli de ervaringen van de burgemeesters te 
inventariseren. 
Inherent aan een enquête is een aantal beperkingen met betrekking tot de conclusies die kunnen 
worden getrokken en hun reikwijdte. Niet elke provincie heeft de enquête uitgevoerd. Bovendien 
heeft niet elke provincie dezelfde werkwijze gevolgd. In de ene provincie zijn de vragen telefonisch 
aan burgemeesters voorgelegd, in de andere is de vragenlijst schriftelijk rondgezonden. Daarnaast is 
niet in elke provincie elke vraag gesteld. De verkenning geeft dus geen uitputtend overzicht van alle 
gemeenten in Nederland. Daarnaast zijn de bevindingen niet feitelijk of objectief gemeten. Het geeft 
dus een subjectief beeld vanuit het perspectief van met name burgemeesters.  
Ondanks de beperkingen geeft de verkenning naar onze mening een goed beeld van het brede pallet 
aan werkwijzen en meningen van burgemeesters over dit onderwerp.  
 
1
