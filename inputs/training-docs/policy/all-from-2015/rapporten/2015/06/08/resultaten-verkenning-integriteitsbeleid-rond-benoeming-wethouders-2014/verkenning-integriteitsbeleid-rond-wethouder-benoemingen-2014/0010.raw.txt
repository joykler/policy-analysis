Gemeenteraden stellen een (geloofsbrieven)commissie in om het onderzoek te verrichten 
of de benoemde op basis van de aangeleverde stukken voldoet aan de eisen om als lid 
van de raad toegelaten te worden. Het instellen van een commissie tot onderzoek van de 
geloofsbrieven regelen gemeenten in het reglement van orde voor de raad. De commissie 
die de geloofsbrieven onderzoekt brengt verslag uit aan de raad.  
 
Bij de beoordeling van kandidaat-wethouders dient getoetst te worden aan de volgende 
wettelijke benoembaarheidsvereisten:  
- nevenfuncties (41b Gemeentewet) 
- onverenigbare betrekkingen (36b Gemeentewet) 
e e e
- verboden handelingen (art. 41 c, 1 lid, in samenhang met artikel 15, 1 en 2 lid, 
Gemeentewet). 
 
Het is aan de raad om eventuele nadere eisen te stellen aan de benoembaarheid van een 
wethouder en om de totale afweging te maken over de benoembaarheid bij een concrete 
benoeming (ook gaande het proces van integriteitstoetsing). Zo is het aan de raad om te 
bepalen of van kandidaten wordt gevraagd een VOG en/of uittreksel BKR te overleggen. 
Bij de totale afweging door de raad kan de raad betrekken of een VOG daadwerkelijk kan 
worden overlegd. Voor politiek ambtsdragers bestaat een specifiek screeningsprofiel.  
De minister van BZK heeft in zijn brief in februari 2014 kenbaar gemaakt het wenselijk te 
vinden dat kandidaat-wethouders wordt gevraagd een VOG te overleggen. Het is geen 
wettelijk benoembaarheidsvereiste. 
 
3. Inrichting benoemingsproces 
De gemeenteraad richt het benoemingsproces in en bepaalt de spelregels. Dit wordt 
neergelegd in het Reglement van Orde. 
Mogelijke werkwijze van de raad is het instellen van een ad-hoc commissie die de 
benoembaarheid van wethouders onderzoekt en daarover advies uitbrengt aan de raad. 
Een werkwijze kan tevens zijn dat de geloofsbrievencommissie tot taak krijgt ook de 
benoembaarheid van een wethouder te onderzoeken.  
In het Reglement van Orde wordt het toetsingskader nader aangeduid: naast de toetsing 
aan de wettelijke benoembaarheidseisen kunnen zoal de gemeentelijke gedragscode 
integriteit, de VOG en/of uittreksel BKR genoemd zijn.  
  
De rol van de burgemeester kan zijn om er - in het licht van zijn taak de bestuurlijke 
integriteit te bevorderen - op toe te zien dat de activiteiten met betrekking tot de 
risicoanalyse integriteit zorgvuldig plaatsvinden en dit proces te faciliteren (= 
procesmatige rol). Hierbij kan gedacht worden aan: 
- Opdrachtgever van de risicoanalyse 
- De uitkomsten van de risicoanalyse bespreken met de kandidaat 
- De raad of benoemingscommissie uit de raad informeren over de uitkomsten 
Over de rolafbakening dienen voorafgaand aan de gemeenteraadsverkiezingen afspraken 
te zijn gemaakt tussen burgemeester en raad.  
Een aantal gemeenten heeft externe bureaus in de arm genomen tot het opmaken van 
de risicoanalyse integriteit. 
9
