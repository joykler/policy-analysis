Als onderdeel van BZK moet ook RCN-Centraal voldoen aan de eisen van de BIR. De 
opdrachtgevers hebben akkoord gegeven op een omvangrijk pakket maatregelen. Deze 
zijn in het programma Informatie Beveiliging uitgevoerd. In 2014 zijn de geplande 
activiteiten uitgevoerd. Eind 2014 heeft de ADR op verzoek van RCN-Centraal een 
onderzoek naar de stand van zaken gedaan. De aanbevelingen die hieruit zijn 
voortgevloeid worden in 2015 en 2016 uitgevoerd.  
Sectoroverleg  
Het sectoroverleg heeft in 2014 onderwerpen besproken zoals de primaire en secundaire 
arbeidsvoorwaarden, invoering van medezeggenschap, integriteit, roosterdiensten en de 
evaluatie van Organisatie- en Formatierapporten. 2014 stond echter vooral in het teken 
van de CAO onderhandelingen voor 2013/2014. Na een lang onderhandelingstraject is in 
augustus 2014 een akkoord met de bonden bereikt. De implementatie van de CAO is 
gefaseerd uitgevoerd. 
Integriteit  
RCN heeft de afgelopen twee jaar hard gewerkt aan de implementatie van het Rijksbrede 
integriteitsbeleid in de lokale context van Caribisch Nederland. Een belangrijk onderdeel 
daarvan is de in december 2014 vastgestelde gedragscode Goed Werk! waarin is 
opgenomen wat er op het gebied van integriteit van medewerkers en in het bijzonder 
van leidinggevenden wordt verwacht. Ondersteunend daaraan zijn diverse trainingen 
voor medewerkers en leidinggevenden gehouden. Met ingang van 1 januari 2014 is de 
Regeling Vertrouwenspersonen integriteit en Klachtencommissie ongewenste 
omgangsvormen Rijksambtenaren BES in werking getreden. Op basis van deze regeling 
zijn met ingang van 1 januari 2014 zes vertrouwenspersonen benoemd, is een 
meldprocedure voor (vermoedens van) integriteitschendingen vastgesteld en is er een 
meldpunt integriteit opgericht. Het meldpunt bewaakt de zorgvuldige afhandeling van 
mogelijke integriteitschendingen en houdt een centrale registratie bij. Hiermee is een 
basis gelegd voor het duurzaam verankeren van integer gedrag en gewenste 
omgangsvormen in de organisatie. 
Medezeggenschap 
Bij RCN is bij verschillende diensten/units gestart met een pilot van participatieraden op 
basis van de conceptregeling “Participatieraden RCN” . Uit de pilot blijkt dat - gegeven 
de lokale omstandigheden, o.a. het ontbreken van een wettelijk kader - hiermee een 
eerste stap in de goede richting is gezet om de participatie van medewerkers vorm te 
geven.  
 
  
8
