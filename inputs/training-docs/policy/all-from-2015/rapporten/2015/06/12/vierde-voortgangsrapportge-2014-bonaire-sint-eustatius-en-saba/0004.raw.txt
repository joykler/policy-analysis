liaisons, houdt overzicht, agendeert departements-overstijgende vraagstukken en 
bewaakt consistentie in het optreden van de liaisons; 
6. De Rijksvertegenwoordiger zal door de departementen worden gehoord 
voorafgaand aan benoemingen van hun liaisons op de eilanden; 
7. De Rijksvertegenwoordiger wordt verantwoordelijk voor het Shared Service 
Center RCN Centraal; 
8. De ondersteuning van de Rijksvertegenwoordiger geschiedt vanuit RCN-Centraal 
alsmede de liaisons van de departementen. Een aparte organisatie voor c.q. 
bureau van de Rijksvertegenwoordiger is niet meer nodig; 
9. Reeds in het kader van de afgesproken taakstelling zal RCN Centraal efficiency-  
maatregelen doorvoeren, waarbij ook de ondersteuning van de 
Rijksvertegenwoordiger wordt betrokken.  
De aanbevelingen in beide rapporten hebben direct bijgedragen aan het verbeteren en 
optimaliseren van de uitvoering van de rijkstaken en vormen een opmaat naar de “grote 
evaluatie” van de staatkundige structuur die in 2015 zal plaatsvinden. Het kabinet heeft 
de aanbevelingen van de commissie Van Gastel/Thunnissen/Johnson overgenomen.  
Al met al een groot aantal wijzigingen die in het najaar 2014 in werking zijn getreden. 
De eerste maanden (september t/m december 2014) hebben voor de 
Rijksvertegenwoordiger en de directeur/secretaris (beide aangetreden op 1 september 
2014) in het teken gestaan van kennismaken. De nieuwe Rijksvertegenwoordiger is zo 
snel mogelijk op alle drie de eilanden gesprekken gaan voeren met de gezaghebbers, 
gedeputeerden, maatschappelijke organisaties, belangenverenigingen, stakeholders, 
pers en bewoners. Ook de medewerkers van RCN die werkzaam zijn op Saba en Sint 
Eustatius hebben kennis gemaakt met de nieuwe Rijksvertegenwoordiger. 
Bewust is gekozen om in de maand september een week per eiland te verblijven om zo 
een beter beeld en inzicht te krijgen van wat er leeft en wat de bewoners van de 
eilanden zelf belangrijk vinden. Er is zoveel kennis op de eilanden, die benut kan 
worden.  
Daarnaast heeft de Rijksvertegenwoordiger verzocht deel te kunnen nemen aan de 
nieuw ingestelde CN-tafel in Den Haag om zo rechtstreeks input te krijgen en te kunnen 
geven vanuit het eilandelijk perspectief. 
De maanden oktober en november 2014 hebben vooral in teken gestaan van de 
voorbereidende gesprekken voor het MeerjarenProgramma ten behoeve van de CN-week 
in 2015 in samenspraak met de drie eilanden, ambtelijke overleggen, afstemming met 
Den Haag, kennismakingsgesprekken met leden van het Kabinet en bezoeken aan 
Ministeries gedurende de bezoeken aan Nederland en het leren kennen van Bonaire, 
Saba en Sint Eustatius. Tijdens de drie de belangrijkste feestdagen van de eilanden – 
Dia di Boneiru, Statiaday en Sabaday is de Rijksvertegenwoordiger bij de feestelijkheden 
aanwezig geweest. 
Ook in 2014 hebben de drie eilanden regelmatig delegaties mogen ontvangen die 
werden begeleid door de Rijksvertegenwoordiger en zijn team.
