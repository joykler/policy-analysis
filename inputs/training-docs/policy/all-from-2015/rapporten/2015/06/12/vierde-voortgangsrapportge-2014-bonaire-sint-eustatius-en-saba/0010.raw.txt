bepaalde doelgroepen). Bij het opstellen van de eilandelijke verordeningen verleent het 
DG Wonen en Bouwen technische ondersteuning. Wanneer de conceptwetgeving gereed 
is, wordt deze ter consultatie voorgelegd aan de drie openbare lichamen.  
Het bouwbesluit BES is na consultatie met de drie eilanden op 15 december 2014 
gepubliceerd in het Staatsblad. Het voornemen is tevens een vorm van de Nationale 
Hypotheekgarantie te introduceren in Caribisch Nederland. De streefdatum van invoering 
op 1 januari 2015 is niet gehaald.  
De samenwerking tussen de Nederlandse Woningcorporatie ‘Woonlinie’ en Sint Eustatius 
is aan het eind van 2014 stopgezet. Afgesproken was dat met financiering vanuit Wonen 
en Rijksdienst en in samenwerking met de corporatie Woonlinie de woningen van de 
Statia Housing Foundation zouden worden opgeknapt. Begin december heeft het huidige 
bestuurscollege echter aangegeven zich niet aan de door haarzelf ondertekende 
afspraken ten aanzien van de noodzakelijke reorganisatie van de lokale woonstichting te 
willen houden en is de samenwerking opnieuw “on hold” gezet. Een actie die de Minister 
voor Wonen en Rijksdienst zeer betreurt, omdat met deze samenwerking een belangrijke 
basis voor het realiseren van duurzame volkshuisvesting voor de inwoners van Sint 
Eustatius gelegd had kunnen worden. De samenwerking tussen de Own Your Own Home 
Foundation op Saba en ‘Woonlinie’ verloopt uitstekend, net als de samenwerking 
tussen Fundashon Kas Bonairiano op Bonaire en ‘Thuis’. 
De Minister voor Wonen en Rijksdienst heeft wederom voor zowel 2014 als 2015 twee 
honderdduizend euro beschikbaar gesteld voor sociaal economische ontwikkeling van de 
drie eilanden. Deze middelen zijn toegevoegd aan het budget integrale middelen om zo 
een bijdrage te leveren aan een integrale aanpak ter verbetering van de werking van de 
arbeidsmarkt, het vergroten van de werkgelegenheid, kinderopvang, het tegengaan van 
armoede en schulden, onderwijs, integrale wijkaanpak, zorg, sport en jeugdbeleid.  
Het Rijksvastgoedbedrijf is medio 2014 ontstaan uit de fusie tussen de 
Rijksgebouwendienst (Rgd), de Dienst Vastgoed Defensie (DVD), het 
Rijksvastgoedontwikkelingsbedrijf (RVOB) en de directie Bouw van het Ministerie van 
BZK. Voor Caribisch Nederland betekent dit dat de aansturing van het team dat zich 
bezig houdt met de ontwikkeling en realisatie van bouwprojecten geschiedt onder 
verantwoordelijkheid van de directeur Vastgoedbeheer (VB) met een Hoofd Cluster Carib 
die gevestigd is op Curaçao.  
In 2014 bestond het team uit 6 personen werkzaam in Caribisch Nederland en de 
bemensing is in 2014 en doorlopend naar 2015 op de fusie aangepast. Er is in dit jaar 
meer aandacht gegeven aan het beheer & onderhoud van de panden in samenwerking 
met de Rijksdienst Caribisch Nederland (RCN) en de fusiepartner op Curaçao. 
Het Rijksvastgoedbedrijf heeft in het afgelopen jaar 2014 gewerkt aan projecten in 
opdracht van het Ministerie van Onderwijs Cultuur en Wetenschappen (OCW), het 
Ministerie van Veiligheid en Justitie (V&J) en in opdracht van de overige Ministeries. 
Begin 2014 is de studie Centrale huisvesting Openbaar Lichaam Bonaire en RCN 
afgerond en besproken. Hierover zal naar verwachting pas na de verkiezingen in 2015 
verdere besluitvorming plaatsvinden. In 2014 zijn het politiebureau op Bonaire, het 
politiebureau op Saba, de renovatie van de gezaghebberswoning, een logeerhuis voor 
Centrum Jeugd en Gezin en de haalbaarheidsstudie voor de realisatie van een 
geweldmiddelen centrum opgeleverd. Ook is de 1e fase van het onderhoud aan het APNA
