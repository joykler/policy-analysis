Het concept meerjarenprogramma bestaat uit drie hoofdpijlers: armoedebestrijding, 
economische ontwikkeling en kinderrechten. Het Ministerie van BZK zet daarnaast in op 
een programma Versterking van Eilandelijk Bestuur, omdat gebleken is dat de 
eilandelijke overheden niet afdoende geÃ«quipeerd zijn om alle kansen en bedreigingen 
het hoofd te bieden en omdat de uitvoeringscapaciteit aandacht behoeft. De eilanden 
hebben de periode na de CN-week - eind van het jaar benut om te reageren op de eerste 
conceptversie en door eigen Ontwikkelplannen per eiland op te stellen.  
Het doel is om tijdens de CN-week in 2015 definitieve afspraken te maken over het 
meerjarenplan. 
Referendum Statia  
De eilandsraad van Sint Eustatius heeft besloten een raadgevend referendum te houden 
over de constitutionele status. Op 17 december heeft dit referendum plaatsgevonden 
waarbij de inwoners gevraagd werd hun voorkeur uit vier opties aan te geven: 
Optie 1 : I am in favor of Sint Eustatius to stay a Public Entity 
Optie 2 : I am in favor of Sint Eustatius becoming an Independent Country 
Optie 3 : I am in favor of Sint Eustatius becoming an Autonomous Territory within the 
Dutch Kingdom  
Optie 4 : I am in favor of Sint Eustatius becoming an Integrated Part of the Netherlands 
De kiezers hebben als volgt gestemd:  
Optie 1 : Openbaar Lichaam 374 
Optie 2 : Onafhankelijkheid 5 
Optie 3 : Autonoom Land 747 
Optie 4 : Integratie 14 
Door middel van een referendumverordening was bepaald dat een opkomst van 60% 
vereist was om het referendum geldig te verklaren. De opkomst bleek uiteindelijk 45% 
te zijn geweest waarmee het referendum niet geldig is. Het is aan de Eilandsraad om 
mogelijke vervolgstappen te bepalen.   
Referendum Bonaire 
Ook op Bonaire weerklonk de roep voor een referendum over constitutionele status van 
het eiland. Hiertoe heeft de eilandsraad een adviescommissie ingesteld die haar advies 
heeft uitbracht aan de eilandsraad. Na een recordvergadering op 1 oktober 2014 heeft 
de zittende coalitie besloten tegen de motie te stemmen waarin werd voorgesteld om op 
10 december 2014 een referendum te organiseren over de staatkundige verhoudingen 
met Nederland. Sinds 10 november wordt er gedemonstreerd voor het bestuurskantoor 
van Bonaire door een actiegroep, Nos Kier Boneiru Bek (NKBB). Zij hebben aangegeven 
pas weg te gaan totdat er een referendum wordt georganiseerd en in ieder geval te 
blijven demonstreren tot de verkiezingen van 18 maart 2015. Sfeer was soms verhard 
door behoorlijke stellingname (richting bevolking, Nederlanders en toeristen) en door  
borden met leuzen die op het hek van het gebouw van het Bestuurscollege zijn 
opgehangen en deels op het gebouw van de Eilandsraad.  
6
