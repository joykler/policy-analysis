uitgebracht. Op grond van die rapportage blijkt dat in het primair onderwijs goede 
stappen zijn gezet. In 2014 heeft de eerste basisschool de basiskwaliteit behaald, het 
betreft de Golden Rock School op Sint Eustatius. Dit is een eerste mooie stap. Voor een 
aantal scholen in het primair onderwijs moet basiskwaliteit in 2016 bereikbaar zijn. Voor 
de scholen in het voortgezet onderwijs is het beeld meer gedifferentieerd en 
kwetsbaarder. De Inspectie van het Onderwijs heeft in het bijzonder aandacht gevraagd 
voor de zorgproblematiek op de eilanden die extra inzet vergt. De staatssecretaris van 
OCW heeft in zijn beleidsreactie aangegeven vast te houden aan de geformuleerde 
ambitie om de basiskwaliteit in 2016 te realiseren of zo spoedig mogelijk daarna. Dit is 
in het belang van de leerlingen die recht hebben op goed onderwijs. Om dit te kunnen 
realiseren en de scholen zo goed mogelijk te ondersteunen, heeft het Ministerie van 
OCW onder andere extra inzet gepleegd in de leerlingenzorg en het versterken van de 
bestuurskracht.  
Verder stond 2014 voor een groot deel in het teken van taalontwikkeling. De 
staatssecretaris heeft in zijn brief van 8 oktober 2014 (Kamerstukken II, 2014–2015, 31 
568, nr. 145) de Tweede Kamer geïnformeerd over het wijzigen van de instructietaal op 
Sint Eustatius van het Nederlands naar het Engels. De voorbereidingen voor deze 
transitie zijn momenteel in volle gang. Zo is onlangs de University of St. Martin 
gecontracteerd om alle leerkrachten bij te scholen in het Engels. De Stichting 
Leerplanontwikkeling (SLO) ondersteunt de scholen bij de ontwikkeling van het 
Engelstalige curriculum. De Nederlandse Taalunie helpt bij de ontwikkeling van materiaal 
voor het onderwijzen van Nederlands als vreemde taal. Daarbij wordt nauw 
samengewerkt met Saba, waar de schooltaal al Engels is, en wisselen de betrokken 
partijen ook ervaringen uit met Sint Maarten.  
Op 18 december 2014 heeft de staatssecretaris de Tweede Kamer het advies van de 
Nederlandse Taalunie over Nederlands als Vreemde Taal aangeboden (Kamerstukken II, 
2014–2015, 31 568, nr. 147). De Taalunie adviseert dat de leerlingen op Bonaire 
vroeger en intensiever les krijgen in het Nederlands en dat er ook wordt ingezet op het 
behoud en de versterking van het Papiaments. Het advies biedt een gedegen basis voor 
de aanpak van de problemen die samenhangen met de positie van het Nederlands in en 
rond het onderwijs. De staatssecretaris zal in overleg met het Openbaar Lichaam Bonaire 
en de schoolbesturen de instelling van twee expertgroepen ondersteunen, één voor het 
Nederlands en één voor het Papiaments. De expertgroepen zullen de gevolgen van dit 
advies in kaart brengen en de actiepunten vastleggen in een plan van aanpak. Het plan 
van aanpak zal voor de zomer zijn afgerond.  
In 2014 is een platform opgericht voor studeren in de regio waaraan de zes (ei)landen 
die tot het Koninkrijk der Nederlanden behoren meedoen. De doelstelling van het 
platform is om zicht te krijgen op met name  mbo vervolgopleidingen in de regio.  Het 
eerste wapenfeit is dan ook een database waarin de leerlingen op de eilanden kunnen 
zien welke mbo-/hbo-opleidingen en universiteiten er in de regio zijn en waarvoor zij 
studiefinanciering ontvangen. 
Tot slot is in het kader van de huisvesting de renovatie van de Kolegio San Bernardo 
opgeleverd. 
 
 
18
