elektriciteitsmaatschappijen op beide eilanden, respectievelijk onder de naam STUCO en 
SEC, aangepakt. Met forse ondersteuning van EZ, in advies en met subsidie, kunnen 
deze maatschappijen op termijn break even draaien, inclusief een fors aandeel duurzame 
energie, waarschijnlijk zonPV.   
De concept-Wet Elektriciteit & Drinkwater CN leverde voor wat betreft het 
elektriciteitsgedeelte de nodige discussie op. Op telecom-gebied heeft EZ sinds 10-10-10 
een terughoudende positie ingenomen. De ontwikkelingen in 2014 rond zeekabels en de 
beperkte slagkracht van de telecommaatschappijen op vooral Sint Eustatius en Saba 
heeft tot het besef geleid dat meer beleidsaandacht gewenst is.  
De in 2013 door de Minister EZ aan Flamingo Communications verleende post-concessie 
voor CN heeft in 2014 na wat aanloopproblemen tot een redelijke kwaliteit van 
postbezorging geleid, behalve op Sint Eustatius waar het Bestuurscollege weigerde om 
Flamingo Communications een vestigingsvergunning te verlenen.  
Forse ondersteuning van EZ heeft er toe geleid dat in 2014 op Bonaire een stevig 
fundament is gelegd onder een vernieuwde Kamer van Koophandel. Ook de KvK Saba-
Sint Eustatius is redelijk op orde. Over een aanpassing van de KvK-wet BES om deze 
meer toe te snijden op de realiteit, is overleg gaande.  
Het niet goed functioneren van stimuleringsregelingen voor het bedrijfsleven in CN heeft 
EZ er in 2014 toe geleid om ook andere sporen te exploreren. Dit zal in 2015 tot 
resultaat moeten leiden. Op toerisme gebied zijn wat kleinere subsidies verleend, maar 
het wachten is op de strategische plannen van met name de BC’s van Bonaire en Sint 
Eustatius. 
De Visserij Commissie BES is van start gegaan. EZ-CN voert het secretariaat, samen met 
EZ-Den Haag. 
Op alle 3 de eilanden loopt het visserijmonitoringonderzoek door. Verder is er een 
voortraject opgezet om de bestrijdingsmiddelenwetgeving te moderniseren. De EZ-unit 
RCN bood ondersteuning aan potentiële agro ondernemers in CN. Op Bonaire is het 
Plattelands Ontwikkeling Plan van start gegaan. Dit plan, dat via een bottom-up proces is 
ontstaan, geeft een impuls aan landbouw, veeteelt, toerisme, recreatie en 
ondernemerschap op het platteland van Bonaire. 
Saba is door EZ ondersteund met het opnieuw indienen van het landbouwplan binnen de 
natuurgeld-projecten en er is op Saba begonnen met de aanpak van loslopende 
geitenproblematiek. 
Op Sint Eustatius is begonnen met een project om de loslopende koeien van de straat te 
halen. 
Op natuurgebied werd dit jaar gestart met uitvoering van de eerste natuurgeldprojecten. 
Zeven projecten werden goedgekeurd, waaronder op alle drie de eilanden aanpak van 
loslopende dieren. Aandacht werd besteed aan het koraalrif: een strategische 
milieubeoordeling van het Bonaire Marine Park werd gestart; koraalriffen rond Saba en 
Sint Eustatius werden gedetailleerd in kaart gebracht, inclusief hun economische 
waarde; en regionaal werden afspraken gemaakt over monitoring van de koraalriffen. 
12
