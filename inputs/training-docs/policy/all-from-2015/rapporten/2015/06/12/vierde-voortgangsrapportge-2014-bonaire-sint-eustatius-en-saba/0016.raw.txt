De maritieme incidentenorganisatie heeft in 2014 het plan voor de operationele 
afhandeling van een olieverontreiniging in samenwerking met de eilanden opgesteld. Het 
plan sluit aan op het in 2013 door de Minister van I&M vastgestelde tactisch-strategische 
plan. Op alle eilanden staan nu twee containers oliebestrijdingsmaterieel in de vorm van 
zogeheten ‘current busters’ alsmede materiaal om olie van de stranden te ruimen. 
Gestart is met de voorbereidingen van de aankoop van schermen om het Lac Bonaire 
tegen de indringing van olie te kunnen beschermen. Om scheepscapaciteit te kunnen 
contracteren welke bij een olieramp kan worden ingezet is een internationale 
marktconsultatie gehouden, waarbij de daadwerkelijke aanbesteding is voorzien voor 
begin 2015. In samenwerking met het Ministerie van Defensie is een AIS-ontvanger op 
Saba geplaatst waarmee door het Ministerie van Economische Zaken invulling kan 
worden gegeven aan de handhaving van het vaarverbod op de Saba-bank. De data van 
de AIS-ontvanger worden daarnaast door de Kustwacht voor het Caribisch Gebied en 
Rijkswaterstaat gebruikt om een beeld te vormen van de intensiviteit van het 
scheepvaartverkeer. Belangrijk bij crisismanagement is het doorlopend opleiden, trainen 
en oefenen. In 2014 hebben twee bestuurlijke trainingen plaatsgevonden met als 
deelnemers de gezaghebbers, de eilandsecretarissen en andere medewerkers van het 
openbaar lichaam en vier operationele trainingen met als deelnemers het 
havenpersoneel, de lokale brandweer, de olieterminals en de natuurorganisaties. 
De reguliere maritieme aangelegenheden in CN lopen langs drie hoofdlijnen: 
1. De verdere professionalisering en upgrading van het havenbeheer ten einde de 
veilige vlotte vaart van en naar de eilanden te borgen en waar mogelijk het 
verdienvermogen te verbeteren. 
2. Het wegwerken van achterstanden en achterstallig onderhoud in de maritieme 
infrastructuur om veiligheidsrisico's in te dammen. 
3. Het, in relatie van onder 1 en 2 genoemde, verkennen naar de wijze waarop de 
maritieme aangelegenheden kunnen worden ingevuld. 
Hiertoe is begin 2014 met elk eiland apart een intentieverklaring 
overeengekomen. De uitwerking heeft voor de bovenwinden plaats gehad door de 
detachering van een maritiem expert voor een half jaar. Voor Bonaire zijn twee 
verkenningsonderzoeken uitgevoerd die gedetailleerd helderheid bieden over het 
toekomstig traject voortvloeiend uit de intentieverklaring. 
 
Ministerie van Sociale Zaken en Werkgelegenheid 
Sociale Zaken en Werkgelegenheid te Caribisch Nederland (RCN-unit Sociale Zaken) is 
verantwoordelijk voor de uitvoering  van de aan haar opgedragen wetten en regelingen. 
Het gaat hierbij om wetten en regelingen omtrent de sociale verzekeringen, uitkeringen, 
tewerkstellingsvergunningen (TWV’s), arbeidsinspectie en arbeidszaken. 
Dat houdt in dat de RCN-unit Sociale Zaken alle aanvragen voor AOV, AWW, 
Onderstand, Ziekengeld, Ongevallengeld, Cessantia, TWV’s, ontslagvergunningen 
behandelt en beoordeelt. Daarnaast is RCN-unit Sociale Zaken verantwoordelijk voor 
bemiddeling bij arbeidsgeschillen en voor de arbeidsinspectietaken.  
RCN-unit Sociale Zaken heeft vestigingen op Bonaire, Sint Eustatius en Saba. Op Sint 
Eustatius en Saba gaat het om kleine vestigingen met meer de nadruk op de loketfunctie 
16
