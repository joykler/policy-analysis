Uit onderzoeken naar de “klanttevredenheid” over het functioneren van de 
Belastingdienst/Douane is gebleken dat na jaren van gewenning er positieve ervaringen 
worden gedeeld. Een kennismakingsbezoek van de Secretarissen Generaal van Financiën 
en van Binnenlandse Zaken en Koninkrijksrelaties heeft nog meer inzicht bij betrokkenen 
opgeleverd. Een kleine aantekening daarbij: Financiën maakt zich meer zorgen over de 
koopkracht en kosten van levensonderhoud van de burgers, dan over de klachten van 
het bedrijfsleven over het investeringsklimaat dat gehinderd zou worden door de nieuwe 
belastingwetgeving. Eén ding is duidelijk: in het nieuwe belastingregime passen geen tax 
holidays.   
Ministerie van Infrastructuur en Milieu  
Voor het Ministerie van Infrastructuur en Milieu is een liaison in Caribisch Nederland 
actief. De liaison is verantwoordelijk voor de onderlinge afstemming met de eilanden en 
functioneert als verbinding tussen de directies van I&M in Den Haag, de 
eilandorganisaties, heeft een ‘oog en oor functie’ voor het departement en legt 
verantwoording af aan de Inspecteur-Generaal Infrastructuur, Leefomgeving en 
Transport (IG ILenT), die namens de bestuursraad portefeuillehouder is voor Caribisch 
Nederland. Vanuit I&M is de scheepvaartinspectie met 4 mensen actief op de eilanden. 
Zij voeren de controles uit op de scheepvaart die de eilanden aandoet.  
I&M heeft in 2014 voorbereidingen getroffen voor het ontwikkelen van een specifiek op 
I&M toegespitst uitvoeringsplan voor Caribisch Nederland. Dit zal een uitwerking zijn van 
het MJP dat in 2015 gereed zal zijn. Investeringen vanuit I&M voor het bereiken van een 
duurzame economische groei zullen in hun samenhang worden bekeken en hierin 
meegenomen.  
In 2014 is er een onderzoek uitgevoerd naar de drinkwaterproblematiek op Saba en zijn 
oplossingsrichtingen geformuleerd. De aanleiding van dit onderzoek is het op orde 
brengen van de drinkwatervoorziening op Saba voor zowel de hoeveelheid drinkwater als 
de kwaliteit daarvan. Op basis van het onderzoek is met Saba afgesproken maatregelen 
uit te voeren om de drinkwatervoorziening op orde te brengen. Het betreft de 
verbetering van de drinkwaterkwaliteit met behulp van waterfilters en het vergroten van 
de drinkwaterkwantiteit door de bouw van extra opslagcapaciteit. Eind 2016 zijn alle 
maatregelen uitgevoerd. In samenwerking met EZ is wetgeving opgesteld voor de 
elektriciteit- en drinkwatervoorziening in Caribisch Nederland. Deze wet stelt nadere 
eisen aan de organisatie, de drinkwaterkwaliteit en biedt de grondslag voor subsidiering 
van de drinkwatervoorziening. 
De afvalwaterzuivering (RWZI) is in 2014 opgeleverd en zuivert sindsdien het afvalwater 
van een groeiend aantal huishoudens, instellingen en bedrijven op Bonaire. De huidige 
wetgeving voor het bekostigen van de afvalwaterketen wordt verbreed, zodat het 
Openbaar Lichaam Bonaire de zorgplicht voor het zuiveren van afvalwater kan uitvoeren. 
Hiervoor wordt de zorgplicht verruimd, waarmee ook bedrijfsafvalwater onder de 
zorgplicht valt. Hiermee wordt de weg vrijgemaakt voor behandeling van afvalwater op 
Bonaire en wordt een bijdrage geleverd aan de bescherming van het koraalrif van 
Bonaire. Ook wordt een bijdrage geleverd aan de landbouw door de levering van 
(goedkoper) irrigatiewater. 
Ten aanzien van de luchthavens zijn in 2014 de voorbereidingen gestart voor de 
uitvoering van de masterplannen van de luchthavens. Er zijn ontwerpen gemaakt en 
contractdocumenten voor de aanbesteding door Rijkswaterstaat. De gunning heeft eind
