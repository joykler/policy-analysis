stellen. Deze tarieven worden na goedkeuring opgenomen als interne aanwijzing bij Defensie. In 
zulke gevallen zal de toets van de DOPS J8 in de aanvraagprocedure komen te vervallen. 
FNIK is bedoeld voor kleinschalige en incidentele inzetten. Grootschalige en langdurige inzet is 
uitzonderlijk en wordt niet ten laste gebracht van het FNIK-budget. Zo wordt FNIK niet gebruikt 
voor steunverlening beveiliging van waardetransport DNB (apart convenant) en noodhulp (apart 
convenant met het Ministerie van Buitenlandse Zaken (BuiZa)). Ook incidentele inzetten zoals de 
Nuclear Security Summit (NSS) en MH-17 ramp zijn niet verrekend met het FNIK-budget, maar 
zijn apart gefinancierd. Aanvragen waar vooraf al het idee over bestaat dat deze niet via FNIK 
verrekend kunnen worden, bijvoorbeeld door grootschaligheid of langdurigheid, worden op een 
andere manier aangeboden.  
Verrekeningen EODD 
De EODD is onderdeel van de Landmacht en staat zodanig onder beleidsartikel 3 van de 
Defensiebegroting. Uit de begroting van de EODD wordt personeel en materieel betaald en wordt er 
gewerkt aan de inzetbaarheid van de EODD. De begroting van de EODD is exclusief de 
daadwerkelijke inzet van de EODD. Bij een inzet is er sprake van additionele kosten 
(gevarentoeslag, voeding, vervoer). Deze kosten worden ten laste gebracht van het FNIK budget. 
Voor conventionele explosieven geldt per augustus 2014 € 263 en voor geïmproviseerde 
explosieven € 889 als standaardtarief per ruiming. Er vinden ongeveer 1500 a 1900 inzetten per 
jaar plaats, dit staat dan nog los van het aantal daadwerkelijke ruimingen. Eén inzet kan 
bijvoorbeeld twee ruimingen betekenen. De gemiddelde financiële omvang per jaar bedraagt 
ongeveer €700.000 in de geëvalueerde periode 2010 - 2013. 
Voor het eventuele opsporen van explosieven wordt een marktconform tarief in rekening gebracht. 
Marktpartijen kunnen deze dienst namelijk ook uitvoeren en op basis van de Wet Markt en 
Overheid dient Defensie daarom een marktconform tarief in rekening te brengen. Deze factuur 
wordt naar de gemeente gestuurd en wordt niet ten laste gebracht van FNIK. 
Verrekeningen in 2010 
In het eerste jaar van het convenant FNIK was het tijdig en volledig verrekenen van de additionele 
uitgaven een groot aandachtspunt. De onderrealisatie in 2010 is deels te verklaren omdat het 
convenant in 2010 met terugwerkende kracht inwerking is getreden en omdat Defensie intern 
moest wennen aan de nieuwe verrekensystematiek. Daarnaast worden inzetten in de laatste 
maand van het jaar en rondom de jaarwisseling veelal in het volgende jaar verrekend. Sinds 2011 
zien de OPCO’s en DOPS J8 er scherper op toe dat alle inzet in het kader van het convenant FNIK 
tijdig verrekend wordt. 
Proportionaliteit en andere toetsingscriteria 
Vóór de inwerkingtreding van het convenant lag bij de afweging van een aanvraag de focus vooral 
op de kosten van een inzet. Met de komst van FNIK is de financiering structureel overgeheveld 
naar de Defensiebegroting. Er wordt – waar mogelijk – kostenbewust gehandeld en aan 
proportionaliteit wordt breed aandacht besteed. Zowel bij VenJ als bij Defensie wordt een 
proportionaliteitstoets uitgevoerd. Ook voor het indienen van de aanvraag vindt deze toets veelal 
plaats bij de initiële aanvrager. Bij de proportionaliteitstoets wordt bekeken wat de beoogde 
effecten zijn in verhouding tot de middelen en omvang van de inzet. Door het beperkte inzicht in 
de financiën bij de gebruikers van het convenant buiten Defensie kent de proportionaliteitstoets 
grenzen. Wel wordt rekening gehouden met artikel 5 waarin staat dat de kosten van de inzet niet 
in één keer het totale budget mogen overstijgen.  
Civiele organisaties dienen alleen aanvragen in ten laste van het FNIK-budget wanneer Defensie 
een meerwaarde kan leveren bij een inzet. Bij een aanvraag wordt dan ook getoetst of de inzet van 
Defensie deze meerwaarde oplevert bijvoorbeeld door haar expertise of specialisme. De uitputting 
8
