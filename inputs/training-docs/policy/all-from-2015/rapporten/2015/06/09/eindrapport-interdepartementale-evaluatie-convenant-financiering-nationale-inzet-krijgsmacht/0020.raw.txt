4.2 Aanbevelingen 
Bij een eventuele herijking van het convenant kunnen mogelijk de volgende punten aangepast 
worden, zodat het convenant in de toekomst nog voldoende basis biedt: 
1. Het FNIK budget is niet meer toereikend. Er is een groei van het aantal aanvragen 
waarneembaar en er is niet altijd rekening gehouden met loon- en prijsontwikkeling. Door 
de omvang van het budget te bezien kan het budget weer toekomst bestendig worden 
gemaakt. 
 
2. Door afspraken in het convenant op te nemen over het uitkeren van loon- en prijsbijstelling 
aan het FNIK-budget, kan het FNIK-budget ook in de toekomst actueel blijven. 
 
3. De verdeelsleutel in bijdrage aan de financiële middelen, zoals afgesproken in 2010, is niet 
een juiste afspiegeling van de werkelijk gerealiseerde uitgaven per aanvrager. Sommige 
aanvragers doen meer aanvragen dan voorzien. Ook wordt het FNIK-budget gebruikt door 
aanvragers die niet in de sleutel van 2010 zijn opgenomen. De verdeelsleutel zou derhalve 
geactualiseerd kunnen worden.  
 
4. Het toegekende budget wordt als star ervaren voor de budgethouder; inspelen op nieuwe 
ontwikkelingen is moeilijk. Het bezien van een hogere frequentie van een evaluatie – enkel 
op financieel gebied – zou kunnen leiden tot meer flexibiliteit voor het FNIK-budget. Een 
nadeel hiervan is dat dit tot extra bureaucratie, bestuurlijke drukte en discussie over het 
budget kan leiden. Door de komst van het convenant zijn deze punten juist grotendeels 
aangepakt.  
 
5. Sommige definities en artikelen laten ruimte voor interpretatie of zijn juist erg strikt (zie 
bijvoorbeeld artikel 5 van het convenant). Tot op heden heeft dit in de praktijk nog geen 
discussies opgeleverd. Echter, een aanscherping van deze passages zou overwogen kunnen 
worden om eventuele discussies in de toekomst te voorkomen. 
 
 
 
 
 
 
 
 
 
 
 
 
 
20
