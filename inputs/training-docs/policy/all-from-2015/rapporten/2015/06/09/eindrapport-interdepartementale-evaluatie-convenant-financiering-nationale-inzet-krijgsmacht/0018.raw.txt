4 Conclusies en aanbevelingen 
4.1 Conclusies 
De hoofdvraag van deze evaluatie is:  
In hoeverre heeft het convenant FNIK naar behoren gefunctioneerd in het licht van de 
afspraken in het convenant en biedt dit voor de toekomst nog voldoende basis? 
Op basis van het desk research en de interviews kan geconcludeerd worden dat het convenant in 
het algemeen naar behoren heeft gefunctioneerd in de jaren 2010 tot en met 2013. De gebruikers 
van het convenant geven aan dat door de nieuwe verrekensystematiek veel werk uit handen 
genomen is (met name op het gebied van administratieve handelingen en complexe 
financieringsvraagstukken en verrekeningen).  
Op basis van de desk research en de interviews zijn er enkele punten naar voren gekomen die 
mogelijk kunnen leiden tot herijking van een aantal huidige afspraken in het convenant FNIK. Deze 
punten komen veelal naar voren door gewijzigde omstandigheden ten opzichte van de 
totstandkoming van het convenant in 2010.  
De belangrijkste conclusies per deelonderwerp staan hieronder beschreven. In paragraaf 4.2 
volgen de aanbevelingen voor een mogelijk herijking van het convenant zodat de afspraken in het 
convenant ook in de toekomst voldoende basis bieden. 
Wijze berekening additionele uitgaven 
 Uit de interviews komt naar voren dat de FNIK verrekensystematiek als laagdrempelig 
wordt ervaren en positief wordt ontvangen. Er bestaan geen discussies meer over facturen, 
wijze van berekenen en het scheelt een hoop administratieve werklast. 
 Er worden geen problemen ondervonden met grootschalige en langdurige inzetten die niet 
ten laste (mogen) komen van FNIK, maar op een andere manier bekostigd dienen te 
worden. 
Informeren en verantwoorden 
 Via de begroting van Defensie wordt formeel over de inzetten ten laste van FNIK en het 
FNIK-budget geïnformeerd. 
 De gebruikers van het convenant voelen zich over het algemeen goed geïnformeerd. Dit 
komt door de goede relaties en korte lijnen tussen de gebruikers van het convenant. 
 De aanvrager weet vóór een inzet door middel van een antwoordnota of de inzet via FNIK 
verrekend wordt. Hierdoor komt de aanvrager niet meer voor verrassingen te staan. 
 Er vindt geen terugkoppeling plaats na de inzet over onder andere hoogte van de uitgaven 
die ten laste zijn gebracht van FNIK. Zo’n terugkoppeling is wel van belang willen de 
aanvragende partijen bijvoorbeeld zo goed mogelijk de proportionaliteitstoets kunnen 
uitvoeren. 
 Er bestaan geen onduidelijkheden over de verantwoording van het FNIK-budget via het 
jaarverslag. 
Realisatie FNIK  
 De verrekening van een inzet is – met de komst van het convenant FNIK - niet langer 
relevant voor de aanvrager. Wel wordt er op meerdere momenten aandacht besteed aan 
het proportionaliteitsbeginsel. 
 In de jaren 2010 tot en met 2013 is er een opwaartse trend zichtbaar maar zijn de 
uitgaven gemiddeld niet boven het beschikbare budget uitgekomen. Voor de jaren 2012 en 
2013 was er wel sprake van een (lichte) overrealisatie.
