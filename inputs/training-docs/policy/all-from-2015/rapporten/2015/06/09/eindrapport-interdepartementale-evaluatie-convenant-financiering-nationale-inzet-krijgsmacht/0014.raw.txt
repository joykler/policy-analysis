3.3.2 Kwalitatieve bevindingen 
Budget FNIK 
De betrokken partijen constateren dat het budget van FNIK in de afgelopen jaren, ondanks de 
toename in gehonoreerde aanvragen, niet is mee gegroeid. Ook is bekend dat met de ingang van 
het convenant het budget en de bijdragen van betrokkenen zijn bepaald en vastgesteld. Het beeld 
bestaat dat het budget voor aanvragen ten laste van FNIK altijd toereikend is. Het inzichtelijk 
maken van de financiën zou de beeldvorming en afweging voor aanvragen kunnen verbeteren. 
Door de jaren heen hebben ontwikkelingen binnen Defensie gezorgd voor nieuwe expertise, 
specialismen en capaciteiten (die vaak ook alleen Defensie ter beschikking heeft). Zo zijn bij het 
opstellen van het convenant FNIK expertises en specialismen, zoals de Unmanned Aerial Vehicles 
(UAV) en Advanced Search Teams (AST), niet meegenomen in de raming van de kosten en het 
vaststellen van het budget. Door deze ontwikkeling stijgt het aantal aanvragen en ook de uitgaven. 
Daarnaast is geconstateerd dat er ook aanvragen worden gedaan door aanvragers waarmee in 
2010 geen rekening is gehouden in de totstandkoming van het FNIK-budget. Dit wordt bevestigd in 
de desk research (zie tabel 2 en 3; overige bestuursorganen en overzeese gebiedsdelen). 
Tot slot wordt opgemerkt dat in 2012 en 2013 het FNIK-budget is overschreden, wat conform de 
afspraken in het convenant voor rekening is gekomen van de Defensiebegroting.  
Bevindingen 2014 
Voor de evaluatie van FNIK zijn de jaren 2010 tot en met 2013 geëvalueerd. Deze jaren zijn 
inmiddels verantwoord in de jaarverslagen van Defensie. Het jaar 2014 is nog niet afgelopen en de 
gegevens over dit jaar zijn daarom nog niet compleet. Echter, de kasprognose oktober 2014 van 
Defensie wijst uit dat in 2014 een overrealisatie van € 500.000 wordt verwacht (ten opzichte van € 
2.300.000). 
Flexibiliteit  
De bijdrage van de betrokken partijen aan het budget is vastgesteld bij de inwerkingtreding van 
het convenant. In het geval van budgetoverschrijding is er afgesproken dat Defensie dit binnen 
haar eigen begroting zal opvangen. Daarentegen komen eventuele meevallers ten gunste van de 
Defensiebegroting (‘for better and for worse’ principe). 
In enkele interviews kwam naar voren dat door de groei in de uitgaven en van het aantal 
aanvragen het logisch en noodzakelijk wordt geacht dat gekeken moet worden naar een eventuele 
aanpassing van de financiële middelen. Daarnaast wordt het als wenselijk beschouwd – vanuit 
Defensie gezien – als de financiële middelen flexibeler van aard zouden zijn, zodat bij eventuele 
(structurele) overrealisatie extra middelen ter beschikking kunnen worden gesteld. Dit principe zou 
dan ook moeten gelden bij (structurele) onderrealisatie. 
In de interviews zijn geen alternatieven voor het uitwerken van deze vorm van flexibiliteit 
aangedragen, behalve dat een hogere frequentie van een evaluatie van het budget – bijvoorbeeld 
elke 2 jaar – zou kunnen leiden tot het gewenste effect. Echter brengt dit mogelijk wel het gevaar 
van toenemende administratieve lasten en blijvende discussies over hoogte en herindeling van 
budgetten met zich mee. Flexibiliteit, zodat het budget meer kan meebewegen met de 
ontwikkelingen, wordt als een belangrijk punt gezien in de evaluatie. 
In het kader van de flexibiliteit – wat de inhoud van het convenant betreft - wijzen de interviews 
uit dat het convenant ruimte laat voor interpretatie, maar wel kaders stelt (artikel 5 van het 
convenant). Bij onduidelijkheid dienen de betrokkenen met elkaar in overleg te treden. De praktijk 
wijst uit dat dit ook gebeurt. De volgende passage uit het convenant is hiervan een voorbeeld. De
