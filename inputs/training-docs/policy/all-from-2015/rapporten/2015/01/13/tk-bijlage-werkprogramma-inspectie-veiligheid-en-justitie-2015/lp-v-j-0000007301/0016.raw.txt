Werkprogramma 2015
• Kwaliteit processen-verbaal
De minister van Veiligheid en Justitie heeft in het programma Versterking Prestaties 
Strafrechtketen verschillende maatregelen getroffen om de kwaliteit van de processen-verbaal 
van de nationale politie te verbeteren. De Inspectie VenJ toetst in welke mate deze maatregelen 
in de praktijk worden uitgevoerd.
Politieopleidingen: Inhoud, examinering en aansluiting bij de beroepspraktijk
De Inspectie VenJ is selectief in het doen van onderzoek. Zij kan niet alle opleidingen, cursussen 
en trainingen die worden aangeboden met dezelfde diepgang onderzoeken. De Inspectie VenJ 
heeft een aantal opleidingen geselecteerd die diepgaand worden onderzocht. Dit betreffen onder 
andere de opleidingen ‘Basis Politiemedewerker’, ‘Rechercheren in een meer omvattende zaak 
en Team Grootschalige Opsporing’ en – mede in het kader van de Monitor Vreemdelingenketen 
– ‘Hulpofficier van Justitie Vreemdelingendomein’. De uitkomsten hiervan worden aangevuld 
met informatie uit minder diepgaande onderzoeken die bij verschillende andere opleidingen 
worden uitgevoerd. Bij al deze onderzoeken staan de eerder genoemde aspecten programme -
ring, examinering en aansluiting bij de beroepspraktijk centraal.
Integrale aanpak ondermijnende criminaliteit
Het Landelijk Informatie- en Expertise Centrum (LIEC) en de Regionale Informatie- en Expertise 
Centra (RIEC’s) ondersteunen het openbaar bestuur bij de aanpak van georganiseerde misdaad. 
De Inspectie VenJ onderzoekt op welke wijze deze organisaties een bijdrage leveren aan twee 
specifieke onderwerpen: de aanpak van motorbendes en het tegengaan van het gebruik van 
stroman-constructies om de Wet BIBOB te omzeilen.
2.4 Sanctietoepassing
Algemeen
Masterplan DJI
Het toezichtsgebied sanctietoepassing wordt nu en in de komende jaren geconfronteerd met een 
forse taakstelling. In het (aangepast) Masterplan DJI 2013-2018 is aangegeven welke maatregelen 
DJI neemt om deze besparingen te realiseren. Het Masterplan past binnen de visie van het 
kabinet-Rutte II op het sanctiebeleid. Vergelding, de levensloopbenadering, de persoonsgerichte 
aanpak en het aanspreken van de gedetineerde op diens eigen verantwoordelijkheid voor een 
succesvolle re-integratie zijn daarvan de belangrijkste pijlers. Bij het vervullen van de financiële 
opgave zijn randvoorwaarden dat DJI haar kerntaak blijft uitoefenen en dat de veiligheid van 
personeel en justitiabelen niet onder druk komt te staan.
Bezuinigingen en reorganisaties
De maatregelen in het Masterplan staan niet op zichzelf. Zo hebben ook de drie reclasseringsor -
ganisaties Reclassering Nederland, Stichting Verslavingsreclassering GGZ en Leger des Heils 
Jeugdbescherming en Reclassering te maken met bezuinigingen en/of reorganisaties. Hetzelfde 
geldt voor belangrijke ketenpartners als de nationale politie, het Openbaar Ministerie en de 
rechtbanken. Al deze organisaties werken in verschillende verbanden samen, waardoor ze ook 
worden geconfronteerd met de gevolgen van elkaars reorganisaties en bezuinigingen. De 
Inspectie VenJ bekijkt de risico’s van deze ontwikkelingen daarom niet alleen per organisatie, 
maar ook in een breder ketenverband. 
16
