Werkprogramma 2015
nele reorganisatie en het in werking brengen van de nieuwe politieonderdelen bij het toezicht 
worden betrokken. Ook is daarbij de vraag gesteld om – vooruitkijkend – de belangrijkste risico’s 
te identificeren die de voortgang van de vorming van de nationale politie bedreigen. Aan deze 
vraag is gevolg gegeven in het derde onderzoek naar de vorming van de nationale politie, dat 
eind 2014 is uitgebracht. 
Naar aanleiding van dit onderzoek heeft de minister de Tweede Kamer toegezegd het realisatie-
programma te herijken en in mei 2015 met een aangepaste opzet te komen. Omdat de Inspectie 
in juni 2015 de vierde rapportage naar de vorming van de nationale politie zal opleveren, is zij 
vooruitlopend op de herijking met betrokken partijen in overleg over de mogelijke gevolgen 
hiervan voor haar toezicht. Aan de hand van het herijkte programma bekijkt de Inspectie VenJ 
vervolgens hoe het toezicht in dit kader verder wordt vormgegeven. 
Taakuitvoering nationale politie
Conform haar wettelijke taak heeft de Inspectie VenJ ook nu al aandacht voor de kwaliteit van de 
taakuitvoering. Van de nationale politie wordt immers verwacht dat zij – ook tijdens de reorgani-
satie – de operationele prestaties blijft leveren die van haar mogen worden verwacht. De 
Inspectie VenJ bekijkt hierbij welke ontwikkelingen en risico’s, binnen de kritische processen van 
het politiewerk, van belang zijn voor het toezicht van de Inspectie VenJ. Hierbij besteedt de 
Inspectie VenJ ook aandacht aan de nationale politie als ketenpartner. Immers, steeds vaker is 
sprake van een integrale aanpak van overlast en criminaliteit.
Politieonderwijs
Het volgen van een politieopleiding aan de Politieacademie is een voorwaarde om als executief 
medewerker bij de nationale politie te kunnen werken. Het politieonderwijs moet ervoor zorgen 
dat studenten de competenties verwerven die ze nodig hebben om in de praktijk te kunnen 
functioneren als (beginnend) politiefunctionaris. De Inspectie VenJ richt haar toezicht daarom in 
2015 in rond de volgende drie kernvragen: welke competenties worden op welke manier aange-
leerd (de programmering), in hoeverre worden de juiste competenties op de juiste manier 
getoetst (de examinering) en in hoeverre hebben studenten na afloop van de opleiding de juiste 
competenties verworven (de aansluiting op de beroepspraktijk)?
De Inspectie VenJ analyseert jaarlijks een aantal kerngegevens van alle opleidingen op de 
Politieacademie. Het gaat dan bijvoorbeeld om kengetallen over de opbrengsten van de oplei -
dingen, documenten zoals jaarverslagen, klachtenrapportages en tevredenheidsmetingen, maar 
ook informatie die voortkomt uit andere onderzoeken van de Inspectie VenJ naar de taakuitvoe-
ring van de nationale politie. Aan de hand van deze gegevens bepaalt de Inspectie VenJ wat de 
belangrijkste risico’s zijn en dus waar zij haar toezicht specifiek op zal richten.
Ontwikkeling
Eind 2017 dient het proces van de vorming van de nationale politie te zijn afgerond. Parallel aan 
het toezicht op deze reorganisatie, vindt de ontwikkeling van het structurele toezicht op de 
nieuwe politieorganisatie plaats. Eind 2017 moet de reorganisatie zijn afgerond en moet er een 
kwalitatief betere politie zijn. Wat dit concreet voor het toezicht betekent zal de Inspectie – in 
overleg met het veld – het komende jaar nader bepalen.
Met het nieuwe politiebestel verandert ook de positie van de Politieacademie. Daarnaast heeft de 
Politieacademie onlangs een verandertraject ingezet. In het verlengde daarvan wordt het toezicht 
14
