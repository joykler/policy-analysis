Werkprogramma 2015
1 Toezicht door de Inspectie 
VenJ
1.1 Missie
De Inspectie Veiligheid en Justitie (hierna: Inspectie VenJ) houdt voor de samenleving, de 
ondertoezichtgestelden en de politiek en bestuurlijk verantwoordelijken toezicht op het terrein 
van veiligheid en justitie om inzicht te geven in de kwaliteit van de taakuitvoering en de naleving 
van regels en normen, om risico’s te signaleren en om organisaties aan te zetten tot verbetering. 
Hiermee draagt de Inspectie bij aan een veilige en rechtvaardige samenleving.
1.2 Visie
Waarom is er toezicht? Deze op het oog simpele vraag vormt de basis voor het effectief functio-
neren van de Inspectie VenJ. In de kern komt haar toezicht op de volgende drie taken neer :
• het toetsen of de organisaties, die werkzaam zijn op het terrein van veiligheid en justitie, 
(inter)nationale wet- en regelgeving naleven;
• het beoordelen van de kwaliteit van de taakuitvoering door diezelfde organisaties en het 
aanzetten tot verbetering daarvan;
 • het signaleren van risico’s die zich bij de taakuitvoering voordoen.
 
Toezicht is een fundamenteel onderdeel van het systeem van ‘checks and balances’ binnen het 
openbaar bestuur. In beleid en regels is vastgelegd wat het openbaar bestuur in de maatschappij 
wil bereiken en welke organisaties daarvoor verantwoordelijkheid dragen. Toezicht maakt 
vervolgens inzichtelijk hoe de toepassing van beleid en regels in de praktijk gestalte krijgt, of 
beleid en regels bijdragen aan het gewenste effect en welke risico’s zich daarbij (kunnen) 
voordoen. Hiermee levert toezicht een essentiële bijdrage aan de sturing binnen de beleidscyclus 
en ondersteunt het de verantwoordelijkheid van de minister. Daarnaast biedt toezicht de 
samenleving en de politiek inzicht in het functioneren van overheidsorganisaties.
Het toezicht van de Inspectie VenJ richt zich op de taakuitvoering door de organisaties binnen 
het brede terrein van veiligheid en justitie. De Inspectie draagt hiermee bij aan het continu 
verhogen van de kwaliteit van de taakuitvoering en de prestaties die de betrokken organisaties 
leveren. Het is daarmee aan te merken als kwaliteitstoezicht. Dit doet de Inspectie VenJ door in 
haar rapporten leerpunten te benoemen, zonodig aanbevelingen te formuleren en daarop te 
4
