Werkprogramma 2015
zorg, rampenbestrijding en crisisbeheersing. Dit heeft ook gevolgen voor de focus van het 
toezicht door de Inspectie VenJ. Daarnaast heeft de commissie aanbevolen dat de Inspectie VenJ 
met een handhavingsstrategie gaat werken, waarbij ook de toezichtstaak van de Commissarissen 
van de Koning wordt betrokken.
Ontwikkeling
Op basis van het advies van de commissie-Hoekstra heeft de Inspectie VenJ in 2014 besloten om 
haar toezicht op de rampenbestrijding en de crisisbeheersing aan te passen. Dit betekent dat de 
Inspectie haar toezicht, naast de voornamelijk output-gerichte normen in wet- en regelgeving, 
meer gaat richten op de kwalitatieve prestaties van de hulpverleningsdiensten (zowel afzonder -
lijk als in onderlinge samenwerking). In dit kader onderzoekt het WODC op verzoek van de 
Inspectie VenJ en de NCTV de mogelijkheid om prestaties van veiligheidsregio’s meer te baseren 
op output- en/of outcome-indicatoren. Hierbij zullen ook de ondertoezichtgestelde organisaties 
worden betrokken. Afhankelijk van de uitkomsten zal de Inspectie VenJ in 2015 de aanpassingen 
in haar toezicht doorvoeren.
Voorgenomen onderzoek
Staat van de rampenbestrijding 2016
In 2016 levert de Inspectie VenJ de volgende ‘Staat van de rampenbestrijding’ op. Deze zal, 
conform de doorontwikkeling van het toezicht, een meer kwalitatieve invulling kennen dan 
voorheen. De Inspectie VenJ kijkt naar de kwaliteit van zowel de voorbereiding als de prestaties. 
Om de prestaties vast te stellen beoordeelt de Inspectie VenJ de door veiligheidsregio’s georgani-
seerde systeemtesten. Ook betrekt zij hierbij evaluaties van grootschalige incidenten. Indien 
nodig, voert zij zelf een incidentonderzoek uit. 
Om de kwaliteit van de voorbereiding op mogelijke rampen en crises in kaart te brengen, voert 
de Inspectie VenJ in 2015 de volgende thematische onderzoeken uit.
• Opvolging van de ‘Aanbevelingen Staat 2013’
In augustus 2014 is de Inspectie VenJ gestart met een onderzoek naar de opvolging van de 
aanbevelingen van de ‘Staat van de Rampenbestrijding 2013’. Hierbij beoordeelt zij of de veilig-
heidsregio’s de eerder geconstateerde tekortkomingen hebben opgepakt. Dit onderzoek loopt 
door in 2015.
• Risicoprofiel en risicocommunicatie
De besturen van de veiligheidsregio’s hebben de plicht om de bevolking te informeren over de 
risico’s die zich kunnen voordoen. Uit eerdere onderzoeken van de Inspectie VenJ kwamen 
signalen naar boven dat de risicocommunicatie in de meeste regio’s nog in de kinderschoenen 
stond. In het najaar van 2014 is de Inspectie VenJ daarom een onderzoek gestart naar het regio-
naal risicoprofiel, waarbij de aandacht voor bovenregionale risico’s en de risicocommunicatie 
belangrijke aspecten zijn.
• Samenwerkingsafspraken vitale sectoren
In vervolg op de Staat van de rampenbestrijding 2013 maakt de Inspectie VenJ inzichtelijk hoe de 
samenwerking met de vitale sectoren verloopt. Alle veiligheidsregio’s hebben in het kader van 
rampenbestrijding en crisisbeheersing de afgelopen jaren convenanten afgesloten met deze 
12
