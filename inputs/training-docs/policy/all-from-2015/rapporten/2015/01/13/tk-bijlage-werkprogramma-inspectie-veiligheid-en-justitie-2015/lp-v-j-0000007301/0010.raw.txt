Werkprogramma 2015
2 Programmering
2.1 Centrale thema’s
De Inspectie VenJ heeft voor de periode 2015-2017 dominante thema’s geformuleerd. Deze 
hebben betrekking op ontwikkelingen en risico’s die zich in meerdere of alle toezichtgebieden 
voordoen. De thema’s geven de komende jaren richting aan de onderzoeken van de Inspectie 
VenJ en dragen bij aan de onderlinge samenhang van haar activiteiten. Dit neemt niet weg dat 
binnen de individuele toezichtgebieden andere relevante thema’s van invloed (kunnen) zijn op 
de programmering. Ook hier is ruimte en aandacht voor.
Bezuinigingen en reorganisaties
Als gevolg van de jarenlange economische crisis heeft het huidige kabinet forse bezuinigingen 
doorgevoerd. Deze zijn niet aan het domein veiligheid en justitie voorbij gegaan. Daarnaast 
vinden – soms als gevolg van deze bezuinigingen, soms om inhoudelijke redenen – bij veel, zo 
niet alle, organisaties ingrijpende reorganisaties plaats. Dit is bijvoorbeeld het geval bij de 
vorming van de nationale politie, het overhevelen van de Jeugdzorg naar gemeenten en het 
Masterplan DJI. Hierbij kan zich het risico voordoen dat organisaties in zichzelf keren, wat ten 
koste kan gaan van hun presterend vermogen en van de effectiviteit van de samenwerking 
binnen ketens en netwerken. De Inspectie heeft daarom speciale aandacht voor het presteren 
van deze organisaties: blijft de taakuitvoering voldoen aan de kwaliteitsnormen?
In het verlengde hiervan ziet de Inspectie VenJ dat er bij deze reorganisaties steeds meer aandacht 
is voor de professionele autonomie van de medewerker. Deze moet minder last hebben van 
interne administratieve lasten en bureaucratie, en binnen de gestelde kaders meer vanuit de 
eigen verantwoordelijkheid kunnen handelen. Hierbij is het van groot belang dat de medewer -
kers in voldoende mate worden gefaciliteerd, bijvoorbeeld door eenduidige richtlijnen, goede 
opleidingen, functionerende ICT-voorzieningen en een passende vorm van leiderschap.
Samenwerking
Binnen het domein van veiligheid en justitie werken organisaties samen in verschillende ketens, 
zoals de strafrechtketen, de jeugdketen en de vreemdelingenketen. Ook wordt er samengewerkt 
in netwerken: organisaties kiezen steeds vaker voor de integrale aanpak van maatschappelijke 
problemen en veiligheidsvraagstukken. Hierbij zijn steeds vaker ook private partijen betrokken. 
De betrokken organisaties opereren telkens vanuit verschillende rollen, verantwoordelijkheden
