Werkprogramma 2015
Als de Inspectie VenJ constateert dat een organisatie (ernstig) tekort schiet in haar taakuitvoe -
ring, vraagt zij om een verbeterplan. De uitvoering hiervan volgt zij actief; deze wordt beoordeeld 
in een – al dan niet aangekondigde – inspectie. Per 1 januari 2015 beschikt de Inspectie VenJ 
daarnaast over enkele handhavende bevoegdheden op grond van de Jeugdwet. Ook kan de 
minister van Veiligheid en Justitie op basis van het oordeel van de Inspectie VenJ gebruik maken 
van zijn aanwijzingsbevoegdheid.
Samenwerking
Maatschappelijke vraagstukken houden zich niet aan organisatiegrenzen. Daarom is het soms 
nodig om kennis, ervaring en bevoegdheden te bundelen. Om effectief te werken, zoekt de 
Inspectie VenJ daarom actief de samenwerking met andere inspecties. Dit doet zij op verschil -
lende niveaus. Zo worden regelmatig onderzoeken uitgevoerd in samenwerking met één of 
meerdere inspecties. Daarnaast zijn er structurele verbanden waarin de Inspectie VenJ 
participeert.
Inspectieraad
De Inspectieraad is het samenwerkingsverband van de rijksinspecties. De Inspectieraad bevordert 
dat de inspecties werken volgens de zes principes van goed toezicht: onafhankelijk, professio-
neel, transparant, selectief, slagvaardig en samenwerkend. Deze principes zijn opgenomen in de 
Kaderstellende visie op toezicht. De Inspectieraad is tevens opdrachtnemer en uitvoerder van 
besluiten van het kabinet of de eerstverantwoordelijke minister die gaan over de coördinatie van 
en samenwerking in het toezicht van algemene aard door de rijksinspecties.
In de Inspectieraad is afgesproken dat de rijksinspecties zoveel mogelijk samenwerken. De 
Inspectie VenJ neemt daarom het initiatief om samenwerkingsafspraken te maken over de 
onderlinge rolverdeling. Zo hebben de Inspectie VenJ en de Inspectie van het Onderwijs medio 
2014 een samenwerkingsovereenkomst getekend in het kader van het toezicht op de 
Politieacademie. De Inspectie VenJ wil de samenwerking tussen toezichthouders verder intensi -
veren door ook op andere toezichtgebieden dergelijke samenwerkingsafspraken op te stellen. 
Samenwerkend Toezicht Jeugd (STJ)
De Inspectie VenJ werkt samen met de Inspectie voor de Gezondheidszorg, de Inspectie 
Jeugdzorg, de Inspectie van het Onderwijs en de Inspectie SZW in het Samenwerkend Toezicht 
Jeugd (STJ). Deze samenwerking heeft betrekking op het toezicht op (de zorg voor) jongeren.
Nationaal Preventiemechanisme (NPM)
Elke staat die het “Optional Protocol to the UN-Convention Against Torture” (OPCAT) heeft 
geratificeerd, moet een onafhankelijk nationaal preventiemechanisme aanwijzen of oprichten 
ter voorkoming van foltering op nationaal niveau. De Inspectie VenJ is door de staatssecretaris 
van Veiligheid en Justitie aangewezen als coördinator van het Nederlandse nationaal preventie-
mechanisme. Andere deelnemers zijn de Inspectie voor de Gezondheidszorg, de Inspectie 
Jeugdzorg en de Raad voor Strafrechtstoepassing en Jeugdbescherming. Daarnaast zijn bij het 
NPM-overleg de volgende toehoorders aangewezen: de Commissies van Toezicht voor justitiële 
inrichtingen, de Commissies van Toezicht Arrestantenzorg en de Commissie van Toezicht 
Detentieplaatsen Koninklijke Marechaussee.
8
