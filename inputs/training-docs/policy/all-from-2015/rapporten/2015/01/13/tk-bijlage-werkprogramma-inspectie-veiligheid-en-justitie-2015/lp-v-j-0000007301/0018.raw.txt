Werkprogramma 2015
snel worden gecorrigeerd. Binnen ZSM werken verschillende partners in de strafrechtketen 
samen, waaronder de nationale politie, het Openbaar Ministerie, de drie reclasseringsorganisa -
ties, de Raad voor de Kinderbescherming en Slachtofferhulp Nederland.
Het OM maakt op basis van de bij de verschillende ketenpartners beschikbare informatie over de 
verdachte een keuze voor het afdoeningstraject. Het kan echter zo zijn dat er meer speelt dan een 
ogenschijnlijk eenvoudig delict. In verband met de complexe situatie van een verdachte kan de 
persoon reeds in een traject zitten bij bijvoorbeeld het Veiligheidshuis, alwaar (keten)afspraken 
zijn gemaakt om gedragsverandering te bevorderen. 
Deze twee belangen – aan de ene kant een snelle, betekenisvolle interventie en aan de andere 
kant oog voor de reeds lopende trajecten bij ketenpartners – vragen allereerst om de aanwezig-
heid van relevante expertise binnen ZSM. Daarnaast is een effectieve samenwerking en goede 
informatiedeling tussen de deelnemende ketenpartners onderling en met relevante externe 
organisaties van wezenlijk belang om effectief te kunnen handelen. Een complicerende factor in 
dit geheel zijn de bezuinigingen en reorganisaties waar de verschillende organisaties mee te 
maken hebben. Deze hebben soms direct invloed op de betrokkenheid van de ketenpartners in 
de verschillende samenwerkingsverbanden. In dit onderzoek richt de Inspectie VenJ zich op de 
kwaliteit van de ketensamenwerking.
Indicatiestelling en plaatsing in de forensische zorg 
Wanneer justitiabelen een psychiatrische stoornis of psychische problemen hebben komen ze in 
aanmerking voor forensische zorg (ambulant dan wel klinisch). De klinische indicatiestelling 
wordt door het Nederlands Instituut voor Forensische Psychiatrie en Psychologie (NIFP) uitge-
voerd. Hierbij gaat het steeds om het vinden van de juiste combinatie van ‘behandeling’ en 
‘beveiliging’. Het kruisen hiervan leidt namelijk tot de uiteindelijke indicatie.
Als een justitiabele is geïndiceerd voor klinische zorg, dan wordt deze door het NIFP geplaatst. 
De zorg dient plaats te vinden gedurende een door de rechter opgelegde maatregel of de deten -
tie. Hierbij is passende beveiliging cruciaal. Wanneer dit niet het geval is, kan dit risico’s met zich 
meebrengen voor justitiabelen, personeel en de maatschappij. Daarnaast is het van belang dat de 
plaatsing tijdig wordt uitgevoerd, zodat de behandeling binnen de duur van de opgelegde 
maatregel kan plaatsvinden. Hiervoor moeten de ketenpartners goede samenwerkingsafspraken 
maken. 
Op basis van signalen uit het veld acht de Inspectie VenJ het van belang om te onderzoeken of de 
behandeling tijdig kan aanvangen binnen de duur van de opgelegde maatregel, of een passend 
beveiligingsniveau wordt gerealiseerd en hoe de samenwerking tussen de ketenpartners in dit 
proces verloopt.
Doorloop 2014
De Inspectie VenJ rondt daarnaast in 2015 de volgende onderzoeken af die in 2014 zijn gestart: 
• het thematisch onderzoek naar de arrestantenzorg. Hierbij onderzoekt de Inspectie VenJ op 
basis van daarvoor geldende (inter)nationale wetgeving en richtlijnen de wijze waarop de 
nationale politie uitvoering geeft aan de arrestantenzorg. Het secundaire doel van dit onder -
zoek is het in kaart brengen van alle locaties in Nederland waar de nationale politie personen 
(tijdelijk) kan insluiten;
