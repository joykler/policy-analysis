Werkprogramma 2015
3 Interne organisatie
Medewerkers
Om op een goede manier invulling te kunnen geven aan de in dit werkprogramma gestelde 
ambities, moet de interne organisatie van de Inspectie VenJ adequaat zijn ingericht. Deze bestaat 
uit een vaste formatie van circa 70 fte. Dit zijn grotendeels inspecteurs, die worden ondersteund 
door een kleine staf. Indien nodig kunnen ook deze medewerkers worden ingezet voor 
onderzoekstaken. 
Bij de Inspectie VenJ werken medewerkers met verschillende achtergronden. Het zijn bestuurs -
kundigen, juristen en methodologen, maar ook uit mensen ‘uit het veld’. De Inspectie VenJ vindt 
het namelijk van essentieel belang om actuele kennis en expertise te hebben vanuit organisaties 
waarop zij toezicht houdt. Daarom wordt de vaste formatie ook regelmatig versterkt door 
professionals die vanuit uitvoeringsorganisaties worden gedetacheerd. Zij verrijken de Inspectie 
VenJ met hun kennis van en inzichten in de praktijk en andersom biedt de Inspectie VenJ hun 
inzicht in het politiek-bestuurlijke krachtenveld waarbinnen zij opereert. Bijkomend effect is dat 
zich zo goede contacten ontwikkelen tussen toezicht en praktijk. 
Daarnaast maakt de Inspectie VenJ gebruik van een flexibele schil. Deze wordt ingezet als er voor 
een onderzoek specifieke kennis en kunde nodig is, die de Inspectie VenJ niet zelf in huis heeft, 
of als er sprake is van een piekbelasting in de capaciteit die niet is op te vangen. In dat geval 
wordt tijdelijk gebruik gemaakt van experts uit andere organisaties.
In 2015 investeert de Inspectie VenJ in het doorontwikkelen van strategisch personeelsmanage -
ment om de kwaliteit van de medewerkers en de organisatie op orde te houden en aan te passen 
aan de veranderende omgeving waarin zij opereert. 
Professionalisering 
De Inspectie VenJ voert in het kader van de professionalisering een intern ontwikkelprogramma 
uit. De belangrijkste onderdelen hiervan zijn de volgende:
