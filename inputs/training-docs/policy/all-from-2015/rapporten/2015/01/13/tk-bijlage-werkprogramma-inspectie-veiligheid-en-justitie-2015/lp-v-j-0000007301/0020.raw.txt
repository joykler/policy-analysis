Werkprogramma 2015
Risicogestuurd toezicht
De invoering van de Jeugdwet leidt voor de Inspectie VenJ namelijk tot een toename van de 
omvang en complexiteit van het domein waar zij toezicht op houdt. Dit vraagt om een dooront-
wikkeling van de risicogestuurde benadering. Hiervoor richt de Inspectie VenJ zich op het in 
beeld brengen van de risico’s die effecten hebben op de taakuitvoering door de betrokken 
organisaties en de mogelijke ketenrisico’s.
De Inspectie VenJ betrekt bij deze inventarisatie de verschillende belanghebbenden binnen en 
buiten het ministerie van Veiligheid en Justitie. Op basis van de geïdentificeerde risico’s worden 
toetsingskaders en normen opgesteld. De ontwikkeling van de toetsingskaders voor de RvdK en 
de jeugdreclassering vindt plaats in samenwerking met de Inspectie Jeugdzorg. Tot welke 
concrete onderzoeken de ontwikkeling in 2015 zal leiden is afhankelijk van de resultaten van de 
uit te voeren risico-inventarisatie.
Calamiteiten en incidenten
De jeugdhulpaanbieders en de gecertificeerde instellingen dienen conform de Jeugdwet calami-
teiten en gevallen van geweld, die zich voordoen bij het uitvoeren van hun werkzaamheden, te 
melden bij de inspecties. Dit geldt ook voor andere instellingen in het jeugddomein. Al deze 
meldingen worden behandeld door een door de Inspectie Jeugdzorg, de Inspectie voor de 
Gezondheidszorg en de Inspectie Veiligheid en Justitie opgerichte “commissie meldingen jeugd”. 
Deze commissie analyseert en beoordeelt de meldingen en besluit of er aanleiding bestaat deze 
nader te onderzoeken. Bij dit onderzoek kunnen ook partijen buiten het jeugddomein worden 
betrokken, zoals de nationale politie of de reclassering.
Voorgenomen onderzoeken
Justitiële jeugdinstellingen
Het bestaande toezicht van de Inspectie VenJ binnen het jeugddomein richt zich primair op het 
doorlichten van JJI’s. Dit gebeurt in samenwerking met de Inspectie Jeugdzorg, de Inspectie voor 
de Gezondheidszorg, de Inspectie van het Onderwijs en de Inspectie SZW. De volgorde van deze 
doorlichtingen is gebaseerd op risico’s: de inspecties zijn begonnen bij de instellingen waar zij 
de kans op risico’s het grootst achtten. In 2015 zullen de inspecties bij de doorlichting van de JJI’s 
‘Het Keerpunt’ en ‘De Hunnerberg’ de risico’s betrekken die uit het Masterplan DJI voortkomen. 
Dit geldt ook voor de risico’s die zij in de eerder uitgevoerde doorlichtingen hebben 
geconstateerd. 
Voor de twee JJI’s die in 2014 zijn doorgelicht (‘De Heuvelrug’ en ‘Lelystad’) zal in 2015 vervolgtoe-
zicht plaatsvinden. Hierbij kijken de Inspecties of de inrichtingen actief aan de slag zijn gegaan 
met de geformuleerde aanbevelingen. 
Halt
In 2014 hebben de Inspectie VenJ en de Inspectie Jeugdzorg een gezamenlijk toezichtkader en 
toetsingskader ontwikkeld voor het toezicht op Halt en zijn zij gestart met het inspecteren van de 
clusters van Halt-regio’s (er zijn vier clusters die gezamenlijk bestaan uit zeventien Halt-teams). 
Dit wordt in 2015 voortgezet.
STJ
In het Jaarwerkprogramma Toezicht Jeugd 2015 zijn alle toezichttaken opgenomen die de 
inspecties in samenwerking uitvoeren binnen het jeugddomein. De Inspectie VenJ levert ook in
