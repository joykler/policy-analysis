Werkprogramma 2015
‘Toelating Regulier’ en ‘Naturalisatie’ volgt op een later moment. Binnen deze processen richt de 
Inspectie VenJ zich vervolgens primair op de gebleken en/of te verwachten risico’s. Deze risico’s 
zijn voor een deel gesignaleerd tijdens eerder onderzoek van de Inspectie VenJ. Daarnaast 
organiseert de Inspectie VenJ in 2015 een brede risico-inventarisatie, waarbij de uitvoeringsorga-
nisaties in de vreemdelingenketen en andere stakeholders binnen het toezichtsgebied worden 
bevraagd. De Inspectie VenJ besteedt bij de ontwikkeling van het toezicht nadrukkelijk aandacht 
aan het opbouwen en onderhouden van een professionele relatie met deze partijen. 
Transparantie is daarbij een sleutelbegrip.
Voorgenomen onderzoeken
Het is nog te vroeg om te zeggen tot welke concrete onderzoeken de ontwikkeling van het brede 
toezicht op de vreemdelingenketen leiden. De Inspectie VenJ voert in 2015 in ieder geval de 
volgende toezichtsactiviteiten uit:
Toezicht op feitelijk vertrek
Sinds 1 januari 2014 is de Inspectie VenJ verantwoordelijk voor het toezicht op het feitelijk 
vertrek. Dit betekent onder andere dat zij op structurele basis (onderdelen van) de uitzetting van 
vreemdelingen inspecteert. In 2015 wordt de professionalisering van dit toezicht, die in 2014 in 
gang is gezet, verder doorgezet. 
Monitor Vreemdelingenketen 
Naar aanleiding van het inspectie-onderzoek “Het overlijden van Alexander Dolmatov” en het 
daaropvolgende debat heeft de staatssecretaris van Veiligheid en Justitie verschillende verbeter-
maatregelen aangekondigd. Aan de Tweede Kamer is hierbij toegezegd dat de Inspectie VenJ de 
daadwerkelijke implementatie en werking van deze maatregelen zal monitoren. Eind 2014 is zij 
gestart met de uitvoering van het tweede deel van deze monitor. De Inspectie VenJ richt zich in 
dit onderzoek op onderwerpen als de kwaliteit van de (medische) informatie-uitwisseling en 
ketensamenwerking en -bewustzijn. Het onderzoek wordt begin 2015 afgerond. 
Op basis van de uitkomsten van de tweede monitor wordt bepaald hoe de aandacht voor de door 
de Inspectie VenJ geconstateerde risico’s en de door de staatssecretaris toegezegde maatregelen 
nader wordt vormgegeven. In de loop van 2015 zal de monitoringstaak worden ondergebracht bij 
het reguliere toezicht op de vreemdelingenketen. De uitkomsten van de tweede monitor kunnen 
daarnaast aanleiding geven om in 2015 een of meer concrete thematische onderzoeken uit te 
voeren. 
De Inspectie Ven J volgt daarnaast de voortgang van het wetsvoorstel Wet terugkeer en vreemde-
lingenbewaring. Afhankelijk van de politieke besluitvorming hierover, richt de Inspectie VenJ 
haar aandacht op de mate waarin de detentiecentra hierop zijn toegerust. 
22
