Doel en ambitie maritieme strategie
Als onderdeel van een van de meest open economieën ter wereld heeft de Nederlandse maritieme cluster 
fors en succesvol geïnvesteerd in zijn ontwikkeling. De cluster is krachtig, innovatief en heeft een sterke 
internationale positie. Dit is echter geen garantie voor de toekomst. 
2
Wereldwijd zijn er meerdere trends en ontwikkelingen die de maritieme cluster beïnvloeden. Structurele 
economische, demografische, ecologische en ook veiligheidspolitieke veranderingen raken de maritieme 
cluster in meer of mindere mate. Denk aan bijvoorbeeld mondiale productiepatronen, geleidelijke 
verduurzaming van productie en consumptie, veranderingen in de energieconsumptie, technologische 
innovaties, klimaatverandering en nieuwe veiligheidsdreigingen. Hierbij verschuift het geostrategische 
 2
gewicht van OESO-economieën in de wereldeconomie naar opkomende markten. Naast de BRICS-landen 
maakt bijvoorbeeld ook Afrika een spectaculaire ontwikkeling door. Door de opkomst van nieuwe machten 
zal het relatieve economische aandeel van de VS, Japan en de EU de komende jaren verder dalen en dit 
beïnvloedt de wereldwijde vraag naar producten en diensten met de daaraan gerelateerde 
goederenstromen. Het blijft voor de verdere toekomst van de maritieme cluster van belang om mondiale 
ontwikkelingen te blijven volgen en daarop in te spelen. 
Deze veranderende wereld biedt uitdagingen en kansen voor de maritieme cluster, zoals toegang tot 
nieuwe markten en handelspartners. Er zijn echter ook bedreigingen en risico’s en de concurrentie staat 
niet stil. Extra inspanningen zijn nodig om de bijdrage van de maritieme cluster aan onze nationale 
economische en maatschappelijke belangen te behouden en versterken. 
Dit vraagt om een overheidsbreed optreden en een actieve maritieme cluster. Dankzij zijn omvang, netwerk 
en sterke positie kan de maritieme cluster een grote bijdrage leveren aan een duurzame economische 
positie van Nederland. Intensievere samenwerking tussen de Rijksoverheid en relevante partijen uit de 
maritieme cluster leiden daarbij tot wederzijdse versterking van publieke en private belangen.
De Rijksoverheid kiest daarom voor de volgende ambitie:
Een internationale duurzame maritieme toppositie van Nederland  
door integrale samenwerking tussen Rijksoverheid en maritieme cluster 
op basis van een gezamenlijke maritieme strategie 
Om te kunnen beoordelen in hoeverre deze ambitie wordt waargemaakt is internationaal vergelijkings-
materiaal nodig. Dit is maar ten dele beschikbaar, want de informatie die Nederland over de prestaties van 
de maritieme cluster verzamelt via de maritieme- en havenmonitor is niet één op één op internationaal 
niveau beschikbaar. Daarom moet de komende periode extra aandacht worden besteed aan het meetbaar 
maken van de prestaties van de maritieme cluster in vergelijking met andere landen. Voor zover wel 
informatie beschikbaar is, blijkt dat Nederland een naam hoog te houden heeft op het gebied van 
transport en logistiek gerelateerde onderwerpen. Op internationaal erkende ranglijsten daarover scoort 
Nederland in de top 3. Daarnaast beschikt Nederland met Rotterdam over de grootste haven van Europa, de 
Nederlandse  binnenvaartvloot heeft het grootste Europese marktaandeel, Nederland is de belangrijkste 
producent van superjachten en de offshore en waterbouwsector behoren tot de wereldtop.    
2
 Brazilië, Rusland, India, China, Zuid-Afrika
8 |       De Nederlandse Maritieme Strategie 2015 - 2025 De Nederlandse Maritieme Strategie 2015 - 2025       | 9
