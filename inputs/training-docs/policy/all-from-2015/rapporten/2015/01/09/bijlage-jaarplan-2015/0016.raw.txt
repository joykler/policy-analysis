Inhoud Voorwoord Jaarplanthema’s Afspraken met de ministeries FFunctioneren van de ADRunctioneren van de ADR Overzicht geplande werkzaamheden
4 Functioneren van de ADR
4.1 Ontwikkelingen met betrekking tot de organisatie
De ADR wil een professionele en betrouwbare partner zijn. Dat betekent dat we binnen de ADR 
regelmatig reflecteren over ons functioneren. Om de kwaliteit van de ADR verder te ontwikkelen 
hebben we de volgende afspraken vastgelegd voor 2015.
4.1.1 TeamMate
In mei 2014 is TeamMate succesvol in gebruik genomen bij de ADR. Het gebruik van TeamMate 
draagt in belangrijke mate bij aan de harmonisering van de auditprocessen en daarmee aan de 
realisatie van de beoogde efficiencydoelstellingen. Het gehele jaar 2015 wordt gebruikt om de 
implementatie en het gebruik van TeamMate te optimaliseren, zodat eind 2015 zowel de 
 inrichting als het gebruik van TeamMate optimaal zijn.
4.1.2 HRM- en opleidingsbeleid
Het HRM-beleid heeft in 2014 vooral in het tek en gestaan van het inrichten van het vacature-
beleid en het ontwikkelen van opleidingen voor medewerkers. Er zijn onder andere opleidingen 
ontwikkeld op gebied van verandermanagement en IT-audit. In 2014 zijn we gestart met een  
IT-class voor financial en operational auditors waarin basisvaardigheden IT-auditing worden 
bijgebracht en zijn diverse specialistische opleidingen voor IT-auditors gevolgd. In 2015 volgen 
meerdere IT-opleidingen zoals de tweede IT-class in april 2015 zodat onze auditors   kunnen 
inspelen op de steeds snellere IT-ontwikkelingen binnen de Rijksoverheid. Financial auditors en 
IT-auditors krijgen door opleiding en praktijkervaring meer zicht op de IT-risico’s in de  wettelijk e 
controletaak. Ook in 2015 besteden wij veel aandacht aan de ontwikkeling van onze medewer-
kers en management. Wij zien dat als een belangrijke beheersmaatregel om de professionaliteit  
van onze organisatie te borgen.
4.1.3 Onderzoek naar de kwaliteitsbeheersing bij de ADR
Op 25 september 2014 bracht de Autoriteit Financiële Markten (AFM) een kritisch rapport uit 
over de wijze waarop de vier grootste accountantsorganisaties in Nederland de wettelijk e 
 controles verrichten. De ADR valt niet onder het toezicht van de AFM, maar wordt getoetst 
vanuit de Nederlandse Beroepsorganisatie van Accountants (NBA). Het College Kwaliteits -  
onder zoek (CKO) van de NBA heeft het samenwerkingsverband Kwaliteitstoetsing Overheids -
accountants (KOA) geaccrediteerd voor het uitvoeren van kwaliteitsonderzoeken bij 
accountantsafdelingen van overheidsaccountants. In aanvulling op de KOA-toetsing heeft de 
ADR besloten om door een onafhankelijke expert een onderzoek te laten uitvoeren naar de 
kwaliteitsbeheersing bij de ADR. Dit onderzoek zal het gehele terrein van dienstverlening van de 
ADR omvatten (financial auditing, IT-auditing en operational auditing) en zal in twee fasen wor-
den uitgevoerd. In de  eerste fase zullen opzet en bestaan van de maatregelen van kwaliteitsbe-
heersing onder de loep worden genomen. Hierover zal naar verwachting begin maart 2015 
rapport worden uitgebracht. Vervolgens zal de werking van de maatregelen van kwaliteitsbe-
heersing worden getoetst aan de hand van een aantal TeamMate-dossiers. Hierover zal de 
externe onderzoeker begin juli 2015 rapporteren. De uitkomsten zullen worden besproken in de 
SG-commissie ADR. Daarnaast rapporteren wij in ons jaarlijkse transparantieverslag over het  
kwaliteitsbeleid.
16 | Jaarplan Auditdienst Rijk 2015
