Inhoud Voorwoord Jaarplanthema’s Afspraken met de ministeries FFunctioneren van de ADRunctioneren van de ADR Overzicht geplande werkzaamheden
4.1.4 Doorontwikkeling van de ADR
Met de uitvoering van de hervormingsagenda zijn veel ontwikkelingen gaande om te komen tot 
een slagvaardige, efficiënte en effectieve rijksdienst. Deze ontwikkelingen binnen de rijksdienst 
leiden er mede toe dat de vragen van de opdrachtgevers aan de ADR veranderen. De klassieke 
controle achteraf schuift steeds vaker op naar toetsing tijdens de uitvoeringsfase van een 
beleidsproces. Ook wordt de ADR steeds vaker gevraagd om mee te denken over inrichtings-
eisen, toetsingskaders en adviseringsvraagstukken. Om goed te kunnen inspelen op de 
 veranderende vragen vanuit de omgeving gaat de ADR vooruitlopend op de evaluatie eind 2015 
zich richten op de doorontwikkeling. Bij de totstandkoming van de ADR is door alle departe-
menten capaciteit en budget meegegeven. Het organisatiemodel van de ADR is voor het 
 grootste deel ook bepaald op basis van meegegeven capaciteit en budget. De vraag die  
TOP-consultants aan de hand van drie concrete vragen moet beantwoorden is of het huidige 
organisatiemodel nog wel past bij de ontwikkelingen binnen de rijksdienst en de daardoor 
 veranderende werkwijze van de ADR.
 
4.2 Formatie en budget
Bij de vorming van de ADR hebben alle toegetreden ministeries budgetten overgedragen aan 
Financiën. Daarmee wordt de formatie van de ADR bekostigd. In 2015 heeft de ADR budget om 
circa 655 fte (waarvan 36 militairen) te financieren (inclusief management en staf, exclusief 
 budget voor externe inhuur en uitbesteding).
In de capaciteitberekeningen hebben wij rekening gehouden met de huidige taakstellingen.  
De taakstelling-Rutte I is per ministerie gedifferentieerd overgedragen aan de ADR door het 
overboeken van per jaar afnemende budgetreeksen (tot en met 2018). De taakstelling-Rutte II  
is rechtstreeks opgelegd aan de ADR door het verlagen van het budget vanaf 2016 oplopend tot  
€ 2,8 miljoen in 2018. Door deze taakstellingen neemt het budget voor de financiering van de 
formatie jaarlijks af.
De samenstelling van het uitgavenbudget van de ADR voor 2015 is weergegeven in tabel 4.
Tabel 4: Uitgavenbudget ADR 2015 (bedragen in miljoenen €)
 Begroting 2015
loonkosten regulier personeel 56,1
kosten personele exploitatie (opleiding, etc.) 3,2
inhuur externen 1,5
totaal personele uitgaven ADR 2015 60,8
uitgaven ICT 0,5
materiële uitgaven 2,3
totaal uitgavenbudget ADR 2015 63,6
De ADR heeft in 2014 een opbrengstverplichting ter grootte van € 4,8 miljoen. Dit bedrag 
bestaat voor het grootste deel uit opbrengsten uit de werkzaamheden die de ADR verricht voor 
de Europese Unie en uit opbrengsten van IT-audits op factuurbasis.
17 | Jaarplan Auditdienst Rijk 2015
