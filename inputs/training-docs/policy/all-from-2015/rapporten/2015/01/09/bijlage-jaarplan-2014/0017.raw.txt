Inhoud Voorwoord Afspraken met de ministeries en rijksbrede thema’s Functioneren van de ADR Overzicht geplande werkzaamheden
 Op grond van haar review van onze controleplannen voor 2013 heeft de AR ons laten weten dat 
zij van oordeel is dat de ADR voldoende werkzaamheden heeft ingepland om te komen tot een 
volkomen controle en zij daar optimaal gebruik van kan maken. Ook heeft de AR aangegeven 
dat zij positief is over de wijze waarop invulling is gegeven aan de vorming van de ADR.
Onderzoek tevredenheid opdrachtgevers
De nulmeting die bij de start van de ADR is uitgevoerd, maakt het mogelijk de doorontwikkeling 
van de ADR in de tijd te meten, te volgen en te evalueren. In 2012 is een vertrouwensscan uit-
gevoerd. In 2014 voeren wij een onderzoek uit om de tevredenheid van onze opdrachtgevers te 
meten. De uitkomsten daarvan worden besproken in de SG-commissie ADR.
3.2 Formatie en budget
Bij de vorming van de ADR hebben alle toegetreden ministeries budgetten overgedragen aan 
Financiën. Daarmee wordt de formatie van de ADR bekostigd. In 2014 kan de ADR een formatie 
van 545 fte (inclusief management en staf) financieren. In 2014 sluit de auditfunctie van 
Defensie aan met een budget voor 120 fte, waarmee de totale capaciteit per 1 april 2014 uitk omt 
op 665 fte.
In de capaciteitberekeningen hebben wij rekening gehouden met de huidige taakstellingen.  
De taakstelling-Rutte I is per ministerie gedifferentieerd overgedragen aan de ADR door het 
overboeken van per jaar afnemende budgetreeksen (tot en met 2018). De taakstelling-Rutte II  
is rechtstreeks opgelegd aan de ADR door het verlagen van het budget vanaf 2016 oplopend tot 
€ 2,8 miljoen in 2018. Door deze taakstellingen neemt het budget voor de financiering van de 
formatie jaarlijks af met als gevolg dat de formatie van de ADR in 2018 naar verwachting 
ongeveer 60 fte lager uitk omt dan in 2014.
De samenstelling van het uitgavenbudget van de ADR voor 2014 is weergegeven in tabel 4.  
Het uitgavenbudget van de ADR wordt op 1 april 2014 opgehoogd vanwege de toetreding van 
Defensie.
Tabel 4: Uitgavenbudget ADR 2014 (bedragen in miljoenen €)
 Begroting 2014
Loonkosten regulier personeel 47,1
Kosten personele exploitatie (opleiding, etc.) 3,8
Inhuur externen 1,9
Totaal personele uitgaven ADR 2014 52,8
Uitgaven ICT 0,5
Materiële uitgaven 3,1
Totaal uitgavenbudget ADR 2014 56,4
De ADR heeft in 2014 een opbrengstverplichting ter grootte van € 4,8 miljoen. Dit bedrag 
bestaat voor het grootste deel uit opbrengsten uit de werkzaamheden die de ADR verricht voor 
de Europese Unie en uit opbrengsten van IT-audits op factuurbasis.
16    |    Jaarplan Auditdienst Rijk 2014
