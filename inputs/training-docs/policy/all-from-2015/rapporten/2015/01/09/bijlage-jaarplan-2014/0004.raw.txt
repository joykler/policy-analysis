Inhoud Voorwoord Afspraken met de ministeries en rijksbrede thema’s Functioneren van de ADR Overzicht geplande werkzaamheden
1 Voorwoord
De ADR bouwt verder …
Voor u ligt het tweede jaarplan van de ADR. Het eerste jaar was inspirerend, uitdagend en soms 
ook weerbarstig. Het heeft ons geleerd dat wij met elkaar méér kunnen dan individueel. Dit gaat 
natuurlijk niet altijd vanzelf, maar met de goede richting, de juiste focus en de grote inzet van 
professionele medewerkers behalen wij de gestelde doelen.
Wij doen dat in een omgeving die continu in beweging is en nog steeds de gevolgen van de 
financiële crisis met zich meedraagt. Ministeries staan voor de uitdaging om meer samen te 
werken, om de beperkte(re) middelen optimaal in te zetten en om tegelijkertijd met de techno-
logische ontwikkelingen mee te groeien. Daarbij zien wij ook dat de verbinding tussen organisa-
ties steeds nauwer wordt, waarbij ketens nog bestaan, maar wij inmiddels beter kunnen spre-
ken van netwerken om de complexiteit van de bestuurlijke verankering te duiden. De overdracht 
van gelden naar de medeoverheden zorgt er daarbij voor dat een aanzienlijk deel van  
de rijksbegroting via overdrachtsuitgaven besteed wordt. De bedragen die wij uit Europa 
ontvangen, zijn inmiddels ook niet meer weg te denk en. De eisen die daar (administratief) aan 
gesteld worden, vragen wel een steeds grotere mate van detail. Deze combinatie van factoren 
maakt dat verandering een continu gegeven is. Flexibel inspelen op de kansen en mogelijk-
heden die zich voordoen, trekt daarbij een grote wissel op departementale organisaties die  
zich deze veranderingen in hoog tempo eigen moeten maken. Zeker ook de technologische 
ontwikk elingen maken dat de traditionele risico’s die zich bij het dagelijks werk voordoen, zich 
uitbreiden naar vraagstukken die de organisatiegrenzen vaak overschrijden. Beveiliging van  
de beschikbare data is daarmee een vraagstuk dat in samenhang en met de juiste expertise 
moet worden bezien. En in deze complexe omgeving wordt van de overheid elke dag weer 
gevraagd dat zij de juiste informatie tijdig en op de gewenste manier verstrekt.
Als interne auditdienst stellen wij ons als doel om bij te dragen aan een transparante, betrouw-
bare en compacte rijksdienst. Daarbij spelen wij in op de uitdagingen die de rijksdienst heeft en 
met de kwaliteit en flexibiliteit die past in dit tijdgewricht. Wij richten ons het komende jaar 
vooral op de verdere versterking van de ICT-beveiliging binnen de rijksdienst, op de juiste 
 processen rondom de overdrachtsuitgaven, op de Europese geldstromen en op de specifieke 
vragen om processen binnen ministeries te optimaliseren. Optimale dienstverlening leidend  
tot een professionele uitkomst is hierbij het uitgangspunt. Daarom bouwen wij ook binnen onze 
eigen organisatie verder aan kennisdeling met onze omgeving, flexibilisering van de inzet van 
medewerkers en gebruikmaking van technische hulpmiddelen om de onderzoeken efficiënter 
uit te voeren. Een mooie uitdaging waar wij met trots in 2014 invulling aan gaan geven. 
Anneke van Zanen-Nieberg
Algemeen directeur
3    |    Jaarplan Auditdienst Rijk 201
