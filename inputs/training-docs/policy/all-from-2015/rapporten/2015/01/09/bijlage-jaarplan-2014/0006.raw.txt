Inhoud Voorwoord Afspraken met de ministeries en rijksbrede thema’s Functioneren van de ADR Overzicht geplande werkzaamheden
2 Afspraken met de ministeries en rijksbrede thema’s
2.1 Afspraken met de ministeries
In dit jaarplan presenteren wij per ministerie de belangrijkste aandachtsgebieden en onder-
werpen die naar voren kwamen bij onze analyse van de auditbehoeften voor 2014. De bijlage 
bevat voor elk ministerie de gemaakte afspraken die het uitgangspunt zijn voor de uitvoering 
van de onderzoeken 2014. Het auditcommittee van elk ministerie stelt deze afsprak en vast.
De wijze waarop wij onze activiteiten plannen en presenteren is gewijzigd ten opzichte van vorig 
jaar om de kwaliteit van onze processen en producten verder te verbeteren. Onderstaand gaan 
wij allereerst in op de aanleiding en doelstellingen van de nieuwe systematiek. Vervolgens gaan 
wij in op onze planning voor 2014.
Naar een nieuwe systematiek voor planning en sturing
In het licht van onder meer taakstellingen en een voortdurend veranderende overheid (met 
verschuivingen tussen begrotingen als gevolg), hebben wij een werkwijze opgezet waarbij wij  
voor een deel van onze opdrachten de planning en sturing ADR-breed oppakken. Planning en 
sturing spelen zich dan niet langer uitsluitend in de kolommen van de ministeries en binnen de 
clusters van de ADR af. Wij kiezen voor deze nieuwe systematiek vanuit de veronderstelling dat 
wij alleen door rijksbreed te werken de vereiste flexibiliteit kunnen bereiken die nodig is om 
onze producten te kunnen blijven leveren.
Zoals wij met de SG-commissie hebben besproken, stelt deze werkwijze ons in staat om vooral 
de ‘vaste vraag’ efficiënter uit te voeren. De vaste vraag betreft jaarlijks terugkerende produc-
ten, waarop maar beperkt invloed kan worden uitgeoefend door de opdrachtgevende ministe-
ries. Juist daar kunnen wij als ADR, door standaardisering en harmonisering, efficiencywinst 
boeken. De uren voor de vaste vraag zetten wij voortaan in op basis van een ADR-brede 
af weging. Het vertrekpunt is dat wij de producten die onder de vaste vraag vallen, uitvoeren  
binnen de uren die daarvoor voor alle ministeries in totaliteit zijn geraamd. Er is dan geen 
discussie meer nodig met individuele ministeries over de uren; wij kunnen ons in de gesprekk en 
dan helemaal richten op de aard en kwaliteit van onze dienstverlening. Omdat het gaat om een 
pakket van producten dat vanuit één rijksbreed urenbudget wordt geleverd, spreken wij over  
de ‘box vaste vraag’. 
De terechte verwachting van de ministeries is dat wij de producten leveren die zijn opgenomen 
in de ‘box vaste vraag’ met de kwaliteit die van ons verwacht mag worden. Daarbij streven wij 
naar maximale efficiency in onze werkprocessen door stroomlijning en door het slim inzetten 
van IT-tools. Knelpunten binnen de ‘box vaste vraag’ vangen wij ADR-breed op. Bij bijzondere 
omstandigheden of grote veranderingen binnen de rijksdienst kan zich de situatie voordoen  
dat het niet meer mogelijk is om de vaste vraag met de beschikbare capaciteit van de ‘box vaste 
vraag’ te realiseren. Op dat moment gaan wij het gesprek aan met de eigenaar van de ADR  
(de secretaris-generaal van Financiën) of de SG-commissie.
Voor de urenberekeningen gaan wij uit van de capaciteit die wij kunnen leveren vanuit de 
 formatie en budgetten die de ministeries aan Financiën hebben overgedragen bij toetreding  
tot de ADR. Bij elk ministerie is rekening gehouden met de opgelegde taakstellingen en met de 
wijzigingen in de inhuurbudgetten (gedifferentieerd per ministerie). V ervolgens hebben wij in 
kaart gebracht hoeveel capaciteit per ministerie nodig is voor de ‘box vaste vraag’ om de daarin 
opgenomen producten te kunnen leveren. Dit verschilt per ministerie, afhankelijk van de aard 
en het aantal producten in de vaste vraag. Na aftrek van de uren die nodig zijn voor de werk-
zaamheden die wij uitvoeren voor de Europese Unie, resteren de uren die per ministerie 
beschikbaar zijn voor de variabele vraag. Om voldoende ruimte beschikbaar te houden voor  
de variabele vraag, hebben wij voor 2014 circa 10 procent minder aan uren ingepland voor  
5    |    Jaarplan Auditdienst Rijk 2014
