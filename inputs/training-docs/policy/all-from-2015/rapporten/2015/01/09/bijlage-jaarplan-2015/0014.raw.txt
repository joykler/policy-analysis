Inhoud Voorwoord Jaarplanthema’s AfsprakAfspraken met de ministeriesen met de ministeries Functioneren van de ADR Overzicht geplande werkzaamheden
3.3 Variabele vraag
De beschikbare capaciteit voor de variabele vraag verschilt per ministerie. De beschikbare uren 
zijn bepaald op basis van de historische formatie en niet op basis van de grootste behoefte aan 
onderzoeken bij de departementen. Bij de totstandkoming van de ADR hebben de ministeries 
capaciteit en budget meegegeven en hebben daarvoor trekkingsrechten gekregen. Voor dit 
moment is deze erfenis uit het verleden een gegeven, maar bij de evaluatie van de ADR zal 
 worden bezien hoe hier in de toekomst andere keuzes in kunnen worden gemaakt. De ADR 
gebruikt bij de planning in 2015 de in 2012 meegegeven capaciteit per ministerie.
De variabele vraag is in tabel 2 per ministerie gespecificeerd. De nadere details zijn te vinden in 
de bijlage bij dit jaarplan. De totale capaciteit die voor de variabele vraag van alle ministeries 
gezamenlijk voor 2015 beschikbaar is, bedraagt 209.000 uur.
Tabel 2: Aantal uren variabele vraag per ministerie
Ministerie Uren
Algemene Zaken 500
Buitenlandse Zaken, incl. Buitenlandse Handel en Ontwikkelingssamenwerking 7.950
Veiligheid en Justitie 16.100
Binnenlandse Zaken en Koninkrijksrelaties, incl. Wonen en Rijksdienst 8.800
Onderwijs, Cultuur en Wetenschap 24.050
Financiën 33.400
Defensie 61.450
Infrastructuur en Milieu 11.350
Economische Zaken 15.750
Sociale Zaken en Werkgelegenheid 5.800
Volksgezondheid, Welzijn en Sport 13.200
Onderzoeken op interdepartementaal verzoek 10.650
Totaal aantal uren variabele vraag 209.000
Rijksbrede onderzoeken 
De afgelopen jaren hebben wij via onze rijksbrede onderzoeken bijgedragen aan de verdere 
stroomlijning van de ondersteunende bedrijfsvoering. Dit betreft onder andere onderzoeken 
naar de (voorgenomen) inrichting van de rijksbrede infrastructuur voor de ondersteunende 
bedrijfsvoering en het beoordelen van businesscases die ten grondslag liggen aan het gebruik 
door departementen van de rijksbrede infrastructuur. Ook zijn onderzoeken uitgevoerd naar 
shared service-organisatie (SSO's) die invulling geven aan de voortgaande concentratie van de 
ondersteunende bedrijfsvoering voor de Haagse kernen van de ministeries. Tevens is de aan-
dacht voor systeemverantwoordelijkheid toegenomen en hebben wij geadviseerd over de 
inrichting van systemen. Bij de inrichting van rijksbrede infrastructuur, SSO's en systemen staat  
voorop dat de kwaliteit van de dienstverlening overeind blijft. 
In 2015 staat bij onze rijksbrede onderzoeken de kwaliteit van rijksbrede infrastructuur, SSO's  
en systemen centraal. Dit betreft bijvoorbeeld onderzoeken naar de performance van SSO's,   
de betrouwbaarheid en beschikbaarheid van (vitale) ICT-voorzieningen, de toepassing van 
 algemene beginselen van behoorlijk bestuur bij aanbestedingen en de invoering van digitaal 
documentbeheer. Ook zullen wij in 2015 een  bijdrage leveren aan de kwaliteit van ICT-projecten 
en mee helpen invulling te geven aan de aanbevelingen van de commissie Elias die onderzoek 
heeft gedaan naar de problemen rond ICT-projecten bij de overheid.
14 | Jaarplan Auditdienst Rijk 2015
