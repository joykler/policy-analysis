Inhoud VVoorwoordoorwoord Jaarplanthema’s Afspraken met de ministeries Functioneren van de ADR Overzicht geplande werkzaamheden
1 Voorwoord
Sneller, slimmer, leuker …
De Rijksoverheid is continu in beweging. Als ADR bewegen wij met de Rijksoverheid mee en 
groeien nog steeds zelf in onze rol. Gezien de vragen die op ons afkomen en de ambitie die we 
hebben hebben wij een strategie geformuleerd, die zich het best laat verwoorden door: ‘sneller, 
slimmer, leuker’. 
Wij hebben de ambitie om de rijksdienst, door middel van onderzoek, te ondersteunen om haar 
ambities te realiseren. Wij willen daarbij het onderzoek efficient, effectief en kwalitatief goed 
uitvoeren. De uitkomsten moeten bijdragen aan versterking van het management en de proces-
sen in de organisaties, opdat zij slagvaardig kunnen opereren. Juist door de technologische ont-
wikkelingen zien wij een toenemende vraag vanuit het management om hen weer terug ‘in 
control’ te brengen van de processen waarvoor zij integraal verantwoordelijk zijn. Door de 
verdergaande informatisering is het voor managers een uitdaging om de verantwoordelijkheid 
die zo evident was in het verleden met de zichtbare en fysiek herkenbare processen, ook vorm 
te geven in meer gedigitaliseerde omgeving. Een omgeving waarbij beheersmaatregelen 
 waaronder functiescheidingen in de systemen zijn verankerd en daardoor aan het gezichtsveld 
 worden onttrokk en, terwijl de verantwoordelijkheid nadrukkelijk wel bij het management blijft. 
Kennis van de werking, de kansen en bedreigingen in een omgeving die steeds afhankelijker 
wordt van automatisering is dus essentieel om de rijksdienst goed te laten functioneren.
Wij merken dat de versnelling in de processen van de organisaties ook leidt tot een grotere 
vraag op dit terrein, maar daarnaast is het ook logisch dat opdrachtgevers ons vragen om 
 sneller antwoord geven op hun vraagstukken. Om hierop te kunnen anticiperen, moeten wij ons 
werk dus slimmer organiseren en slimmere tools inzetten. Zo bereiken wij hetzelfde resultaat en 
kunnen wij aan de vraag van de buitenwereld blijven voldoen. Alleen dan blijft het leuk en 
 kunnen we door onze krachtige producten meehelpen de organisatie van de rijksdienst en onze 
eigen organisatie slagvaardig, efficiënt en effectief te mak en. Dat wordt onze gezamenlijke 
 uitdaging voor 2015.
Anneke van Zanen-Nieberg
Algemeen directeur
4 | Jaarplan Auditdienst Rijk 2015
