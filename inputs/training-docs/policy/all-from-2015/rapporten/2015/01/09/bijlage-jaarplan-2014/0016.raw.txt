Inhoud Voorwoord Afspraken met de ministeries en rijksbrede thema’s Functioneren van de ADR Overzicht geplande werkzaamheden
In 2013 hebben wij een programma ICT gestart met als doel de ICT-voorzieningen waarmee  
de ADR werkt belangrijk te verbeteren. Het belang hiervan is nogmaals onderstreept door de 
uitkomsten van het recente medewerkersonderzoek, waaruit blijkt dat er grote ontevredenheid 
heerst over de kwaliteit van onze ICT. Dit is vooral het gevolg van de grote landelijke spreiding 
en de grote (technische) diversiteit in werkplekken, die door de vorming van één ADR een 
(technisch en bestuurlijk) complex e ICT-omgeving heeft opgeleverd. Het programma ICT heeft 
geleid tot een informatieplan voor de ADR en een nadere specificatie van eisen en wensen die 
de ADR stelt aan de ICT-omgeving. Dit vormt de basis voor de invulling van de dienstverlening 
door SSO/ICT, die in de eerste maanden van 2014 wordt geëffectueerd. Deze dienstverlening is 
een voorwaarde voor een effectieve uitrol van TeamMate, het pakket dat wij in de zomer van 
2012 hebben geselecteerd voor de ADR-brede ondersteuning van al onze auditprocessen. 
 TeamMate is van essentieel belang voor de harmonisering van de auditprocessen en daarmee 
voor de realisatie van de efficiencydoelstellingen en de taakstelling. De implementatie van 
TeamMate is voorzien voor 1 mei 2014.
Ontwikkelagenda, HRM- en opleidingsbeleid
De actiepunten uit de ontwikkelagenda die voor 2013 gepland stonden, zijn allemaal ter hand 
genomen. Op een aantal terreinen is in 2014 verdere uitwerking of verdieping nodig. De belang-
rijkste daarvan zijn:
•	 verdere 	harmonisering	en 	kwaliteitsverbetering	van	onze	rapporten;
•	 waar 	mogelijk	verdere	uniformering	en 	efficiencyverbetering 	in	de	uitvoering	van	 
de controlewerkzaamheden (inclusief werkzaamheden voor de Europese Unie);
•	 uitrol 	van	TeamMate	ter	ondersteuning 	van	het	harmoniseren	van	de	auditprocessen;
•	 versterken	van	de	invulling	van	het	relatiemanagement;
•	 inrichten 	van	de	nieuwe	ICT-omgeving	en 	de	daarbij	passende	beheerstructuur.
Het visietraject waarmee wij in het najaar van 2013 zijn gestart, helpt ons prioriteiten te stellen 
in de ontwikkelagenda en de invulling van het HRM-beleid. De uitkomsten van het visietraject 
bieden de basis om antwoord te geven op de vraag welke capaciteit en expertise noodzakelijk is 
om invulling te geven aan de interne auditfunctie. Met een strategisch personeelsplan bepalen 
wij hoe wij waarborgen dat de benodigde capaciteit en expertise beschikbaar is voor de ADR. 
Het HRM- en opleidingsbeleid zijn in 2013 vastgesteld. Met de invulling van het HRM- en 
 opleidingsbeleid sturen wij op de realisatie van het strategisch personeelsplan. 
A ansluiting Defensie
Op 1 april 2014 treedt naar verwachting de Auditfunctie Defensie toe tot de ADR. Op dat 
moment zijn, één jaar later dan aanvankelijk voorzien, alle voormalige departementale audit-
diensten opgegaan in de ADR. De omvangrijke reorganisatie die Defensie in 2013 kenmerkte, 
met het nodige overleg met de bonden, vormde de belangrijkste reden van de opgetreden 
vertraging. De voorbereidingen voor deze laatste toetreding zijn in volle gang. 
In dit jaarplan is de informatie over de urenbudgetten van Defensie al volledig opgenomen, 
alsof deze auditfunctie al vanaf 1 januari 2014 onderdeel zou zijn van de ADR. Het jaar 2014 is 
voor Defensie het eerste jaar dat voor de planning van de auditwerkzaamheden uit wordt 
gegaan van het kalenderjaar in plaats van het controlejaar. De informatie over de financiële 
budgetten van Defensie is echter nog niet in dit jaarplan (paragraaf 3.2) opgenomen, omdat 
deze cijfers op het moment van het opstellen van dit jaarplan nog niet definitief bekend waren. 
Afstemming met de Algemene Rekenkamer
De ADR heeft de departementale controleplannen voor 2013 met de Algemene Rekenkamer 
(AR) afgestemd om onnodige verschillen in aanpak en risico-inschattingen tussen ADR en AR 
proberen te voorkomen. Afstemming voorkomt negatieve verrassingen voor de ministeries 
 achteraf. De AR heeft aangegeven dat er sprake is van een lichte aanpassing van haar strategie 
op het punt van het gebruikmaken van de werkzaamheden van de ADR. De AR kiest voor een 
intensievere samenwerking met de ADR in plaats van uitbreiding van eigen werkzaamheden. 
Per fase van de controle communiceert de AR eerder dan voorheen met de ADR: over de 
controleplannen in september , over de tussentijdse bevindingen in december en over de 
 eindejaarswerkzaamheden in februari.
15    |    Jaarplan Auditdienst Rijk 2014
