Inhoud Voorwoord Jaarplanthema’sJaarplanthema’s Afspraken met de ministeries Functioneren van de ADR Overzicht geplande werkzaamheden
2 Jaarplanthema’s
2.1 Inleiding
In 2015 staan wij als ADR weer voor een forse uitdaging. De ontwikkelingen binnen de 
 rijksdienst betekenen dat wij moeten mee bewegen om antwoorden te geven op de aan ons 
gestelde vragen. De vragen vanuit onze omgeving komen steeds sneller op ons af en dat vraagt 
om slimme oplossingen om onze opdrachtgevers niet teleur te stellen. Daarnaast hechten wij 
eraan om te laten zien dat wij kennis bundelen op de vraagstukken waarvoor de rijksdienst zich 
gesteld ziet. Wij hebben daarbij vanuit de vraag drie thema’s onderkend waar wij expliciet in 
willen investeren.
De thema’s zijn tot stand gekomen door informatie van onze opdrachtgevers. In de zomer 
 hebben alle clusters in kaart gebracht wat de belangrijkste ontwikkelingen binnen het departe-
ment zijn waar wij als ADR onze krachten kunnen bundelen. We hebben verkend wat we met 
deze thema’s kunnen doen om synergiewinst te behalen en de departementen meer te laten 
profiteren van de door ADR opgedane k ennis en ervaring. De drie thema’s zijn:
1 governance (SSO’s en toezicht);
2 ICT en informatievoorziening;
3 verandermanagement.
Deze thema’s worden in paragraaf 2.3 nader uitgewerkt. De thema’s weerspiegelen een dwars-
doorsnede van de onderzoeken die wij bij verschillende departementen doen. Nadrukkelijk 
 verrichten wij hier geen separaat onderzoek naar, maar willen wij door het bundelen van de 
 verkregen kennis, meerwaarde leveren voor de rijksdienst.
2.2 Nieuwe missie en visie ADR
Als gevolg van de ontwikkelingen in de rijksdienst en het meer verscherpte beeld van de ADR 
hebben wij de missie en visie van de ADR, die in 2012 bij oprichting van de ADR zijn bepaald, 
herijkt.
Missie
De ADR is de interne auditor van de rijksdienst en de auditautoriteit in Nederland voor  
de  Europese Commissie. De ADR levert een wezenlijke bijdrage aan de kwaliteit van de 
 rijksdienst door onderzoek naar sturing, beheersing en verantwoording.
Visie
De ADR is een professionele organisatie die rijksbreed werkt. Door de ambtelijke en 
politiek e leiding proactief, snel, themagericht en actueel te informeren over de uitkomsten 
van onze onderzoeken, ondersteunen wij de rijksdienst in haar ambities. Wij delen en 
 verrijken onze  kennis en expertise doorlopend.
Onze kernwaarden (trots, betrokken en uitdagend) blijven ongewijzigd en sluiten uitstekend aan 
op de strategische insteek: ‘sneller, slimmer, leuker’.
6 | Jaarplan Auditdienst Rijk 2015
