Inhoud Voorwoord Afspraken met de ministeries en rijksbrede thema’s Functioneren van de ADR Overzicht geplande werkzaamheden
Variabele vraag
Elk ministerie bepaalt jaarlijks de variabele vraag binnen het daarvoor beschikbare urenbudget. 
De opdrachten die wij uitvoeren in het kader van de variabele vraag en de producten die daaruit 
resulteren, zijn niet standaard elk jaar hetzelfde. Bij de variabele vraag gaat het om opdrachten 
die voorzien in specifieke behoeften van de leiding van het ministerie. De probleemstelling van 
de opdrachtgever staat daarbij centraal. De vraagstelling is flexibel en sluit aan op actuele 
vraagstukken die bij het betrokken ministerie spelen.
Per ministerie hebben wij op basis van onze gesprekken met het departementale management 
aandachtsgebieden en onderwerpen benoemd waarop wij in 2014 auditcapaciteit voor de 
 variabele vraag inzetten. Door aandachtsgebieden en onderwerpen te benoemen in plaats van 
concrete onderzoeksopdrachten, is er maximale vrijheid voor de ministeries om in de loop  
van het jaar de variabele vraag in te vullen, al naar gelang de actuele behoefte gegeven de 
 ontwikkelingen op dat moment. De ADR bespreekt met elk ministerie hoe de variabele vraag 
gedurende het jaar concreet wordt ingevuld. De afgesproken producten leveren wij vervolgens 
in de afgesproken kwaliteit en binnen het overeengekomen tijdpad.
De variabele vraag is in tabel 2 per ministerie gespecificeerd. De nadere details zijn te vinden  
in de bijlage bij dit jaarplan. De totale capaciteit die voor de variabele vraag van alle ministeries 
gezamenlijk voor 2014 beschikbaar is, bedraagt 209.200 uur.
Tabel 2: Aantal uren variabele vraag per ministerie
Ministerie Uren
Algemene Zaken -
Buitenlandse Zaken, incl. Buitenlandse Handel en Ontwikkelingssamenwerking 8.000
Veiligheid en Justitie 17.700
Binnenlandse Zaken en Koninkrijksrelaties, incl. Wonen en Rijksdienst 9.000
Onderwijs, Cultuur en Wetenschap 24.600
Financiën 30.300
Defensie 60.800
Infrastructuur en Milieu 12.200
Economische Zaken 16.400
Sociale Zaken en Werkgelegenheid 6.000
Volksgezondheid, Welzijn en Sport 13.400
Onderzoeken op interdepartementaal verzoek 10.800
Totaal aantal uren variabele vraag 209.200
Vaste vraag
Voor de ‘box vaste vraag’ hebben wij in de bijlage bij dit jaarplan per ministerie de producten 
gespecificeerd. Hieraan is één totaal urenaantal voor de ADR als geheel gekoppeld. Er worden 
voor de vaste vraag dus geen urenaantallen meer per ministerie genoemd (anders dan bij de 
variabele vraag en de vraag Europese Unie). Wel noemen wij de producten die wij per ministerie 
leveren. Deze producten worden voor alle ministeries gezamenlijk gerealiseerd uit de uren die in 
totaal beschikbaar zijn in de ‘box vaste vraag’. De vaste vraag betreft terugkerende werkzaam-
heden (vast capaciteitsbeslag) en omvat de in de figuur 3 vermelde drie soorten producten.
Om efficiencywinst binnen de ‘box vaste vraag’ te boeken, stroomlijnen wij onze werkprocessen 
en zetten wij zo slim mogelijk IT-middelen in. Daarnaast gaan wij met de ministeries het 
gesprek aan over de manier waarop de interne governance is geregeld. Uitgangspunt daarbij is 
dat de ‘three lines of defence’ (operationeel lijnmanagement, controller en interne auditfunctie)  
optimaal functioneren. Wij maken met de ministeries heldere afspraken over het uitvoeren  
van interne controles binnen het ministerie en over het aanleveren van informatie door 
gecontroleerde diensten (‘prepared by client’). 
8    |    Jaarplan Auditdienst Rijk 2014
