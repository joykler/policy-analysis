Inhoud Voorwoord Afspraken met de ministeries en rijksbrede thema’s Functioneren van de ADR Overzicht geplande werkzaamheden
Het in de brief beschreven normenkader richt zich onder meer op de organisatie en de gover-
nance van toezichthoudende taken, het gedrag van bestuurders van publieke instellingen en de 
rol van interne toezichthouders (de leden van de raad van toezicht of raad van commissarissen). 
Deze onderwerpen verdiepen wij in 2014 op basis van de bij de verschillende ministeries 
geplande onderzoeken. Zo maken wij optimaal gebruik van de uitkomsten van elk onderzoek. 
Wij brengen de ervaringen die bij het ene ministerie zijn opgedaan bij andere ministeries onder 
de aandacht, zodat hiervan rijksbreed gebruik kan worden gemaakt. In 2013 hebben wij zo het 
toetsingkader voor de inrichting van de toezichtfunctie bij VWS interdepartementaal gedeeld en 
hebben wij samen met OCW twee conferenties georganiseerd voor interne toezichthouders in 
de sectoren onderwijs, zorg, wonen en openbaar vervoer.
Keteninrichting
De afgelopen jaren hebben wij onder meer ketenonderzoeken uitgevoerd in de jeugd-, de straf-
recht- en de vreemdelingenketen. Daarnaast hebben wij in kaart gebracht welke andere ketens 
van belang zijn voor de diverse ministeries en wat deze betekenen voor onze rol als auditor. Er  
is een ‘starterskit’ ontwikkeld voor de auditor die te maken heeft met een ketenaudit. Deze 
geeft handvatten voor het opzetten en uitvoeren van een ketenaudit, zodat wij als ADR op een 
effectieve en uniforme wijze naar ketenprocessen kijken. In de nabije toekomst neemt keten -
samenwerking verder toe: denk aan shared service-organisaties (SSO’s) in de bedrijfsvoering 
(SGO-5) en de overheveling van taken van de rijksoverheid naar gemeenten. Daarom bouwen 
wij onze deskundigheid hierover verder uit en delen wij onze kennis met de ministeries. 
Bij BZK bekijken wij hoe dit ministerie samen met de medeoverheden in de keten invulling  
kan geven aan informatiebeveiliging. Bij de Belastingdienst richten wij onze controles op  
de werkkostenregeling zodanig in, dat de uitkomsten daarvan ook bruikbaar zijn voor de 
Belastingdienst in het kader van horizontaal toezicht. Het mes snijdt dan aan twee kanten. 
Transitie bij veranderprocessen
Wij hebben in 2013 een expertmeeting georganiseerd en een quick scan uitgevoerd op onze 
eerdere onderzoek en over veranderprocessen. In de eerste helft van 2014 organiseren wij 
 hierover een werkconferentie en een masterclass. De werkconferentie is vooral gericht op 
 ontmoeten, verbinden en het laten ontstaan van samenwerkingsverbanden tussen partijen 
 binnen de rijksoverheid en de grote gemeenten.
Bij Rijkswaterstaat voeren wij audits uit om in kaart te brengen of met de in gang gezette 
veranderprocessen is bereikt wat daarmee werd beoogd. Dit sluit aan bij de toenemende vraag  
naar performance audits. In de nabije toekomst verwachten wij dat de behoefte aan dergelijke 
audits toeneemt, onder meer over het functioneren van shared service-organisaties (SSO’s).
Afhank elijkheid van IT-systemen
In 2014 richten wij ons wat IT betreft vooral op continuous auditing en monitoring, digitale 
veiligheid, sourcing en grote en hoogrisico ICT -projecten. Op het gebied van continuous 
auditing en monitoring voeren wij gezamenlijk met het IOFEZ een pilot uit om de  monitoring op  
de interne beheersing door data-analyse te verstevigen. Hiermee willen wij de toegevoegde 
waarde van continuous monitoring voor de verschillende belanghebbenden zichtbaar maken. 
Hiervoor maken wij gebruik van de good practices die de ADR toepast bij bijvoorbeeld IenM.
Wij gaan verdere stappen zetten op het gebied van digitale veiligheid. Wij hebben in samen -
werking met de Dienst Justitiële Inrichtingen in 2013 onderzoeken uitgevoerd naar de veiligheid 
van mobile devices en websites. In 2014 breiden wij onze kennis over digitale veiligheid verder 
uit in combinatie met het uitvoeren van audits naar onder andere de naleving van de Baseline 
Informatiebeveiliging Rijksdienst (BIR).
De rijksoverheid gaat terug van 64 naar 4 datacenters. Dat is een ingrijpende operatie waarvoor 
wij binnen de ADR de krachten hebben gebundeld. Met één team samengesteld uit diverse 
 clusters staan wij klaar om onderzoeken uit te voeren naar de risico’s tijdens deze transitie en  
de veiligheid van de datacenters na de transitie.
12    |    Jaarplan Auditdienst Rijk 2014
