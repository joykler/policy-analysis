Feedback van de directie op concept rapport bevindingen 'onderzoek bestuurlijk 
handelen op de SGB', uitgevoerd 13 tot en met 17 oktober 2014 
15 Januari 2015 
ALGEMENE OPMERKINGEN 
o In het inspectieonderzoek is niet in voldoende mate voldaan aan onderzoeksaethische en -
deugdelijkheidsvereisten, zoals transparantie, zorgvuldigheid, redelijkheid en rechtvaardigheid. 
Er is niet tijdig en niet transparant gecommuniceerd met het bestuur over doel en aard van het onderzoek. 
Terwijl de inspectie in september nog aangeeft dat tijdens het werkbezoek in oktober zal worden nagegaan 
of onderzoek naar bestuurlijk handelen noodzakelijk is, wordt op de eerste dag van het werkbezoek 
medegedeeld dat men inmiddels heeft besloten tot dit onderzoek. Het bestuur en de directie hebben aldus 
niet de tijd gekregen zich voor te bereiden op het onderzoek en zijn niet geïnformeerd over de focus van het 
onderzoek. Hiermee heeft de inspectie twijfels gecreëerd ten aanzien van de zorgvuldigheid en nauwa 
keurigheid van het genomen besluit tot een onderzoek naar het bestuurlijk handelen van het bestuur; 
De inspectie hanteerde als argument voor het besluiten tot een onderzoek naar het bestuurlijk handelen van 
de SSGB dat er signalen zijn ontvangen over 1) stagnaties in het verbeterproces, 2) financiële problemen en 
3) discontinuïteit in het bestuur en directie. Hierover het volgende: 
).... Signalen. 
De inspectie heeft blijkbaar bepaalde kritische geluiden ontvangen over de SGB. Daar is op zich niets mis 
mee. Echter deze geluiden zijn niet afkomstig van de officiële communicatiekanalen van de SGB en de 
inspectie heeft verzuimd het bestuur en de directie te informeren over de herkomst van deze signalen. 
Van de inspectie mag verwacht worden dat onmiddellijk bij ontvangst van deze signalen contact wordt 
opgenomen met het bestuur en de directie en dat vooronderzoek wordt gedaan naar de 
\Vaarheidsgehalte van deze 'signalen'. Door dit na te laten heeft de inspectie twîjfels gecreëerd ten 
aanzien van de transparantie van haar handelen. 
~ Stagnaties in het verbeterproces. 
Op basis van onvrede en onduidelijkheid over de resultaten van het verbeterproces heeft het bestuur 
van de SSGB in augustus van dit jaar een ervaren nieuwe algemene directeur aangesteld met de 
opdracht on een breed gedragen verbeterplan op te stellen en in september een onderwijsdirecteur 
benoemd. Deze stappen zijn genomen op dringend verzoek van OCW die deze acties als voorwaarde 
heeft gesteld voor het ontvangen van verbetergelden. De nieuwe directie heeft, als noodzakelijk 
onderdeel van het inrichten van een nieuw verbetertraject, enkele reeds genomen eerder genomen 
stappen tijdelijk 'on hold' geplaatst ter evaluatie van de efficiëntie en effectiviteit ervan. Alle 
betrokkenen zijn hierover geïnformeerd en deze evaluatie is geschied in samenspraak met het team. In 
deze context is het moeilijk te begrijpen dat de inspectie beslist onderzoek te doen naar een door haar 
voorgestelde situatie van 'stagnatie in het verbeterproces'. 
1
