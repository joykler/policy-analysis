6.3.    Resocialisatie 
 
Gedurende het laatste kwartaal van 2014 heeft de Afdeling Onderwijs, vorming en training 
de volgende cursussen verzorgt voor de gedetineerden. Het betreft hier de volgende 
cursussen t.w. naailessen, cursus sociale vaardigheden voor gedetineerden met hetzij 
Elektronisch Toezicht of  voorwaardelijk in vrijheid worden gesteld. Handenarbeidles, 
housekeepingscursus, computercursus, muziekles.  
Gedurende het laatste kwartaal waren niet alle werkplaatsen operationeel. Reden hiervoor 
was de ontvluchting van 2 gedetineerden vanuit de timmerwerkplaats op 15 mei 2014. De 
enige werkplaats die operationeel was is de naaiwerkplaats. De naaiwerkplaats is binnen 
het gebouw van de Vocational building gevestigd en is verantwoordelijk voor de uniformen 
van de gedetineerden. 
 
Knelpunten gedurende deze periode: 
· Vanwege veiligheidsredenen konden er minder gedetineerden op les. 
· Een defect koelingsysteem in twee van de 7 ruimten binnen de onderwijsafdeling 
· Tekort aan personeel (beveiligingbeambten) vanwege het verzorgen van cursussen voor 
het personeel 
· Niet opgevulde vacatures die onder de afdeling onderwijs ressorteren, zoals 
activiteitenbegeleiders en ook een administratieve kracht. 
 
In vorige rapportage is melding gemaakt over een in te stellen van een commissie van 
gedetineerden. Per 16 januari 2015 is het een feit geworden waar gestart is met de 
gedetineerden commissie per huisblok (GEDECO).  Tot op heden zijn gesprekken gevoerd 
met 4 huisblokken en de reactie is positief te noemen. Vanuit het directie/management 
hebben de hoorfunctionaris, hoofd kwaliteit en auditing, unithoofd Detentie, de 
klachtencoördinator en het afdelingshoofd van het betreffende blok deelgenomen aan de 
gesprekken.  
De commissieleden krijgen de gelegenheid om 2 keer per maand met de overige 
gedetineerden te overleggen en in eerste instantie de aandachtspunten met het 
afdelingshoofd te bespreken. Een keer maand treden de afgevaardigden van de directie in 
gesprek met de commissies om samen te komen tot oplossingen/verbetervoorstellen.  
 
De aanvraag voor een module in het bestaande Prison Adminsitration System (PAS) is 
recent (in 2015) goedgekeurd waardoor er nu aanvang wordt gemaakt met de verbetering 
van de klachtenregistratie. 
 
6.4.  Overige randvoorwaarden 
 
Zoals hierboven gerapporteerd, lijkt de eerder geconstateerde voortvarendheid in de 
administratieve afhandeling bij USONA minder te zijn geborgd dan eerder was bedacht. Bij 
tijd en wijle duurt het afgeven van verplichtingen bij USONA te lang, waardoor de kans op 
verdere vertraging beduidend toeneemt. Dit vormt een risico voor een tijdige uitvoering. 
Ook de uitbetalingen van ingediende facturen overschrijden de vastgestelde termijnen, 
waardoor het voorkomt dat aannemers midden in een project het werk stil leggen.
