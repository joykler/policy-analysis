ontruimingsplan enigszins gecompliceerd is. Op dit moment zijn er 
wekelijkse overleggen met projectteam en zijn een aantal zaken 
opgepakt (offerte brandslang haspels, brandmeldsysteem).  De BHV 
leden zijn gestart met de vernieuwingstraining.  Er zijn twee nieuwe 
coördinatoren (die momenteel de coördinator training volgen) omdat de 
vorige coördinatoren (in opleiding) de opleiding niet hebben kunnen 
afronden en hebben aangegeven dat de BHV taken niet te combineren is 
met hun huidige functie. Ook voor de 2 nieuwe coördinatoren blijft het 
combineren van de dagelijkse werkzaamheden een aandachtspunt.  
 
Security Audit 
In opdracht en afstemming met de directeur is een Security Audit (SA) 
uitgevoerd. Voor de uitvoering van de audit is een toetsingkader van DJI 
gehanteerd dat waar nodig is aangepast naar de situatie die geldt voor het 
SDKK.  
Tijdens de security audit zijn specifieke processen op het gebied van 
beveiliging en de algemene veiligheidszorg onderzocht. Het audit team 
komt door constatering van feiten en het doen van waarnemingen tot 
analyse en vervolgens tot uitspraken en advisering. 
 
Voor het verzamelen van de feiten gebruikt het audit team verschillende 
methoden en technieken: 
(1) documentonderzoek; onderzoek en analyse van (vooraf) verstrekte 
schriftelijke informatie, dossiers (bijv. van calamiteitenplannen en 
onderliggende stukken), protocollen en verslagen; 
(2) observaties door middel van eigen waarnemingen; 
(3) interviews; gesprekken met leidinggevenden en medewerkers. 
 
Op basis van het inwinnen van deze informatie doet het audit team een 
uitspraak over of en in welke mate beantwoord wordt aan de gestelde 
normen en verwachtingen.  
 
De audit resultaten zullen worden vastgelegd in een rapportage die in 
eerste instantie aan de directeur wordt uitgebracht. Het is echter van 
belang om de audit resultaten te delen met het ministerie. Met het
