Voorbereidingen voor het plaatsen van de bodyscanners bij de het toegangsgebouw zijn 
gaande (zie bijlage 3). Bij beide ingangen, bezoekers en personeel komt er één. Een 
informatiecampagne zal opgestart worden waar personeel geïnformeerd wordt over de 
toepassing van de bodyscan en dat er geen gezondheidsrisico aan verbonden zijn.  
 
De advocatenruimten zijn gerenoveerd eind vorig jaar onder het toezicht  van SDKK. Per 
abuis stond dit project onder USONA-project. De renovatiekosten zijn ondergebracht bij de 
Landsbegroting. Hetgeen in het Plan van Aanpak is ondergebracht is het loods waarin de 
bezoeken plaatsvinden. Deze worden nog verbouwd. 
 
Er werden 22 detectiepoorten aangeschaft die eind september arriveerden op Curaçao. Het 
directieteam en beveiligingspersoneel hebben in december een presentatie bijgewoond van 
de leverancier van de detectiepoorten. Basisinformatie werd verstrekt over de werking 
hiervan. Het directieteam heeft instructies gegeven aan het personeel voor het plaatsen van 
de detectiepoorten.  
 
1.1  Personele bezetting  
 
Op directie- en managementniveau kan vermeld worden dat het directieteam per  
01 november 2014 is uitgebreid met de heer M.A. Wernet  
De heer M.A. Wernet (Korpschef van het Korps Politie Curaçao) is vanaf die datum  ter 
beschikking gesteld van het SDKK waar hij belast is met de taken verbonden aan de functie 
van Directeur, zulks als lid van het managementteam van het SDKK. De taakomschrijving 
dient nog te worden geformaliseerd. 
 
Op basis van het Plan van Aanpak is in 2014 de interne wervingsprocedure gestart voor de 
functie van Unit Hoofd Beveiliging. Besloten is om met ingang van 15 januari 2015 een van 
de interne kandidaten, de heer M.H. Isenia (tot die datum Hoofd FOBA) tijdelijk, voor de 
periode van een jaar, als waarnemend Hoofd Unit Beveiliging te benoemen. Tevens maakt 
hij deel  uit van het managementteam.  
 
Nog altijd heeft het directie- en managementteam te kampen met onderbezetting en 
personeelstekort, deels als gevolg van niet ingevulde vacatures op kritische functies, deels 
als gevolg van een structureel tekort aan gevangenbewaarders en problemen bij het 
roosteren in de nachtdienst. Er is regelmatig sprake van onderbezetting op de blokken als 
gevolg van ziekmeldingen, trainingen en verlof.  
 
1.2  Financiële randvoorwaarden  
 
Begin januari 2015 heeft de eerste storting van het Land Curaçao bij Usona plaatsgevonden. 
Het betreft het overeengekomen bedrag voor de periode 2014. In de loop van dit jaar zal 
ook de bijdrage voor 2015 gestort moeten worden, zodat reeds aangegane verplichtingen 
ook betaald kunnen worden, nadat binnen relatief korte tijd de uitgedane gunningen 
gerealiseerd worden. 
 
 
 
 5
