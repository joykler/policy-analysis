2.  MASTER PROJECT PvA SDKK 2012-2015: DEELPROJECTEN OVER 3 BELEIDSTERREINEN  
 
Over de voortgang van de systematiek van het Master project, wordt als volgt 
gerapporteerd: 
 
· Het uitvoeringsschema /de planning  
Door de RMR is het verzoek tot verlenging van het Algemene Maatregel van Rijksbestuur 
met twee jaar tot oktober 2016 gehonoreerd. Aan de hand hiervan is een nieuw 
betalingsschema met het Land overeengekomen, die tot 2016 loopt.  
Op het verzoek om, gedurende de verlenging, verdere ondersteuning door DJI 
medewerkers een feit te laten worden, is door Nederland nog steeds geen besluit 
genomen. Het betreft een verzoek van langer dan een jaar, waarop het wachten op een 
reactie vanuit Nederland niet meer overeenkomt met de lokale sense of urgency, 
waardoor in dit kader uitgekeken zal worden naar een lokale ondersteuning van het 
Projectteam die vanuit het Ministerie het Plan van Aanpak monitoort. 
  
· De uitvoering 
Projectteam: Sinds eind december bestaat de ondersteuning vanuit Nederland in de 
rollen van projectleider (Ton Golstein) en coaching en ondersteuning (Rob Bulters) op 
met name het gebied van beveiliging en facilitaire zaken niet meer.  
Op verzoek van DJI is Ton weer de functie van directeur, nu van de P.I. Nieuwegein, gaan 
bekleden, terwijl Rob weer aan de slag is gegaan als Hoofd Veiligheid en als Hoofd 
Facilitaire Zaken in de Penitentiaire inrichtingen Zwolle. 
Thans vormen de Beleidsdirecteur a.i. bij het Ministerie van Justitie, mede in haar rol 
van projectgemachtigde en -secretaris, en de bouwkundige, de heer Dick Suen het 
Projectteam. Binnenkort zal dit team worden uitgebreid met een deskundige op het 
gebied van monitoren. 
 
Managementteam SDKK: Projecten die in de lijn uitgevoerd dienen te worden zijn 
overgedragen aan het Managementteam van de SDKK. Het Managementteam 
functioneert, voor wat betreft de uitvoering van het Plan van Aanpak, onder regie van 
de wnd. Sector Directeur Justitiële Inrichtingen, Executie en Resocialisatie (JER). 
 
· De voortgangsbewaking: Voortgangscommissie en Usona  
De Voortgangscommissie heeft telkens aangegeven om de continuïteit in de uitvoering 
bij Usona in de beheerovereenkomst te borgen. Dit is gebeurd. Bij de Projectleiding en 
het Ministerie heerst er echter een grote zorg voor wat betreft de daadwerkelijke 
uitvoering in deze door Usona. Ook na het ondertekenen van de beheerovereenkomst is 
er hierin, ondanks toezeggingen van verbetering, geen verbetering opgetreden.  
 
· De financiering  
De middelen waren al veilig gesteld. Thans bestaan er nog altijd hevige twijfels aan de 
capaciteit van Usona om een vlotte uitvoering en beheer van de middelen te 
garanderen. Met het afsluiten van het Nederlandse fondsengedeelte, zullen er hopelijk 
meer capaciteit vrijkomen voor een vlotte behandeling van zaken door Usona.
