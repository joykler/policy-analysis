computervaardigheden (Windows en Microsoft-Office) en trainingen rapporteren en 
correct gebruik van het Nederlands.  
 
Er zal ook een traject opgestart worden waar integriteitcursus worden georganiseerd waarbij 
het personeel een uitleg zal krijgen van wat wel en niet onder integriteit valt. 
 
Met betrekking tot de inrichting BHV organisatie wordt het volgende gemeld. Het BHV plan 
van de 2 BHV coördinatoren (in opleiding) is door het opleidingsinstituut in Nederland 
goedgekeurd en het examen staat gepland op 23 februari a.s. Er is gestart met table top 
oefeningen waar alle BHV teamleden moeten deelnemen. Tevens is in het kader van het 
leren van best practices bezoeken gebracht aan de volgende organisaties: Kooyman B.V., 
Pedevesa, Aqualectra, Curacao Airport Partners (CAP) en de Marine en de Justitiële 
Instelling Caribisch Nederland (JICN) te Bonaire. Al deze organisaties zijn in een verder 
stadium met de inrichting van een BHV organisatie en deze bezoeken zijn als zeer leerrijk 
ervaren. Vanuit Aqualectra is aangegeven dat de veiligheidsexperts bereid zijn om kosteloos 
trainingen te verzorgen voor het personeel van het SDKK.  
In de komende periode zal de BHV commissie de werkzaamheden overdragen aan de 
coördinatoren BHV en het hoofd Beveiliging die voor de verdere implementatie van het BHV 
plan zorg zullen dragen. 
 
In de periode augustus 2014  tot en met 16 januari 2015 heeft een stagiaire Integrale 
Veiligheid zijn afstudeeropdracht uitgevoerd bij het SDKK. Als eindresultaat heeft hij het 
BHV plan, Ontruimingsplan en Calamiteitenplan opgesteld. Deze plannen dienen nog verder 
geformaliseerd en geïmplementeerd te worden in de organisatie. 
 
5.2.   Personele ontwikkelingen Ondersteuningsteam 
 
Per eind december 2014 maken de heren Golstein en Bulters geen deel meer uit van het 
ondersteuningsteam. De toezichttaken als zodanig zijn overgedragen aan dhr. Hasselmeijer 
en dhr. Inecia.  Het directieteam samen met Mw. Haselhoef- Sint Jago en de heer Dick Suen, 
vormen het Projectteam. De coördinatie van  de Uitvoeringsrapportage is bij dhr. Ricardo en 
Mw. Daantje-Cecilia. 
  
 
6.  KNELPUNTEN / RISICOS 
 
6.1  Personele bezetting  
 
Het wervingsbeleid van SDKK is erop gericht de vrijgekomen bestaande functies binnen de 
organisatie op te vullen. Na de afronding van de werving van het middenkader medio 2014 
dienen thans de openstaande vacatures zo snel mogelijk te worden opgevuld. De vacatures 
vormen een groot knelpunt om de bedrijfsvoering en dienstverlening adequaat te kunnen 
uitvoeren. De grootste knelpunten zijn zichtbaar op een aantal cruciale functies zoals Hoofd 
Technische Dienst, Magazijnmeester, senior HRM Medewerkers, applicatiebeheerder en 
tandarts assistente. Daarnaast zijn er andere ondersteunende functies, die ook hard nodig 
zijn. Genoemde functies zijn weliswaar opgenomen in de instroomplanning 2014 van de 
overheid, maar de openstelling dient nog door de Raad van Ministers goedgekeurd te 
worden. Er is vertraging in de wervingsprocedure ontstaan.
