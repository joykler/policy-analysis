In 2015 zal verder worden gegaan met de aanpak van het ziekteverzuim. In 2014 is duidelijk 
geworden dat de aanpak in dit stadium vooral gericht moet worden op het frequent 
kortdurend verzuim. Hierover is een interne maatregel genomen bij wijze van 
crisismaatregel om aan medewerkers een eerstdaags meldingsplicht bij de Arbodienst op te 
leggen. Het jaar 2015 zal in het teken komen te staan van sturing op maandrapportages, 
goede controle op de registratie en het consequent doorvoeren van de sancties.  
Een gestructureerde aanpak van het genoemde ziekteverzuim zal moeten leiden tot een 
cultuurverandering, een hogere productiviteit en een positievere werkhouding. De 
volgende stap is een analyse van het ziekteverzuim op Unit- en/of afdelingsniveau en 
onderzoek naar werkgerelateerde situaties.  
 
De maandelijkse frequentie van het SMT-overleg wordt in 2015 gecontinueerd. Verlaging 
van de frequentie is zeker niet wenselijk, omdat het belangrijk is vinger aan de pols te 
houden en een goede samenwerking met de bedrijfsarts is essentieel daarbij. Bij het SMT-
overleg zullen behalve de Unithoofden ook de afdelingshoofden worden betrokken zodat zij 
daadwerkelijk op het ziekteverzuim kunnen sturen en actief uitvoering kunnen geven aan 
het ziekteverzuimprotocol.  
 
Eind 2014 heeft overleg met de vakbonden (ABVO, STRAF en SAP) plaatsgevonden. Het 
Uitgangspuntendocument convenant werd grondig gereviseerd. De gereviseerde versie 
van het convenant ligt op dit moment bij het ministerie van Justitie ter goedkeuring. 
Implementatie van het functieboek 2009 is van belang en dient gerealiseerd te worden. Op 
dit moment worden binnen SDKK twee functieboeken gehanteerd (2007 en 2009) en dit 
komt de duidelijkheid in de organisatiestructuur niet ten goede. Op rechtspositioneel 
gebied vindt er nog afhandeling van rechtspositionele zaken plaats in het kader van 
functieboek 2007 en anderzijds wordt geanticipeerd op implementatie van functieboek 
2009. Dit leidt tot fricties in de praktijk.  
 
6.2.   Security Audit 
 
Het rapport naar aanleiding van de Security Audit is in december 2014 uitgebracht. De 
algemene bevindingen van dit rapport zijn dat het controlebewustzijn binnen de organisatie 
laag is (controle, evaluatie en bijstelling vindt niet plaats) en dat er nu ge√Ønvesteerd wordt  in 
de technische installaties maar zonder de organisatorische verbeteringen (instructies, 
uitvoering conform instructies en toezicht op de uitvoering) zal de investering in de 
installaties te weinig verbetering in veiligheid brengen. Taken, verantwoordelijkheden en 
bevoegdheden zijn niet altijd duidelijk, de organisatie is georganiseerd op basis van 
activiteiten en (nog) niet procesgericht. Op de specifieke onderdelen luiden de oordelen: 
 
 
10
