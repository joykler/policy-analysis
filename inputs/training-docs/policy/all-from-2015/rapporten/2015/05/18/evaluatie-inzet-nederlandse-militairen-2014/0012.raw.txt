Evaluatie inzet Nederlandse militairen 2014 
 
3 Strijd tegen ISIS (Irak) 
Op 24 september 2014 is de Kamer geïnformeerd over de Nederlandse bijdrage aan 
de internationale strijd tegen ISIS. Deze bijdrage richt zich op Irak en bestaat initieel 
uit zes operationele F-16’s (ATF-Middle East) beschikbaar voor de duur van maximaal 
een jaar en ondersteuning van de Iraakse en Koerdische strijdkrachten met training 
en advies. 
   
Sinds oktober 2014 neemt een Nederlandse F-16 eenheid deel aan de strijd tegen 
ISIS in Irak gericht op het breken van de militaire kracht van ISIS op de korte of 
middellange termijn. De snelle opmars van ISIS en daaraan gelieerde organisaties 
vormt een directe dreiging voor de regio en veroorzaakt instabiliteit aan de grenzen 
van Europa, met potentieel vergaande gevolgen ook voor de Nederlandse veiligheid. 
 
14
De kamer is met de voortgangsrapportages van 19 december 2014 en 7 april 
15 
2015 geïnformeerd over het verloop van de operatie.  
 
3.1 Politieke aspecten 
 
16
Ontwikkelingen 
De terroristische organisatie ISIS heeft in 2014 grote delen van Syrië en Irak 
veroverd en daarbij een ongekende gewelddadigheid aan de dag gelegd, met 
ontwrichtende gevolgen, ook in omringende landen. De snelle opmars van ISIS en 
daaraan gelieerde organisaties vormt een directe dreiging voor de regio en 
veroorzaakt instabiliteit aan de grenzen van Europa, met potentieel vergaande 
gevolgen voor onze eigen veiligheid. De Verenigde Staten hebben het voortouw 
genomen in een brede, internationale coalitie die ISIS bestrijdt.  
 
In Irak zijn sinds eind 2014 voorzichtig positieve, politieke ontwikkelingen 
waarneembaar. De nieuwe regering van premier al-Abadi heeft belangrijke stappen 
gezet in de richting van een meer inclusief beleid. De vorming van een kabinet met 
een verdeling van belangrijke ministersposten onder sjiieten, soennieten en Koerden 
vormde hiervan het begin. 
 
De Iraakse regering heeft het Iraakse Nationale Plan opgesteld. Prioriteiten daarin 
zijn veiligheid en stabiliteit, verhoging van de levensstandaard voor alle Irakezen, het 
vergroten van de olie- en gasproductie ten behoeve van financiële duurzaamheid en 
het reguleren van de relatie tussen Bagdad en lokale overheden. 
 
Samenhang 
De Nederlandse bijdrage richt zich op politieke, militaire en humanitaire 
ondersteuning van Irak. Het kabinet steunt de Iraakse regering in zijn pogingen 
politieke en sociaaleconomische hervormingen door te voeren om zo de 
                                                
14 KST 27925, nr. F. 
15 KST 27925, nr. 534. 
16 KST 27925, nr. 526, d.d. 15 dec 2014: de voorzichtige politieke stappen voorwaarts, de laatste ontwikkelingen op 
politiek en militair terrein, de humanitaire situatie en de andere sporen waarlangs de internationale coalitie ISIS 
bestrijdt. 
 Pagina 12 van 46
