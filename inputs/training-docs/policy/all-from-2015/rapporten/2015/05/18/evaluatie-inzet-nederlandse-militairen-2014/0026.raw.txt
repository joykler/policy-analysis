Evaluatie inzet Nederlandse militairen 2014 
- De individuele Nederlandse militair wordt vaak ingezet in een complexe omgeving 
waarin het meer tijd kost voordat de militair invloed kan uitoefenen op het 
verloop van de operatie of missie. Het duurt langer om de noodzakelijke 
persoonlijke relaties op te bouwen en de plaatselijke dynamiek binnen de 
internationale interagency omgeving te doorgronden. 
- De algemene basisvaardigheden van individuele Nederlandse militairen om te 
kunnen functioneren binnen een operatie of missie zijn goed maar het kost tijd de 
specifieke expertise en dossierkennis op te bouwen tijdens de werkzaamheden in 
het inzetgebied. 
- Bij geïntegreerd optreden worden functies binnen de operatie of missie ook 
gevuld door officials van internationale organisaties die gedurende lange tijd 
binnen een operatie of missie optreden. Om als serieuze gesprekspartner van 
deze officials op te kunnen treden, is het van belang niet ‘slechts een vluchtige 
voorbijganger’ te zijn. 
 
De Commandant der Strijdkrachten maakt een zorgvuldige afweging tussen enerzijds 
een mogelijke operationele wenselijkheid om individuele militairen langer dan de zes 
maanden in te zetten en anderzijds de sociale impact en de mogelijke gevolgen van 
langdurige blootstelling aan levensbedreigende operationele risico’s en barre 
leefomstandigheden. Indien de militair langer dan zes maanden wordt uitgezonden, is 
het van belang dat de militair zeer tijdig wordt aangewezen en dat de reguliere 
werkzaamheden van de militair worden overgenomen. Ook de inzet van reservisten 
met een specifieke deskundigheid heeft bijzondere aandacht. Te denken valt aan 
specifieke functies binnen operaties, missies en samenwerkingsprogramma’s in het 
Midden Oosten (UNTSO, USSC) maar ook in andere regio’s (SSD Burundi). 
 
 
6.1 Balkan 
Nederland en Europa hebben baat bij een stabiele en welvarende Balkanregio. Sinds 
de oorlogen in Kroatië, Bosnië-Herzegovina en Kosovo, die volgden op het 
uiteenvallen van Joegoslavië, spant de internationale gemeenschap zich in met een 
combinatie van diplomatieke, ontwikkelingssamenwerkings- en militaire middelen om 
30
de stabiliteit en de wederopbouw te bevorderen. Door de internationale 
gemeenschap worden militaire middelen ingezet in de operaties/missies EUFOR 
31 32 33
Althea , KFOR en EULEX . Met het geheel van deze operaties en missies levert de 
internationale gemeenschap een samenhangende bijdrage aan de versterking van de 
veiligheidsstructuren op de Balkan en daarmee aan de bevordering van de 
internationale rechtsorde. Hierbij is het van belang dat de internationale 
gemeenschap steeds minder uitvoerende taken op zich neemt en ook de adviserende 
rol langzaam terugdringt. 
 
Als onderdeel van de internationale inspanningen zijn in 2014 gespreid over alle 
operaties en missies op de Balkan enkele Nederlandse militairen individueel ingezet: 
                                                
30 De verantwoording van diplomatieke en ontwikkelingssamenwerkingsmiddelen is opgenomen in de reguliere 
verantwoording door het ministerie van Buitenlandse Zaken. 
31 Officiële website van EUFOR Althea http://www.euforbih.org. Sterkte ongeveer 600 militairen uit 17 EU-lidstaten en 
5 niet EU-lidstaten. Twee landen leveren grote militaire contingenten (Oostenrijk en Turkije samen ruim 350 
militairen). 
32 Officiële website van KFOR http://www.aco.nato.int/kfor.aspx. Sterkte ongeveer 4.700 militairen uit 21 NATO-
lidstaten en 11 niet NATO-lidstaten. Zes landen leveren grote militaire contingenten (Oostenrijk, Duitsland, Italië, 
Slovenië, Turkije en de Verenigde Staten samen ruim 3.100 militairen). 
33 Officiële website van EULEX http://www.eulex-kosovo.eu. Sterkte ongeveer 1.600 civiele en militaire medewerkers 
uit 28 EU-lidstaten en 5 niet EU-lidstaten. 
 Pagina 26 van 46
