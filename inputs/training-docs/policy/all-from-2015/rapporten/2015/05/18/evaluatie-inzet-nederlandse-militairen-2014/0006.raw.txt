Evaluatie inzet Nederlandse militairen 2014 
3
en op hoog ambtelijk niveau is er wekelijks overleg. Het monitoren heeft als doel 
indien nodig de uitvoering van de inzet van Nederlandse militairen tijdig bij te sturen. 
 
Evalueren 
Het evalueren van de inzet van Nederlandse militairen gebeurt door de Afdeling 
Evaluaties in nauwe samenwerking met andere betrokken ministeries. De afdeling 
staat geheel los van de lijn die verantwoordelijk is voor de planning, voorbereiding en 
uitvoering van de inzet van Nederlandse militairen maar heeft wel doorlopend 
toegang tot alle informatie en alle functionarissen. Het evalueren heeft als doel de 
inzet van Nederlandse militairen te verantwoorden. 
 
Doorlichten 
Het doorlichten van het beleid dat ten grondslag ligt aan de inzet van Nederlandse 
4
militairen gebeurt conform de Regeling Periodiek Evaluatieonderzoek door de 
Hoofddirectie Beleid. Deze beleidsdoorlichtingen worden begeleid door externe 
onafhankelijken en hebben als doel de inzet van Nederlandse militairen te beoordelen 
in termen van doeltreffendheid en doelmatigheid. Voorbeelden zijn de 
beleidsdoorlichting ‘Nederlandse bijdrage aan ISAF 2006-2010’ en de 
beleidsdoorlichting ‘Bescherming kwetsbare scheepvaart nabij Somalië’. 
 
1.2 Verantwoorden van inzet 
De verantwoording van de inzet van Nederlandse militairen is gebaseerd op een 
vergelijking tussen de beoogde en de daadwerkelijke inzet van Nederlandse 
militairen. 
 
Formuleren evaluatievragen 
5
Nationale besluiten over de inzet van Nederlandse militairen worden als 
uitgangspunt voor de verantwoording genomen. Voor de verantwoording wordt 
gebruik gemaakt van relevante aandachtspunten uit het Toetsingskader. 
 
Verzamelen van informatie 
De Afdeling Evaluaties start met het verzamelen van informatie tijdens de eerste 
voorbereidingen van de inzet van Nederlandse militairen. Systematisch wordt 
gerubriceerde en niet-gerubriceerde informatie verzameld uit: 
- Waarnemingen (bijwonen operationeel overleg tijdens planning en uitvoering, 
bijwonen dagelijkse/wekelijkse operationele besprekingen, brengen van 
werkbezoeken); 
- Documenten (operationele documenten, mission reviews, resoluties, 
kamerbrieven); 
- Rapportages (incidenteel, dagelijks, wekelijks, eindrapportages); 
- Gesprekken (met ingezette Nederlandse sleutelfunctionarissen en met 
uitvoerings- en beleidsverantwoordelijken van de betrokken ministeries). 
 
Analyseren van informatie 
De informatie wordt gecontroleerd op actualiteit, juistheid en consistentie. De inzet 
van Nederlandse militairen vindt vrijwel altijd in breder internationaal verband plaats 
zodat de voortgang of het resultaat niet direct aan de Nederlandse bijdrage is te 
                                                
3 De Stuurgroep Missies en Operaties (SMO) verzorgt de interdepartementale afstemming van militaire operaties en 
civiele missies. 
4 Staatscourant, nr. 18352, d.d. 11 sep 2012. 
5 Nationale besluiten over de inzet van Nederlandse militairen worden weergegeven in o.a. begrotingen, artikel-100 
brieven, verslagen van ministeriële bijeenkomsten en overige kamerbrieven. 
 Pagina 6 van 46
