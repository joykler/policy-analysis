Evaluatie inzet Nederlandse militairen 2014 
Activiteiten 
De drie Nederlandse militairen waren werkzaam binnen het hoofdkwartier van KFOR. 
Zij voerden hun stafwerkzaamheden uit ten behoeve van de ondersteuning van het 
hoofdkwartier op het gebied van logistieke planning, transport en IT-ondersteuning. 
Zij hadden geen invloed op het verloop van de KFOR-operaties. Daarnaast voerden 
twee Nederlandse militairen nationale ondersteuning uit ten behoeve van de 
Nederlandse militairen die waren ingezet in KFOR en EULEX. 
 
6.1.3 EULEX (Kosovo) 
Ontwikkelingen 
De doelstelling van EULEX is het bijdragen aan de capaciteitsopbouw van de rule of 
law sector in Kosovo. Het doel van de missie is het opzetten van een duurzaam, 
transparant en multi-etnisch justitieel systeem. Tevens dienen politie- en 
douanediensten te worden gecreëerd die vrij zijn van politieke invloeden en die, net 
als alle andere Rule of Law instituties, in een gedegen wettelijk kader opereren dat 
voldoet aan Europese standaarden. In februari 2014 is een strategic review van de 
missie gehouden. Op basis hiervan is de missie vanaf 14 juni 2014 herzien. Hoewel 
de missie zowel een executief als een monitoring-, mentoring- en 
adviseringsmandaat blijft behouden, is het zwaartepunt van het executief mandaat in 
het noorden van Kosovo komen te liggen. Een belangrijke verandering is dat het 
Kosovo Special Prosecution Office en de hierin werkzame EULEX-staf en EULEX-
rechters zijn ingebed in Kosovaarse structuren, waardoor Kosovo zelf 
verantwoordelijk is geworden voor zijn eigen rechtspraak. Vanaf 14 juni 2014 tot 14 
oktober 2014 is een transitieperiode doorlopen waarbij de missie conform het 
operationeel plan van 1250 naar 800 internationale stafmedewerkers is ingekrompen. 
Deze inkrimping vloeit voort uit de toegenomen stabiliteit van Kosovo. De lokale staf 
is van 1000 naar 800 personen verkleind. De maximale Nederlandse bijdrage aan 
EULEX is met deze inkrimping tevens teruggebracht naar 30 functionarissen. 
 
EULEX zal de Special Investigative Task Force (SITF) blijven ondersteunen. Nederland 
is gevraagd of het bereid is strafrechtelijke procedures te ondersteunen die de SITF 
34
zou kunnen initiëren na voltooiing van het onderzoek. 
 
De missie is geconfronteerd met aantijgingen van corruptie binnen EULEX waarbij 
internationale staf zou zijn betrokken. De Kosovaarse autoriteiten zijn een 
strafrechtelijk onderzoek gestart naar deze beschuldigingen. Ook is in opdracht van 
Hoge Vertegenwoordiger Mogherini een onafhankelijk onderzoek gestart naar de 
wijze waarop de missie is omgegaan met deze beschuldigingen.  
 
Activiteiten 
In 2014 werd de Nederlandse militaire bijdrage teruggebracht van vijftien naar vijf 
militairen. Deze vijf Nederlandse militairen waren werkzaam binnen de Special Police 
Unit en het Border & Boundary Department North. Zij werden ingezet in het kader 
van de uitvoering van algemene politietaken en grensbewaking. Tevens voerden zij 
werkzaamheden uit ten behoeve van monitoring, mentoring en advisering van de 
grensbewaking. 
 
6.1.4 Conclusie 
Door individuele Nederlandse militairen gespreid in te zetten over ongeveer tien 
functies bij EUFOR Althea, EULEX en KFOR laat Nederland zien betrokken te willen 
                                                
34 KST 29521, nr. 240, d.d. 14 ap 2014. 
 Pagina 28 van 46
