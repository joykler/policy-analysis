Evaluatie inzet Nederlandse militairen 2014 
adviseren van de Iraakse strijdkrachten, inclusief de Peshmerga. Deze training heeft 
zowel reguliere militaire eenheden als special forces als doelgroep. Nederlandse 
trainers gaan niet mee in gevechtssituaties, van combat boots on the ground is geen 
sprake.   
 
Activiteiten 
Sinds begin oktober 2014 werd de eenheid bestaande uit zes F-16’s en twee reserve 
vliegtuigen, een commandovoerings-element en logistieke ondersteuning doorlopend 
ingezet. Ook zijn enkele Nederlandse liaisonofficieren op het hoofdkwartier voor de 
luchtoperaties (Combined Air Operations Centre) in Qatar geplaatst. 
 
Nederlandse F-16’s voerden dagelijks samen met coalitiepartners (bombardements- 
en verkennings-) vluchten uit, waarbij commandocentra, opslagplaatsen, voertuigen, 
artilleriestukken en tanks werden vernietigd. Bij de luchtaanvallen wordt, ter 
voorkoming van nevenschade, zoveel mogelijk precisiemunitie gebruikt. Voor de 
aanvulling van de Nederlandse voorraden zijn er diverse trajecten. 
 
Voor de trainingsmissie zijn in december 2014 voorbereidingsteams vertrokken naar 
Erbil en Bagdad. Ieder team bestond uit ongeveer tien personen en voerde 
verkenningen uit van de trainingslocaties en trof voorbereidingen voor de in 2015 te 
starten trainingen.   
 
Andere relevante aspecten Toetsingskader 
 
Bescherming burgerbevolking 
Het aangrijpen van doelen gebeurt volgens een zorgvuldig proces (targeting process), 
waarbij het minimaliseren van onbedoelde nevenschade en burgerslachtoffers, niet 
alleen voor Nederland maar voor de coalitie als geheel, de hoogste prioriteit heeft. 
Tijdens dit proces vormt het humanitair oorlogsrecht het uitgangspunt. Irak is in het 
proces betrokken en moet toestemming geven om pre-planned doelen aan te vallen. 
Daarnaast beoordeelt de vlieger, voordat hij zijn wapens inzet, zoveel mogelijk ook 
zelf de situatie. Hij bekijkt de omgeving van het doel en beoordeelt nogmaals de 
risico’s van onbedoelde nevenschade en burgerslachtoffers. 
 
Risico’s 
Bij de inzet van de F-16’s wordt rekening gehouden met luchtdoelsystemen in handen 
van ISIS. Er zijn afspraken gemaakt over Amerikaanse Combat Search and Rescue 
en er is voortdurend aandacht voor de force protection. 
 
Status Nederlandse militairen 
In oktober 2014 kwam een verdrag tot stand dat de status regelt van de Nederlandse 
militairen van de F-16 eenheid in het gastland waar zij zijn gestationeerd. Het 
verdrag regelt onder andere dat Nederland voorrang heeft bij het uitoefenen van 
strafrechtelijke rechtsmacht over handelingen van het personeel die in de uitoefening 
van de functie zijn verricht. 
 
Bevelstructuur 
De coördinatie van de militaire bijdragen van de verschillende deelnemende landen is 
belegd bij CENTCOM (Tampa, Verenigde Staten). De militaire strategie van de coalitie 
is beschreven in het campagneplan. Bij de ontwikkeling van het campagneplan heeft 
Nederland de nadruk gelegd op de inbedding van de militaire strategie in een 
politieke aanpak en de noodzaak tot inclusiviteit binnen de Iraakse overheid. In het 
 Pagina 14 van 46
