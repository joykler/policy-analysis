Evaluatie inzet Nederlandse militairen 2014 
Risico’s 
Tijdens een bomaanslag door Al Shabaab op 24 mei 2014 in Djibouti-stad raakten zes 
bemanningsleden van Zr. Ms. Zeven Provinciën licht gewond. Het havenbezoek werd 
20
afgebroken en het schip is direct naar zee vertrokken. Hierna zijn voor de 
havenbezoeken aan Djibouti maatregelen getroffen in de vorm van het beperken van 
de bewegingen door bemanningsleden op de wal. 
 
4.3 Voortgang 
Voor de Nederlandse deelneming aan de operaties Atalanta en Ocean Shield zijn drie 
21
specifieke doelstellingen geformuleerd. 
1. Het bestrijden van piraterij en gewapende overvallen op zee ter bescherming 
van koopvaardijschepen van de internationale handelsvaart. 
2. Het beschermen van transporten over zee naar Somalië van het World Food 
Programme en voor de African Union Mission in Somalia. 
3. Handhaving van de internationale rechtsorde. 
 
Zoals blijkt uit de onderstaande tabel is het aantal (pogingen tot) kapingen in 2014 
verder gedaald. 
 
Jaar Kapingen Aanvalspogingen Totaal 
2012 16 59 75 
2013 2 13 15 
2014 0 11 11 
22
Tabel: overzicht piraterijgebeurtenissen 2012, 2013 en 2014 (data IMB) 
 
Sinds halverwege 2012 is het aantal geregistreerde kapingen van en 
kapingspogingen op koopvaardijschepen door Somalische piraten sterk afgenomen en 
is er geen succesvolle kaping van een koopvaardijschip meer geweest. Dit is het 
resultaat van de maritieme operaties, alsmede de zelfbeschermingsmaatregelen van 
de scheepvaartbranche en het gebruik van beveiligers. 
 
Nederland heeft ook in 2014 een significante bijdrage geleverd aan de internationale 
inspanningen voor de bestrijding van piraterij nabij Somalië. 
 
De dreiging van piraten is nog steeds aanwezig maar de piraterijactiviteiten zijn 
verder afgenomen tot een niveau waarbij de Nederlandse eenheden in 2014 geen 
23
piraterijactiviteiten hebben waargenomen. De schepen hebben wel andere vormen 
van maritieme criminaliteit, zoals mensensmokkel en illegale visserij, waargenomen. 
 
Rond de Hoorn van Afrika is op dit moment sprake van een zekere ongestoorde en 
vrije scheepvaart, maar het is waarschijnlijk dat kapingen en pogingen daartoe weer 
zullen toenemen wanneer de bovengenoemde maatregelen niet worden nageleefd of 
de inzet wordt beëindigd. Er is dan ook internationale overeenstemming over de 
continuerende noodzaak van maritieme inzet. 
                                                
20 Antwoord op kamervragen over het bericht “Shabaab claimt aanslag Nederlanders Somalië” (kamervragen 
ingezonden d.d. 2 jun 2014, antwoord ontvangen d.d. 20 jun 2014). 
21 KST 29521, nr. 214, d.d. 15 nov 2013 en KST 29521, nr. 225, d.d. 21 jan 2014. 
22 Het aantal verdachte gebeurtenissen (suspicious events) wordt hierbij niet beschouwd omdat er in deze getallen te 
veel inconsistenties bestaan. 
23 Dit wil niet zeggen dat er geen onderscheppingen door marineschepen meer worden uitgevoerd. Zo heeft het 
Franse marineschip FS Sirocco (operatie Atalanta) op 17 januari 2014 een Pirate Action Group opgepakt na een aanval 
op MV Atropos. 
 Pagina 20 van 46
