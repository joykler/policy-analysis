Evaluatie inzet Nederlandse militairen 2014 
 
2.2 Militaire aspecten 
 
Doelstelling 
12
De Nederlandse PATRIOT eenheid had als taak de stad Adana (zuid Turkije) te 
beschermen tegen mogelijke aanvallen van ballistische raketten vanuit Syrië en bij te 
dragen aan de de-escalatie van de crisis langs de zuidoostelijke grens met Turkije. De 
systemen zouden alleen defensief worden ingezet en niet voor het afdwingen van een 
vliegverbod of het ondersteunen van offensieve acties. De inzet kwam voort uit een 
verzoek om bijstand dat Turkije bij de NAVO had  ingediend. De Nederlandse bijdrage 
is daarmee een uitdrukking van bondgenootschappelijke solidariteit. 
 
Activiteiten 
In 2014 werd de eenheid bestaande uit PATRIOT systemen, een commandovoerings-
element en logistieke ondersteuning doorlopend ingezet. Lanceringen van ballistische 
rakketten binnen Syrië werden waargenomen. De Nederlandse PATRIOT eenheid 
hoefde niet in actie te komen. De eenheid was operationeel ingebed in de NAVO-
commandovoeringslijn voor raketverdedigingsoperaties (NATO Integrated Air Defence 
System). 
 
13
Andere relevante aspecten Toetsingskader 
 
Deelnemende landen 
Naast de Nederlandse PATRIOT eenheid werden op verzoek van de NAVO ook Duitse 
en Amerikaanse PATRIOT eenheden ingezet in zuid Turkije. Deze drie landen zijn de 
enige NAVO-landen die beschikken over de geavanceerde PATRIOT-PAC3 systemen. 
Turkije gaf als gastland steun bij onder meer de legering, bewaking en beveiliging 
van de PATRIOT eenheid. 
 
Risico’s 
Er waren geen aanwijzingen dat Nederlandse militairen doelwit waren van een van de 
strijdende partijen maar gezien de algemene veiligheidssituatie was er wel 
voortdurend aandacht voor force protection. De PATRIOT eenheid beschikte ook over 
toereikende bescherming tegen aanvallen met bijvoorbeeld chemische strijdmiddelen. 
 
Geschiktheid 
De Nederlandse PATRIOT eenheid bestond uit twee organieke fire units en een 
reserve fire unit. Nederland beschikt over drie Patriot-eenheden. Daarnaast is de 
firing unit van de eerder opgeheven eenheid aangehouden als logistieke reserve.   
Gedurende de gehele inzetperiode waren de systemen continue in bedrijf en was er in 
totaal slechts enkele uren uitval. Het inzetbaarheidspercentage was bijna 99,9 
procent. Wel vielen systemen gedurende de inzet vanwege de lange periode van 
belasting steeds frequenter uit. De systemen zijn na twee jaar onafgebroken inzet toe 
aan groot onderhoud en modificatie. Dat wordt de komende periode uitgevoerd. 
 
Duur van deelneming 
Met de drie Nederlandse batterijen is langdurige inzet van één batterij mogelijk. Het 
initiële besluit richtte zich op de inzet van twee batterijen gedurende een jaar. 
                                                
12 De Nederlandse PATRIOT eenheid had een sterkte van maximaal 275 militairen. 
13 Voor de inzet van de PATRIOT eenheid is artikel 100 van de Grondwet niet van toepassing maar aandachtspunten 
van het Toetsingskader worden wel gebruikt. 
 Pagina 10 van 46
