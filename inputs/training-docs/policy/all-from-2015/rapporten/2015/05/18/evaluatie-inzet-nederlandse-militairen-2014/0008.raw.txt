Evaluatie inzet Nederlandse militairen 2014 
 
2 Patriot Deployment (zuid Turkije) 
Sinds januari 2013 werd naar aanleiding van een verzoek van Turkije aan de NAVO 
een Nederlandse PATRIOT eenheid ingezet ter bescherming van de stad Adana tegen 
mogelijke aanvallen van ballistische raketten vanuit Syrië. Door deze inzet werd 
bijgedragen aan de-escalatie van de crisis langs de zuidoostelijke grens met Turkije 
en toonde Nederland bondgenootschappelijke solidariteit. Deze bijdrage was 
toegezegd tot eind januari 2015 en is daarna niet meer verlengd. De Kamer is over 
8
dit besluit geïnformeerd met de brief van 25 augustus 2014.   
 
2.1 Politieke aspecten 
 
Ontwikkelingen 
De impact van het conflict in Syrië op de regio is in de laatste periode van de 
9 
Nederlandse inzet en na het beëindigen daarvan steeds verder toegenomen. Het 
optreden van ISIS in Noord-Syrië en Irak heeft daaraan in 2014 aanzienlijk 
bijgedragen. De grote stromen vluchtelingen en toenemende sektarische spanningen 
hebben ook effect op de veiligheid in Turkije. 
 
10 
2014 vormde het vierde jaar van het conflict in Syrië. De gematigde oppositie is in 
Noord-Syrië verder teruggedrongen en heeft slechts minimale controle over het 
grondgebied. Daarnaast heeft het gebieden in Zuid-Syrië onder controle. In Aleppo 
had de gematigde oppositie niet alleen te lijden onder bombardementen van het 
regime, maar ook onder de activiteiten van ISIS en Jabhat al Nusra. Jabhat al Nusra 
is de strijd aangegaan met de gematigde oppositie in de Idlib provincie. De strijd om 
Aleppo duurde voort en is in 2014 niet beslecht. Het regime concentreerde zich op 
het behoud van het kustgebied rond Latakia en een aantal grote steden, zoals 
Damascus, Hama en Idlib. Medio 2014 heeft het de controle over Homs 
teruggekregen. 
 
VN-gezant De Mistura heeft diplomatieke inspanningen ondernomen om de 
verschillende partijen in Syrië en in de regio ertoe te bewegen tot overeenstemming 
te komen over lokale wapenstilstanden (zogenoemde ‘freeze zones’), waarbij is 
gefocust op de stad Aleppo. In 2014 zijn op dit vlak nog geen resultaten geboekt. 
 
De humanitaire situatie voor Syrische burgers is verder verslechterd. Naar schatting 
hebben 12,1 miljoen mensen in Syrië en de buurlanden dringend hulp nodig. Hiervan 
verblijven vijf miljoen mensen in de belegerde en moeilijk bereikbare gebieden, zoals 
in en rondom de steden Kobani en Aleppo. De conferentie in Berlijn van eind oktober 
2014 zette de opvang van vluchtelingen in de omringende landen opnieuw op de 
agenda. Een van de doelstellingen van het nieuwe Relief Fund is om de 
zelfredzaamheid van vluchtelingen in gastlanden te vergroten, alsmede een bijdrage 
te leveren aan een betere balans tussen ondersteuning van vluchtelingen en 
gastgemeenschappen. 
                                                
8 KST 32623, nr. 136. 
9 Zie in dit verband de artikel 100-brief over de Nederlandse bijdrage aan de strijd tegen ISIS, 24 september 2014.  
10 Zie voor meer informatie KST 27925, nr. 534, d.d. 7 april 2015, Voortgangsrapportage Nederlandse bijdrage aan 
de strijd tegen ISIS. 
 Pagina 8 van 46
