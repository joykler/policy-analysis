Evaluatie inzet Nederlandse militairen 2014 
Aangezien UNTSO waarnemers ongewapend zijn, dragen andere missies (UNIFIL en 
UNDOF) zorg voor de directe beveiliging van de waarnemers. De veiligheidssituatie 
blijft risicovol en sinds september 2014 zijn alle observatieposten aan Syrische zijde 
geëvacueerd. De VN monitort de veiligheidssituatie met betrekking tot de 
waarnemers goed. 
 
Activiteiten 
De twaalf Nederlandse militairen waren werkzaam in Libanon en op de Golan. Zij 
verrichtten hun ongewapende werkzaamheden in verschillende waarnemingsgroepen 
om toe te zien op de naleving van de bestaande bestandsafspraken tussen de landen 
in de regio. De militairen van UNIFIL (Libanon) en UNDOF (Golan) zorgden voor force 
protection en medical evacuation. Als gevolg van de aanhoudende gevechten aan de 
Syrische zijde van de bestandslijn moesten observatieposten worden teruggetrokken 
en werden de werkzaamheden verricht vanuit locaties aan de Israëlische zijde van de 
bestandslijn. 
 
6.2.2 UNDOF (Golan) 
Ontwikkelingen 
UNDOF is een VN-waarnemingsmissie die sinds 1974 op de Golan toeziet op de 
handhaving van het staakt-het-vuren tussen Syrië en Israël. Daarnaast levert UNDOF 
bescherming aan UNTSO. UNDOF vormt een buffer voor de spillover effecten vanuit 
Syrië naar Israël. 
 
Gezien de instabiele omgeving waarin UNDOF werkzaam is, zijn de veiligheidsrisico’s 
significant. In de zomer van 2014 werden waarnemers uit Fiji gegijzeld en 
waarnemers uit de Filippijnen beschoten. Sinds september 2014 zijn alle 
observatieposten aan Syrische zijde geëvacueerd. 
 
Activiteiten 
De twee Nederlandse militairen waren werkzaam vanuit Camp Faouar (Syrië) en 
Camp Ziouani (Golan). Zij verrichtten hun werkzaamheden voor het hoofdkwartier 
UNDOF en hielden dagelijks contact met het Syrische leger (Syrian Arab Armed 
Forces) en het Israëlisch leger (Israeli Defence Force). Tevens volgden zij uit eerste 
hand de ontwikkelingen van de (veiligheids)situatie. Deze observaties werden onder 
andere gedeeld met het ministerie van Defensie en de overige Nederlandse militairen 
in het inzetgebied. 
 
6.2.3 MFO (Sinaï) 
Ontwikkelingen 
De MFO houdt in de Sinaï toezicht op de naleving van de Camp David 
vredesakkoorden tussen Israël en Egypt uit 1979. Middels een financiële en personele 
bijdrage beoogt Nederland bij te dragen aan vrede en stabiliteit in de regio en goede 
betrekkingen tussen Egypte en Israël. 
 
Sinds 2013 is het aantal aanslagen door terreurnetwerken die opereren vanuit de 
Sinaï sterk toegenomen. De dreiging is vooral gericht tegen Egyptische autoriteiten 
en tegen Israël. In februari 2014 was er echter voor het eerst sinds lange tijd weer 
een terreuraanslag die was gericht op buitenlanders. Het machtsvacuüm in de Sinaï 
in combinatie met conflicten in onder andere Syrië en de Hoorn van Afrika heeft 
geleid tot een grotere stroom migranten richting Europa. De voortdurende politieke 
instabiliteit sinds de val van ex-president Mubarak in 2011 heeft grote implicaties 
 Pagina 30 van 46
