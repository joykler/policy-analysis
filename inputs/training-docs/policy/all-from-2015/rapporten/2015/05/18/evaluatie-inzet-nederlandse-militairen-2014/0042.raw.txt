Evaluatie inzet Nederlandse militairen 2014 
landen waren op ministerieel niveau vertegenwoordigd en twee landen op hoog-
ambtelijk niveau. Defensie stelde ten behoeve van de voorbereiding van, training en 
oefening voor en uitvoering van de NSS de aan de civiele autoriteiten toegezegde 
capaciteiten gereed en zette deze in onder civiel gezag. 
 
Activiteiten 
De grootschaligheid van de NSS in Den Haag maakte dit evenement een unieke 
gebeurtenis. Het was de grootste nationale veiligheidsoperatie in de geschiedenis van 
Nederland. Echter, in de nabije toekomst zullen er meerdere grootschalige nationale 
operaties worden gehouden, wellicht kleiner in omvang, maar van een zelfde aard als 
de NSS. Defensie speelde een belangrijke rol bij het leveren van diverse capaciteiten 
(middelen, mensen maar ook expertise en diensten), die onder het civiele gezag 
optraden. Defensie heeft als volwaardige, structurele en betrouwbare partner een 
belangrijke bijdrage geleverd aan het veilig verloop van de NSS. De goede 
samenwerking met het civiel gezag wordt bestendigd. 
 
7.3 MH17 (Oekraïne) 
Ontwikkelingen 
Op donderdag 17 juli 2014 verloren 298 mannen, vrouwen en kinderen, onder wie 
196 Nederlanders, hun leven als vlucht MH17 van Malaysia Airlines neerstort op 
Oekraïens grondgebied. Hiermee werd Nederland met een omvangrijke crisis 
geconfronteerd. Reactie op deze crisis was een interdepartementale aangelegenheid 
waarbij Defensie de civiele instanties ondersteunde bij het bergen van stoffelijke 
resten en bezittingen alsmede het creëren van omstandigheden waarin andere 
organisaties onderzoeken naar de toedracht konden uitvoeren. De rol van Defensie 
bestond uit beveiliging, logistieke ondersteuning (inclusief verplaatsingen) en 
algehele assistentie. De inzet was complex en vooral in het begin onoverzichtelijk 
door factoren als veiligheid, diplomatie en de geografische spreiding. Defensie trad op 
als operationele regisseur maar dit deed niets af aan het civiele karakter van de 
inzet. 
 
Activiteiten 
In de periode van 17 tot 26 juli werden meer dan tweehonderd lijkkisten met 
stoffelijke resten die door Oekraïense reddingswerkers waren verzameld, naar 
Nederland overgebracht met Nederlands en Australisch militair luchttransport. In de 
aansluitende periode tot 15 augustus werden in nauwe samenwerking met de OVSE 
enkele honderden Nederlandse, Australische en Maleise functionarissen in de 
Oekraïne ingezet. De strijd tussen het Oekraïense leger en de pro-Russische 
separatisten bemoeilijkte de toegang tot het gebied. Het lukte pas eind juli om de 
crash site te bereiken. Stoffelijke resten en persoonlijke eigendommen werden naar 
Nederland teruggebracht. Als gevolg van de toegenomen onveiligheid werd de 
toegang tot de crash site wederom onmogelijk en werd besloten om de meeste 
functionarissen terug te laten keren. Enkele functionarissen bleven achter zodat de 
inzet snel weer hervat zou kunnen worden indien de veiligheidssituatie dit toe zou 
laten. Ook in september bleek het nog niet mogelijk om de diplomatieke 
overeenkomst tot stand te brengen die nodig was om toegang tot de crash site te 
krijgen. Uiteindelijk lukte het halverwege oktober om wederom toegang tot de crash 
site te krijgen. Samen met de OVSE en een lokale organisatie konden stoffelijke 
resten, persoonlijke bezittingen en een groot aantal wrakstukken naar Nederland 
worden overgebracht voordat de intredende winter verdere berging onmogelijk 
maakte. 
 
 Pagina 42 van 46
