Evaluatie inzet Nederlandse militairen 2014 
64
7.6 FRONTEX (buitengrenzen Schengengebied) 
Ontwikkelingen 
De belangrijkste taak van Frontières Extérieures (FRONTEX) is het versterken van de 
bewaking van de EU buitengrenzen. FRONTEX coördineert gezamenlijke operaties op 
land, ter zee en in de lucht. Deze operaties staan naast de grenscontroles die de 
afzonderlijke landen zelf uitvoeren. Nederland levert een bijdrage aan FRONTEX en 
draagt daarmee bij aan de bewaking van de buitengrenzen van de EU. 
 
Activiteiten 
In 2014 is tijdens verschillende FRONTEX operaties Nederlandse 
marechausseecapaciteit ingezet. Het betrof onder andere ondersteuning voor 
grenssurveillance, grenscontroles, het debriefen en screenen van illegale 
immigranten en documentenonderzoek. Deze werkzaamheden werden uitgevoerd op 
zowel lucht- en zeehavens alsmede landgrensposten. De meeste FRONTEX operaties 
werden in Zuid- en Oost-Europa uitgevoerd omdat de instroom van illegale migratie 
vanuit deze routes het grootst was. Zwaartepunt van de Nederlandse inzet lag bij de 
Grieks-Turkse grens. Gedurende het gehele jaar zijn ook voer- en vaartuigen van de 
KMar ingezet ten behoeve van FRONTEX. Daarnaast heeft Nederland in september 
2014 voor FRONTEX een kustwacht patrouillevliegtuig met bemanning ingezet vanaf 
het Italiaanse vliegveld Sigonella. 
 
                                                
64 Officiële website van FRONTEX http://www.frontex.europe.eu. 
 Pagina 44 van 46
