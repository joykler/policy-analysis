Evaluatie inzet Nederlandse militairen 2014 
Memorandum of Understanding van 2009 voor een looptijd van 8 jaar. Het 
programma verloopt conform de meerjarige planning en ging in 2014 de derde fase 
in. In deze fase richten de activiteiten zich op duurzame capaciteitsopbouw van 
Ministerie van Publieke Veiligheid, Politie en Ministerie van Defensie, alsook op de 
bevordering van transparantie van budgetten van beide ministeries. 
 
Activiteiten 
De twee Nederlandse militairen waren werkzaam binnen het Burundese ministerie 
van Defensie en binnen het Burundees-Nederlandse projectteam. Zij voerden hun 
werkzaamheden uit ten behoeve van de ondersteuning van het ministerie en het 
projectteam. In 2014 stond opleiden en coachen van kaderpersoneel binnen de 
Burundese overheid centraal. Tevens werd het logistiek project Groupement des 
Materiels Automobile et Engines voltooid. Dit project had als doel het verbeteren van 
de doelmatigheid en kwaliteit van het technisch onderhoud aan bijvoorbeeld 
voertuigen. Het resultaat is dat een groot aantal verbeterprocessen in gang is gezet. 
Ook werd de implementatie van de Defense Review begeleid. De wijze waarop deze 
review is uitgevoerd heeft ook in andere Afrikaanse landen aandacht gekregen. Zo 
heeft het Defense Review Team ook een bezoek aan Somalische defensieleiding 
gebracht om de in Burundi behaalde resultaten toe te lichten. De trainingen in 2014 
richtten zich vooral op mensenrechten, gender awareness en militaire ethiek. 
 
Er worden met de activiteiten resultaten geboekt maar er is nog een lange weg te 
gaan. Schendingen van mensenrechten komen nog steeds voor zoals blijkt uit een 
recent rapport van Human Right Watch waarin de mogelijke betrokkenheid van 
Burundees overheidspersoneel bij executies aan de kaak wordt gesteld. 
 
6.3.7 ACOTA (Burundi, Uganda, Burkino Faso) 
Ontwikkelingen 
Het African Contingency Operations Training and Assistance (ACOTA) programma 
wordt geleid door het US State Department en behelst capaciteitsopbouw van 
Afrikaanse vredestroepen die vervolgens ontplooid zullen worden in VN-
(gemandateerde) en AU-vredesmissies. 
 
Het ACOTA-programma is er op gericht om langdurige trainingsrelaties met 
partnerlanden op te bouwen. Aanvankelijk richten de trainingen zich slechts op de 
toekomstige peacekeepers; naarmate het capaciteitsniveau van de Afrikaanse 
troepen zich ontwikkelt, zal ACOTA zich richten op het overdragen van de 
trainingsverantwoordelijkheden aan de troepenleverancier en zou het programma in 
toenemende mate een train the trainer karakter moeten krijgen, waarbij de aandacht 
van ACOTA zich meer kan toespitsen op mentoring en specialistische vaardigheden. 
Rwanda is hiervan een positief voorbeeld. 
 
Omdat Nederland een grote personele bijdrage levert aan MINUSMA in Mali, is ACOTA 
training voor troepen van Afrikaanse landen die bijdragen aan MINUSMA zeer 
wenselijk. Dit geldt ook voor de geïntegreerde inzet in de Hoorn van Afrika waarbij 
het succes van de operaties Atalanta en Ocean Shield (waaraan Nederland bijdraagt) 
samenhangt met het succes van AMISOM, de VN-vredesmissie in Somalië. Door 
personeel en financieel bij te dragen, ondersteunt Nederland de lokale capaciteit voor 
vredeshandhaving in de regio. 
 
 
 
 Pagina 38 van 46
