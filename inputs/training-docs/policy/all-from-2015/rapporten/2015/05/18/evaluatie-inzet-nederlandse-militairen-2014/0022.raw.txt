Evaluatie inzet Nederlandse militairen 2014 
Samenhang 
Afghanistan moet na 31 december 2014 in staat worden geacht om voor zijn eigen 
veiligheid te kunnen zorgen. Met de aanwezigheid van de Nederlandse F-16 eenheid 
werd in het laatste jaar van ISAF een bijdrage geleverd aan de ondersteuning en 
bescherming van ISAF-eenheden en Afghaanse veiligheidstroepen. Daarnaast blijft 
Nederland via OS-inspanningen een bijdrage leveren aan rechtstaatontwikkeling, 
mensenrechten en in het bijzonder de rechten van vrouwen en meisjes. Voorts 
ondersteunde Nederland in 2014 de Afghaanse veiligheidstroepen via multi-
donortrustfunds. Ook levert Nederland met 20 functionarissen een bijdrage aan 
EUPOL Afghanistan en met enkele militairen een bijdrage aan UNAMA. 
 
Nederland heeft besloten na 2014 actief betrokken te blijven in Afghanistan en een 
bijdrage te leveren aan de Resolute Support Mission (RSM). Deze inzet van 
Nederlandse militairen is begin 2015 gestart en wordt meegenomen in de evaluatie 
over 2015. 
 
5.2 Militaire aspecten 
 
Doelstelling 
24
De Nederlandse F-16 eenheid had als taak ISAF-coalitiepartners tijdens dreigende 
omstandigheden bij te staan met ondersteuning en bescherming vanuit de lucht. 
 
Activiteiten 
De eenheid bestaande uit drie F-16’s en één reserve F-16, een staf element en 
logistieke ondersteuning werd ingezet ter ondersteuning en bescherming van ISAF-
coalitiepartners vanuit de lucht. In de periode eind 2011 tot juni 2014 was het bijna 
vijftig keer nodig daadwerkelijk wapens in te zetten. Het merendeel van de 
wapeninzet vond plaats in het oosten en zuiden van Afghanistan. 
 
Andere relevante aspecten Toetsingskader 
 
Deelnemende landen 
Naast Nederland leverden meerdere landen jachtvliegtuigen ter ondersteuning aan de 
ISAF-coalitiepartners zoals België, Groot Brittannië, de Verenigde Arabische Emiraten 
en de Verenigde Staten. 
 
Vereiste militair vermogen 
Voor een eenheid met vier F-16’s, die opereerden vanaf een vliegveld met bestaande 
infra en ondersteuning door coalitiepartners, was een detachement benodigd van 
ongeveer 120 personen. Het werk binnen de eenheid was, vergelijkbaar met de 
structuur en verdeling in Nederland, volledig gericht op het veilig en effectief 
realiseren van vliegmissies met de F-16’s: commandovoering, inlichtingen, 
vliegoperaties, communicatie- en informatiesystemen, bewaking, wapentechniek, 
logistieke gereedstelling, onderhoud en beheer. 
 
Met de vier F-16’s konden de geplande 200 vlieguren per maand worden gemaakt. 
Daarbij was wel voortdurende aandacht nodig voor de tijdige aanvoer van reserve-
onderdelen. Door extra inspanning was het mogelijk incidenteel gedurende korte tijd 
meer vlieguren te maken die operationeel noodzakelijk waren gedurende bijvoorbeeld 
                                                
24 De Nederlandse F-16 eenheid had een sterkte van ongeveer 120 militairen. 
 Pagina 22 van 46
