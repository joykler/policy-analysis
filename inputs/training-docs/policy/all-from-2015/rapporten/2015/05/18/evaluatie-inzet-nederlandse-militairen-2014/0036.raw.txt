Evaluatie inzet Nederlandse militairen 2014 
Een van de uitdagingen waar de missie voor staat is het feit dat mentoring in het veld 
geen onderdeel uitmaakt van het EUTM-mandaat, wat het volgen van de getrainde 
rekruten lastig maakt. Ook kampt het Malinese ministerie van Defensie met 
gebrekkige financiën en materieel, waardoor de inzet van het Malinese leger, ondanks 
de trainingen, beperkingen ondervindt. 
 
Activiteiten 
De Nederlandse militair was werkzaam binnen het Belgische militaire contingent dat 
zorg draagt voor de beveiliging van EUTM. Hij voerde zijn stafwerkzaamheden uit ten 
behoeve van de ondersteuning van de inzet van deze Belgische eenheid. 
 
6.3.3 EUTM (Somalië) 
Ontwikkelingen 
EUTM Somalië draagt bij aan de opbouw van een effectieve veiligheidssector. De 
hoofdtaak van de missie is het trainen van Somalische veiligheidstroepen, het Somali 
National Army. De bijdrage aan EUTM Somalië is onderdeel van de bredere inzet van 
Nederland op het gebied van piraterijbestrijding in de Hoorn van Afrika. Tot deze 
bredere inzet behoort onder andere de deelneming aan de twee andere EU-missies, 
EU-NAVFOR Atalanta en EUCAP Nestor. Ook past de bijdrage aan EUTM in de 
ontwikkelingssamenwerking inzet van Nederland op gebied van veiligheid en 
rechtsorde in Somalië. 
 
In januari 2014 is EUTM Somalië verhuisd naar Mogadishu. Deze verplaatsing maakte 
het mogelijk voor de missie om naast training ook aandacht te besteden aan 
mentoring en strategische advisering. Tijdens de strategic review van de missie die in 
het najaar van 2014 is gehouden, werd besloten tot een ‘three pillar approach’ 
(training, mentoring en advisering). De activiteiten met betrekking tot mentoring en 
strategische advisering moeten worden geïntensiveerd, om zo de trainingen beter in 
te kunnen bedden en bij te dragen aan de opbouw van het Somalische ministerie van 
Defensie. 
 
Activiteiten 
De maximaal 15 Nederlandse militairen waren werkzaam als trainers (Mogadishu) en 
als staffunctionarissen (Mogadishu en Nairobi). Zij voerden hun werkzaamheden uit 
54
ten behoeve van specialistische training en advisering van Somalische militairen en 
van staftaken in het hoofdkwartier van EUTM. 
 
In 2014 verzorgden Nederlandse militairen voor Somalische militairen een junior 
kaderopleiding, een opleiding voor wapenherstellers en een opleiding voor het 
verlenen van medische zorg onder operationele omstandigheden. Het aantal cursisten 
was doorgaans lager dan voorzien, de mogelijkheden voor trainingen werden beperkt 
door de veiligheidssituatie en de beperkte beschikbaarheid van force protection 
eenheden. De duurzaamheid van de behaalde resultaten kan nog niet inzichtelijk 
worden gemaakt, omdat het Somalische leger niet beschikt over een 
personeelsregistratiesysteem. De Nederlandse militairen hebben beperkte invloed op 
het verloop van de trainingsmissie maar dat neemt niet weg dat deze trainingsmissie 
een belangrijke schakel vormt in de geïntegreerde benadering van de bestrijding van 
piraterij nabij de hoorn van Afrika. 
 
                                                
54 De advisering richtte zich met name op de opzet van een personeelssysteem binnen de Somalische krijgsmacht. 
 Pagina 36 van 46
