Evaluatie inzet Nederlandse militairen 2014 
4.2 Militaire aspecten 
 
Doelstelling 
In 2014 zijn verschillende Nederlandse eenheden ingezet in de operaties Atalanta en 
Ocean Shield. N.B. de VPD-inzet wordt behandeld in hoofdstuk 7 (Nationale inzet)  
 
Van Tot Eenheid Operatie 
feb 2014 mei 2014 Zr.Ms. Evertsen Ocean Shield 
mei 2014 aug 2014 Zr.Ms. De Zeven Provinciën Atalanta 
18
aug 2014 nov 2014 Zr.Ms. Van Speijk Atalanta 
dec 2014 feb 2015 Nederlands scheepboarding team Atalanta 
aan boord FGS Lubeck 
 
De mogelijke inzet van een Autonomous Vessel Protection Detachement hoefde niet 
te worden uitgevoerd omdat andere deelnemende landen deze taak hebben 
uitgevoerd. 
 
Atalanta 
De operatie Atalanta richt zich op het beschermen van schepen van het World Food 
Programme en scheepvaarttransporten voor de African Union Mission in Somalia, het 
begeleiden van kwetsbare koopvaardijschepen op aangewezen routes, het bestrijden, 
voorkomen en verstoren van piraterij en het monitoren van maritieme criminaliteit 
voor de kust van Somalië. 
 
Eind 2014 werden nieuwe secundaire taken in de EU-operatie opgenomen. Deze zijn 
gericht op het ondersteunen van andere missies, waaronder EUCAP NESTOR en EUTM 
Somalië en het monitoren van illegale maritieme activiteiten, zoals smokkel en 
illegale visserij. Ingrijpen in geval van maritieme criminaliteit, anders dan piraterij, is 
geen onderdeel van het mandaat. 
 
Ocean Shield 
De operatie Ocean Shield richt zich ten eerste op de bescherming van 
koopvaardijschepen in de Internationally Recommended Transit Corridor in de Golf 
van Aden en op de uitvoering van patrouilles in het Somalisch Bassin en de Arabische 
Zee. Daarnaast richt Ocean Shield zich op het uitvoeren van gerichte acties om 
piraten af te schrikken en piratenaanvallen te verstoren. Daarbij ligt de nadruk op het 
opsporen van de moederschepen die piraten gebruiken om hun acties ver op zee te 
kunnen uitvoeren. Tenslotte is Ocean Shield gemandateerd om koopvaardijschepen 
te escorteren die ten behoeve van World Food Programme-transporten zijn 
gecharterd door de VN. 
 
Eind 2014 werd het mandaat van Ocean Shield aangepast. Besloten werd tot een 
focussed presence in het gebied. Dit houdt in dat er alleen schepen zijn tussen de 
moessonperiodes omdat dan de weersomstandigheden gunstiger zijn voor de 
schepen waarmee piraten optreden. 
 
 
                                                
18 De inzet van Zr.Ms. Van Speijk betreft een wijzing in het operationele programma. In de planning was voorzien dat 
een Ocean going Patrol Vessel zou worden ingezet. Omwille van de gewenste flexibiliteit met het oog op de 
ontwikkeling rondom de Oekraïne en de Krim is besloten om een Muliti Purpose Fregat in te zetten. Het geplande 
Ocean going Patrol Vessel is ingezet in het Caribische gebied. 
 Pagina 18 van 46
