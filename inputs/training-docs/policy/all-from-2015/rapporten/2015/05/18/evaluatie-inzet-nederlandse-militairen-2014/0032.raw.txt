Evaluatie inzet Nederlandse militairen 2014 
Activiteiten 
De vijf Nederlandse militairen waren werkzaam binnen het hoofdkwartier van USSC 
(Jeruzalem) en bij de Palestijnse Autoriteit (Ramalah). Hun werkzaamheden 
bestonden uit de begeleiding en coaching van Palestijnse trainers, en richtten zich op 
trainingsontwikkelingen en de verbetering van onderlinge operationele communicatie. 
De militairen adviseerden de directeur van de Central Training Administration over 
het ontwikkelen van trainingssystematiek en er werd een bijdrage geleverd aan het 
opzetten van de communicatiestructuur en de overdracht van communicatiemiddelen. 
 
6.2.6 Conclusie 
Door individuele Nederlandse militairen gespreid in te zetten over ongeveer twintig 
functies bij UNTSO, UNDOF, MFO en USSC laat Nederland zien betrokken te willen 
blijven bij de bevordering van het Midden Oosten Vredesproces. 
 
6.3 Afrika en Azië 
Door bij te dragen aan de capaciteitsopbouw van regionale en nationale 
veiligheidsstructuren in Afrika en Azië bevordert Nederland de internationale 
rechtsorde en draagt Nederland direct bij aan internationale vrede en veiligheid. 
Capaciteitsopbouw in Afrika past daarnaast ook goed binnen een van de accenten van 
de Internationale Veiligheidsstrategie (IVS), waarin gesteld wordt dat Europese 
lidstaten meer verantwoordelijkheid moeten nemen voor gebeurtenissen aan de 
randen van de EU, aangezien dit directe gevolgen heeft voor onze eigen veiligheid en 
economische belangen. 
 
De keuze voor deelname aan bepaalde operaties en missies kan bepaald worden door 
onder andere strategische belangen, een lange (ontwikkelings)relatie met een land of 
door onze handelsbelangen (zoals de anti-piraterijmissies). Het kader waarbinnen 
een missie opereert (bijvoorbeeld VN of EU), kan daarnaast ook een rol spelen. Dit 
geldt ook voor deelname aan operationele hoofdkwartieren, waarbij het soms (zoals 
in EU-verband) ook een verplichting kan zijn aan hoofkwartieren bij te dragen. 
 
Als onderdeel van de internationale inspanningen zijn in 2014 gespreid over diverse 
operaties, missies en samenwerkingsprogramma’s enkele Nederlandse militairen 
42 43 44 45
individueel ingezet: UNMISS , EUTM Mali , EUTM Somalië , EUCAP NESTOR , 
46 47 48
REFLECS3 , SSD, ACOTA en UNAMA . Daarnaast waren ook Nederlandse civiele 
functionarissen ingezet en waren enkele Nederlandse militairen individueel in 
49
operationele hoofdkwartieren tewerkgesteld. 
 
                                                
42 Officiële website van UNMISS http://www.unmiss.unmissions.org. Sterkte ongeveer 13.500 functionarissen 
(afkomstig uit ruim 60 landen) waaronder ruim 10.000 militairen en ruim 1.000 politiefunctionarissen. 
43 Officiële website van EUTM Mali http://www.eutmmali.eu. Sterkte ongeveer 550 militairen uit 23 EU-lidstaten en 5 
niet EU-lidstaten. Vier landen leveren grote militaire contingenten (België, Duitsland, Frankrijk, Spanje samen bijna 
350 militairen). 
44 Officiële website van EUTM Somalië http://www.eeas.europa.eu/csdp/missions-and-operations/eutm-somalia. 
Sterkte ongeveer 125 militairen uit 10 EU-lidstaten en 1 niet EU-lidstaat. 
45 Officiële website van EUCAP NESTOR http://www.eucap-nestor.eu. Sterkte ongeveer 180 functionarissen (waarvan 
bijna 40 lokale medewerkers). 
46 Officiële website van REFLECS3 http://www.rappicc.sc. Sterkte ongeveer 15 functionarissen. 
47 Officiële website van ACOTA http://www.state.gov/p/af/rt/acota. Het trainingsprogramma wordt uitgevoerd in 
meer dan 25 Afrikaanse staten. 
48 Officiële website van UNAMA http://www.unama.unmissions.org. Sterkte ongeveer 1.600 functionarissen (waarvan 
ruim 1.100 Afghanen), 14 militaire adviseurs en 2 politie adviseurs. 
49 Zie paragraaf 6.4. 
 Pagina 32 van 46
