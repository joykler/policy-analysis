Overige brieven 
VWS kern 
In 2014 werden 2179 brieven ontvangen door het kerndepartement. De gemiddelde 
beantwoordingstermijn bedraagt 39 dagen. Binnen de maximum termijn van zes weken is bijna 
65% van de brieven beantwoord. Dit percentage is lager dan in 2013 (78%). 
 
De burgerbrieven worden vrijwel direct na ontvangst in behandeling genomen. Voorafgaand aan 
schriftelijke beantwoording vindt soms telefonisch contact plaats. Reden van vertraging en het niet  
halen van de afhandelingstermijn ligt vaak aan de afstemming met derden. Daarnaast geldt dat 
brieven gericht aan de Koning op het terrein van het Ministerie van VWS een langere 
afhandelingduur vragen. Deze worden namens de Koning beantwoord door de bewindspersonen, 
hetgeen gezien de administratieve procedures meer tijd kost dan een burgerbrief gericht aan een 
bewindspersoon van VWS. Indien de termijn niet wordt gehaald wordt over het algemeen 
telefonisch contact opgenomen met de briefschrijver en wordt een termijn afgesproken over 
beantwoording van de brief. 
 
Uitvoeringsdiensten 
De uitvoeringsdiensten hebben in 2014 gezamenlijk een beperkt aantal burgerbrieven ontvangen; 
veel communicatie verloopt via email (zie de passage ‘Email’ aan einde van deze rapportage). Het 
College ter Beoordeling van Geneesmiddelen (CBG), het Rijksinstituut voor Volksgezondheid en 
Milieu (RIVM) en de Gezondheidsraad (GR) hebben in 2014 respectievelijk twee, vijf en negen 
burgerbrieven ontvangen. Het CIBG heeft geen brieven ontvangen en het Sociaal Cultureel 
Planbureau (SCP) ontving 58 brieven in 2013.  
 
Inspecties 
In 2014 ontving de IGZ twee brieven die als (overige) burgerbrief werden geregistreerd. Net als bij 
de inventarisatie in 2013 zijn alle andere berichten die de IGZ van burgers ontving zoals de 
meldingen, klaagschriften, aanvragen of bezwaarschriften, niet in de selectie opgenomen. Van de 
twee brieven is een binnen de vastgestelde termijn beantwoord. De tweede brief is, onder andere 
in verband met de complexiteit van het onderwerp eerst telefonisch contact gezocht en heeft een 
persoonlijk gesprek plaatsgevonden, waardoor beantwoording buiten de vastgestelde termijn viel.  
De Inspectie Jeugdzorg (IJZ) heeft in 2014 in totaal 27 brieven ontvangen. De gemiddelde 
beantwoordingstermijn van de IJZ is ongeveer 23 dagen. Een brief is buiten de vastgestelde 
termijnen beantwoord.  
 
Organisatie  Aantal  Aantal  Aantal  Gemiddelde behandeltijd 
(in 2012) (in 2013) (in 2014) verslagjaar in dagen 
Kern 
1249 1467 2179 39 
departement 
Uitvoerende 113 
119 100 6 
diensten  
29 
Inspecties  34 24 
37
