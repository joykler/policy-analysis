Rapportage burgerbrieven VWS 2014 
 
 
Algemeen 
Het Ministerie van Volksgezondheid, Welzijn en Sport (VWS) rapporteert hierbij over de periode 1 
januari 2014 tot en met 31 december 2014 betreffende het kerndepartement en de onder VWS 
ressorterende uitvoeringsorganisaties en inspecties. Ook dit jaar is getracht zoveel als mogelijk aan 
te sluiten bij de rapportage van de Nationale Ombudsman uit 2008 getiteld: ‘Behandeling 
burgerbrieven kan behoorlijker. Onderzoek uit eigen beweging naar de behandeling van 
burgerbrieven in 2007 door ministeries.’ Hierdoor is ook een vergelijking met eerdere jaren 
mogelijk en zijn mogelijke trends te herkennen.  
 
VWS zet zich constant in om de stukkenstroom en de afhandeling daarvan steeds efficiënter en 
sneller te laten verlopen. Zo wordt de stukkenstroom verder verbeterd  en zijn burgerbrieven beter 
digitaal binnen het departement te volgen en termijnen beter te monitoren.  
 
Deze rapportage gaat achtereenvolgens in op het aantal en tijdigheid van beantwoording van 
subsidieaanvragen, bezwaarschriften, klaagschriften, overige brieven en Wob-verzoeken ontvangen 
door het kerndepartement, de uitvoerende diensten en raden (CBG, CIBG, RIVM, GR, RV &S en 
SCP) en de inspecties (IJZ en IGZ) in 2014. Daarnaast wordt ook nog kort ingegaan op de 
behandeling van binnengekomen e-mails van burgers.  
 
Aanvragen 
Subsidieaanvragen VWS Kerndepartement 
Inkomende subsidieaanvragen worden door het kerndepartement geregistreerd, ook de 
subsidieaanvragen bij de uitvoeringsdiensten worden hierbij meegenomen. In 2014 werden 3879 
subsidieaanvragen geregistreerd. Het percentage subsidieaanvragen die in 2014 binnen de termijn 
zijn behandeld is nagenoeg gelijk aan dat van 2013 (2013: 98,8%, 2014: 98,6%). Van alle 
verleende subsidies is ruim 96% binnen de termijn van 13 weken afgehandeld. Dit percentage is 
enigszins gedaald ten opzichte van 2013 (97,4 %). Van de vaststellingen is ruim 99% binnen de 
termijn behandeld, dit is licht gestegen tot 99,6 % (2013: 99,3%). Er is geen sprake van betaalde 
dwangsommen. 
 
  Totaal 2014 
Aantal subsidieaanvragen in het jaar 3879 
- waarvan verleningen 1069 
- waarvan vaststellingen 2810 
    
Gehonoreerde verleningen 1006 
Gehonoreerde vaststellingen 2710 
    
Totaal aantal binnen termijn 3825 
Totaal % binnen termijn 98,6% 
    
Aanvragen verleningen binnen termijn 1026 
idem in % 96,0% 
    
Aanvragen vaststellingen binnen termijn 2799 
idem in % 99,6% 
 
Aanvragen BIG-registraties CIBG 
Het BIG-register is een instrument van de Wet BIG (Wet op de beroepen in de individuele 
gezondheidszorg). Het doel van de Wet BIG is het bevorderen en bewaken van de kwaliteit in de
