Waardering radiocampagne  8,3 (dit is in vergelijking met ons onderzoek in 2014 
over de campagne inzake het Europees Parlement, een stuk hoger, toen was de 
waardering 2.3.). 
 
5.2.3.3. Televisiespots 
Van de 23 deelnemers, waren er 3 deelnemers die de televisiespots eerder had 
gezien. Een mogelijke reden is dat veel Sabanen naar Amerikaanse kabeltelevisie 
kijken en niet of nauwelijks naar lokale zenders, ook vanwege de slechte kwaliteit.   
Beoordeling televisiespots 
De focusgroepen reageerden positief op beide Televisiespots. Over het algemeen 
vond iedereen deze aantrekkelijk, zowel de inhoud als de beelden. De informatie 
werd helder en compleet bevonden. “Zeer informatief als je het vergelijkt met de 
andere communicatiemiddelen.” Ook is er een link tussen de beelden en het thema, 
die link komt hier beter tot zijn recht. Enkelen hadden liever mensen en gezichten 
gezien in de korte TV spot. Meerdere respondenten merkten op dat de Infomercial 
slechts 1 van de stemlokalen liet zien. “Beide stemlokalen moeten erin.” 
Effectiviteit televisiespots 
De Tv-spots hadden, inhoudelijk gezien, volgens de deelnemers de grootste kans om 
het meest effectieve middel te zijn voor de Sabanen. Echter, omdat weinig Sabanen 
naar de lokale TV kijken en slechts 3 respondenten deze spots eerder hadden 
gezien, is de effectiviteit laag.  
RCN heeft het materiaal ook op Facebook geplaatst, maar het is deze groep niet 
opgevallen, wat bleek uit reacties vanuit de groep. Een deelnemer: “De spots hadden 
op Facebook geplaatst moeten worden, dan gaat het als een lopend vuurtje. Dat is 
volgens mij niet gebeurd? Gemiste kans.”  
 
Quotes over de Tv-spot 
“Goed, basis informatie, kort en ‘to the point’.” 
“Het loopt lekker. Ik kon mijn aandacht erbij houden.” 
“Deze campagne heeft alleen zin als je alle advertenties hebt gezien.” 
	   26
