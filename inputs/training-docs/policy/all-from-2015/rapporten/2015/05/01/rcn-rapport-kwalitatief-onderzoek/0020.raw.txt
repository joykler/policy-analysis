Suggesties 
Uit de waardering die de deelnemers hadden voor de informatiefolder en de Q&A 
folder, blijkt dat een directe aanpak en beknopte informatie goed aanslaat. 
Ondersteuning met beeldmateriaal blijkt hierbij niet altijd noodzakelijk. Indien de 
inhoud toch samen moet gaan met beeldmateriaal, dan kiezen de respondenten 
liever voor beelden die aansluiten bij de inhoud, bijvoorbeeld afbeeldingen van 
stemlokalen of van de stempas.  
De focusgroepen adviseren om huis-aan-huis verspreiding van foldermateriaal niet 
meer aan het postkantoor over te laten. “Deze is niet betrouwbaar. Beter is om zulke 
folders op centrale, druk bezochte plaatsen neer te leggen, om mee te nemen. 
“Bijvoorbeeld bij supermarkten, overheidsinstanties en wachtruimtes bij de dokter en 
de tandarts”. 
Enkele respondenten zeiden dat advertenties vooral ook in de gratis kranten 
gepubliceerd moeten worden, bijvoorbeeld in ‘Bon Siman’. “Veel bewoners lezen dit.” 
Voor wat betreft de TV-spots, adviseerden sommige respondenten deze te laten 
verschijnen op de beeldschermen bij overheidsinstanties. “Hier moeten we toch lang 
wachten. Bijvoorbeeld bij de Belastingdienst, Bevolkingsdienst en ZVK”. 
Uit de focusgroepen kwam ook de suggestie naar voren dat RCN de politieke partijen 
zou kunnen ondersteunen bij het verhelderen van hun verkiezingsprogramma. “Ik 
weet dat dit geen taak is van RCN, maar primair van de politieke partijen. Echter, hun 
hierop attenderen en eventueel ondersteunen, kan wellicht geen kwaad?” vroeg een 
deelnemer zich af. 
De participanten hebben de indruk dat het een dure campagne is geweest, met een 
niet al te hoge effectiviteit. Ze denken dat het concept “Plant uw stem, laat het 
groeien” niet geschikt is voor de gemiddelde bewoner op Bonaire. Eén van de 
deelnemers had de suggestie om, voorafgaand aan de campagne, de concepten 
voor te leggen aan enkele focusgroepen. “Hierdoor kan RCN in een vroeg stadium al 
een indruk krijgen wat wel of niet aanspreekt. Dit kan kostenverlagend werken en 
eveneens de effectiviteit verhogen. Het is tenslotte niet eenvoudig om een campagne 
te ontwikkelen voor een bevolkingsgroep die behoorlijk divers is opgebouwd (qua 
nationaliteit, intellectuele ontwikkeling en cultuur),” zei één van de respondenten op 
Bonaire. 
	   20
