Hoofdstukken Bijlagen
1 2 3 4 5 1 2 3 4 5 66
1a. Projectnaam
3.  DigiInkoop
1b. Projectomschrijving
Het project zorgt voor de realisatie en implementatie van een aantal systemen die er voor zorgen dat de rijksoverheid doelmatiger, professioneler, efficiënter en rechtmatiger gaat inkopen. 
DigiInkoop richt zich op de ondersteuning van het inkoopproces van getekend contract tot aan betaalbaar gestelde factuur. In september 2014 is de projectfase DigiInkoop afgerond en is 
overgegaan naar de beheer- en expoitatiefase.
1c. Maatschappelijke relevantie
Doel is één centraal punt in te richten waar medewerkers van de Rijksdienst hun inkopen kunnen doen en één centraal punt te creëren waar leveranciers zaken kunnen doen met de overheid. 
Middels DigiInkoop dient onder andere al het elektronische berichtenverkeer in relatie tot het elektronische bestellen en factureren tussen de Rijksoverheid en haar leveranciers te worden 
verzorgd. Leveranciers verzorgen voor DigiInkoop digitale catalogi. Dit maakt het voor zowel het Rijk als haar leveranciers mogelijk om op een meer eenvoudige en efficiënte wijze het inkoop-
proces af te handelen. Het langs elektronische weg uitvoeren van het bestel- en facturatieproces leidt tot het terugdringen van de administratieve lasten, het versneld betalen van de facturen en 
het beschikbaar hebben van (inkoop)managementinformatie. Voor het Rijk bestaat er een direct raakvlak met het project elektronisch factureren. Een project dat gestart is om zowel de 
Rijksoverheid als haar leveranciers te stimuleren het facturatieproces op een elektronische wijze te ondersteunen, en af te handelen, om zo de concurrentiepositie van Nederland te versterken en 
geld te besparen voor overheid en bedrijfsleven.
De kwalitatieve of kwantitatieve baten
In de eind 2009 opgeleverde businesscase en de nadien in 2011 en 2013 opgestelde batenmonitors zijn de navolgende baten voor DigiInkoop benoemd:
1. Efficiency baten
 a. Efficiënter bestelproces (minder tijd en minder correcties)
 b. Efficiënter afhandelen facturen (minder tijd en minder correcties)
 c. Efficiënter afhandelen contracten (minder tijd en minder correcties)
 d. Minder wettelijke rente
 e. Minder voorraadkosten
2.  Prijsbaten
 a. Beter gebruik van mantelcontracten
 b. Slimmer inkopen op basis van betere informatievoorziening en samenwerking
Jaarrapportage Bedrijfsvoering Rijk 2014 |
