6.2. RCN Informatiecampagne 
In de aanloop naar de verkiezingen is de bevolking op St. Eustatius onder meer door 
middel van advertenties, radiospots, een TV spot, een TV-Informercial met de 
Gezaghebber,  billboards en folders geïnformeerd over de verkiezingen. De 
onderzoekers legden de media-uitingen aan de focusgroepen voor, om ze te 
bespreken en te evalueren. Hierbij ging de focus uit naar de krantenadvertenties, de 
radiospots, de TV-spots, en beide folders. 
6.2.1. Algemeen 
Bekendheid met verkiezingen 
Alle deelnemers in de focusgroepen waren op de hoogte van het feit dat er 
verkiezingen zouden zijn op 18 maart 2015, om te stemmen voor 
vertegenwoordigers in de Eilandsraad.  
 
Gaan stemmen 
Vrijwel iedereen, op 3 deelnemers na, is gaan stemmen. Van de 3 niet-stemmers 
gaven twee personen ‘gebrek aan interesse’ aan als reden om niet te stemmen; de 
andere zou naar Nederland verhuizen, zij vond dat haar stem zinloos zou zijn. 
Degenen die zijn gaan stemmen, deden dat omdat zij gebruik willen maken het 
verworven kiesrecht en omdat hun stem belangrijk is voor het eiland. 
Belang van de verkiezingen 
Vrijwel alle respondenten op St. Eustatius menen dat het belang van de verkiezingen 
voor de Eilandsraad groot is. “Het zijn onze vertegenwoordigers. Stemmen is daarom 
erg belangrijk.”  
Stemregels
