Hoofdstukken Bijlagen
1 2 3 4 5 1 2 3 4 5 66
1a. Projectnaam
23.  Modernisering Objectbediening Zeeland (MOBZ)
1b. Projectomschrijving
Het doel van project Modernisering Object Bediening Zeeland (MOBZ) is centrale 24 uurs bediening van sluizen en bruggen in beheer bij Rijkswaterstaat Zeeland vanuit de nautische centrales in 
het Ir J.W. Tops-huis en Verkeerscentrale Terneuzen.
De afgelopen jaren is onderzoek gedaan naar een meer efficiënte manier van bedienen en bemensen van bruggen en sluizen in beheer bij Rijkswaterstaat Zeeland. Op basis van het onderzoek 
heeft Rijkswaterstaat het project Modernisering Object Bediening Zeeland gestart. Zo wordt concreet invulling gegeven aan de aanbevelingen en voorstellen uit verschillende 
onderzoeksrapporten.
De verbinding tussen de objecten en de verkeerscentrales wordt gerealiseerd door middel van een glasvezelnetwerk van Rijkswaterstaat. De aanleg ervan maakt echter geen onderdeel uit van de 
projectopdracht. In hoofdlijnen is de scope van project MOBZ als volgt:
- Reorganisatie van de bedieningsorganisatie (verandertraject);
-  Technisch aanpassen voor bediening op afstand en noodzakelijk groot onderhoud van de Rijkssluizen en -bruggen in Zeeland. Daarnaast het verbouwen en inrichten (groot ICT component) van 
nautische centrales. In de ICT rapportage worden de kosten opgenomen exclusief het groot onderhoud. Dus inclusief verbouwing en inrichting van de nautische centrales, dit zijn bestaande 
gebouwen.
Het project wordt uitgevoerd in fases. MOBZ Fase I/II is inmiddels afgerond en betrof de pilot voor afstandsbediening die is uitgevoerd op 4 recreatiesluizen. Deze pilot liep in de periode 
2005-2009. Deze 4 sluizen worden sinds 2009 op afstand bediend vanuit een centrale in het Topshuis bij de Oosterscheldekering. In MOBZ Fase III/IV worden de grote sluizen en bruggen op 
afstand bedienbaar gemaakt en wordt ook variabel onderhoud op deze objecten uitgevoerd. Binnen MOBZ is een groot deel van de kaders die nodig zijn om tot uniforme processen en systemen 
te komen ontwikkeld. Deze kaders worden nu ook in andere projecten van Rijkswaterstaat toegepast.
Het gehele project betreft naast ICT ook ‘reguliere’ onderhouds- en renovatie-activiteiten. Het ICT-deel van het project is aanzienlijk, maar kleiner dan de overige delen. In het ICT dashboard 
worden alleen de ICT kosten gerapporteerd.
1c. Maatschappelijke relevantie
Het project Modernisering Object Bediening Zeeland maakt onderdeel uit van de vaarwegcorridor-aanpak die Rijkswaterstaat voorstaat. De doelstelling is efficiëntere bediening, begeleiding, 
toezicht, handhaving en regelgeving voor het vaarwegennet. Uniformering van processen en bediening moet leiden tot efficiëntie en betere doorstroming van het verkeer.
Jaarrapportage Bedrijfsvoering Rijk 2014 | 166
