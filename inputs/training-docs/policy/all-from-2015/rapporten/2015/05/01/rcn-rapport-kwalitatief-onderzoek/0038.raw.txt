focusgroepsessies zagen velen deze campagne voor het eerst, of onderdelen 
daarvan voor het eerst.  
De informatie hebben de focusgroepen ervaren als redelijk helder, aantrekkelijk en 
over het algemeen duidelijk, hoewel er verbeterpunten zijn aangegeven.  
Het is gebleken dat inwoners van Caribisch Nederland niet proactief informatie gaan 
zoeken over de verkiezingen. Het is onduidelijk waar dat precies aan ligt. Een 
mogelijke reden is dat de inwoners gewend zijn om informatie op een dienblaadje 
aangereikt te krijgen, zonder daar zelf al teveel moeite voor te hoeven doen. Men 
gaat bijvoorbeeld niet zo snel een folder downloaden op de website van RCN.  
 
Informatie over functie en taak Eilandsraad 
De meeste mensen zijn redelijk goed bekend met de taak van de Eilandsraad. Het is 
op basis van dit kwalitatieve onderzoek niet vast te stellen of dat ligt aan de RCN-
campagne. De inwoners van de eilanden zijn al vaker gaan stemmen voor de 
Eilandsraad en dit orgaan is algemeen bekend.  
 
Media inzet 
Op alle eilanden heeft een groot deel van de respondenten de campagne van RCN 
niet gezien of gehoord. Daarmee lijkt het erop dat RCN geen goede media-mix heeft 
toegepast, maar dit is niet vast te stellen op basis van dit onderzoek. Omdat echter 
uit ons vorige onderzoek (Europees Parlement) bleek dat het overgrote deel van de 
respondenten die campagne wel had gezien, vragen de onderzoekers zich af of RCN 
een andere media-inzet heeft gebruikt voor de Eilandsraadverkiezingen. 
 
Billboards blijken op alle eilanden een effectief communicatiemiddel te zijn. Op basis 
van input van de focusgroepen op Saba, zijn radio en televisie op dit eiland minder 
geschikt voor een informatiecampagne, en moet RCN de focus leggen op social 
media. Op St. Eustatius zou de focus moeten liggen op de radio en billboards. 
De distributie van de folders lijkt op alle eilanden niet goed te zijn gegaan. De 
suggestie is dan ook dat RCN de distributie van folders voortaan op zich moet 
nemen, in plaats van het over te laten aan het postkantoor. RCN zou bodes kunnen 
inhuren zodat een goede verspreiding gegarandeerd is.
