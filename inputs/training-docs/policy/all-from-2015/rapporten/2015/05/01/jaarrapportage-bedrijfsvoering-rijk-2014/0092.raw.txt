Hoofdstukken Bijlagen
1 2 3 4 5 1 2 3 4 5 66
1a. Projectnaam
4.  Programma eID
1b. Projectomschrijving
Het programma eID heeft als hoofddoelstelling het opzetten van het eID Stelsel, dat het mogelijk maakt om de identiteit en bevoegdheid van burgers en bedrijven met een voor de relevante 
transactiedienst voldoende mate van zekerheid vast te stellen.
1c. Maatschappelijke relevantie
De Nederlandse economie maakt dagelijks gebruik van de mogelijkheden die internet te bieden heeft en is er inmiddels sterk van afhankelijk. Denk aan het ophalen en uitwisselen van informa-
tie, het delen van privacygevoelige gegevens en financiÃ«le transacties. Die afhankelijkheid zorgt voor een groot belang van vertrouwen in online identificatie en autorisatie. Het met grote 
zekerheid kunnen vaststellen van iemands identiteit en bevoegdheid is cruciaal in een online samenleving. Daartegenover wordt fraudebestrijding steeds complexer en neemt de complexiteit 
van systemen toe en daarmee ook het beheer en de kosten ervan.
Een van de kerntaken van de Nederlandse overheid is om kaders en voorwaarden te scheppen voor een goed functionerende maatschappij, zo ook online. Een betrouwbare vaststelling van 
iemands online identiteit en waartoe deze persoon bevoegd is om online transacties te mogen uitvoeren staat aan de basis hiervan. Er is binnen de overheid en het bedrijfsleven een sterke 
behoefte aan een standaard in betrouwbare online identiteitsvaststelling die toekomstbestendig is en past binnen het Europese kader: het eID Stelsel. Vanwege die breed gedragen behoefte zijn 
de overheid en het bedrijfsleven een samenwerking aangegaan in het eID-platform, dat fungeert als adviesorgaan voor de ambtelijke Stuurgroep eID. Daarmee geven zij aan samen te willen 
werken aan een standaard voor toegang tot online dienstverlening.
Betrouwbaarheid kent meerdere dimensies: allereerst de betrouwbaarheid van de identiteitsvaststelling die qua niveau moet passen bij de zwaarte en privacygevoeligheid van de transactie-
dienst. Ten tweede de beschikbaarheid van de online identiteitsvaststelling, die zodanig moet zijn dat de transacties niet stilvallen als een middel tijdelijk uitvalt.
Daarmee luidt de missie van het eID Stelsel als volgt:
Het eID Stelsel maakt het mogelijk om de online identiteit en bevoegdheid van een persoon optimaal vast te stellen, zodat mensen kunnen vertrouwen op online dienstverlening van de 
overheid en het bedrijfsleven.
Baten
In opdracht van de Stuurgroep eID hebben TNO en Deloitte een batenanalyse opgesteld. Over deze analyse is een second opinion gevraagd aan het Centraal Planbureau. Beide rapporten zijn in 
maart 2014 aan de Tweede Kamer gezonden  (TK 26643, nr. 308).
Relatie met regeerakkoord
De hoofddoelstelling van het programma eID heeft het kabinetsvoornemen Digitale overheid 2017 als grondslag.
Jaarrapportage Bedrijfsvoering Rijk 2014 |
