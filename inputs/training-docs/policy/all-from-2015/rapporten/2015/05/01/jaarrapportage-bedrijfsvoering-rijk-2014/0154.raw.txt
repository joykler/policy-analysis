Hoofdstukken Bijlagen
1 2 3 4 5 1 2 3 4 5 66
1a. Projectnaam
20.  Mini One Stop Shop (MOSS)
1b. Projectomschrijving
Per 2015 zijn de plaats van dienstregels voor telecommunicatiediensten, omroepdiensten en elektronische diensten aan particulieren over de grens binnen de EU gewijzigd. Tot 1 januari 2015 
gold dat de plaats van dienstverlening aan consumenten daar is gelegen waar de leverancier van die dienst is gevestigd. Sinds 1 januari 2015 is dit veranderd, zodat de plaats van dienst nu is 
gelegen daar waar de afnemende consument woont.
Dit betekent dat in beginsel alle bedrijven die telecommunicatiediensten, omroepdiensten en elektronische diensten aanbieden, aangifte moeten doen in alle lidstaten waar hun diensten door 
niet-belastingplichtige consumenten worden afgenomen. Daarvoor is door middel van de systematiek van de mini-one-stop-shop (MOSS) een oplossing gecreëerd. Langs deze weg kan men in 
de eigen lidstaat langs digitale weg btw-aangifte doen en de verschuldigde btw betalen voor zulke diensten in andere EU-lidstaten. De nationale belastingdienst zorgt er vervolgens voor dat de 
andere EU-lidstaten de aldaar verschuldigde btw en de bijbehorende informatie uit de aangifte krijgen.
In de realisatie van MOSS wordt de volgende fasering gehanteerd, die aansluit bij het Europese implementatieschema:
- Fase 1: inrichten proces klantregistratie (1 oktober 2014),
- Fase 2: inrichten aangifteproces (meldingen) (1 april 2015) en
- Fase 3: Inrichten proces voor betalingen en afdrachten (inclusief het proces van financiële verantwoording) per 1 april 2015.
1c. Maatschappelijke relevantie
In 2008 is op EU-niveau tussen de lidstaten een akkoord gesloten dat mede een wijziging van het systeem van grensoverschrijdende diensten binnen de EU met zich meebracht. In dat kader is 
tevens besloten om per 2015 de plaats van dienstregels voor telecommunicatiediensten, omroepdiensten en elektronische diensten aan particulieren over de grens binnen de EU te wijzigen.  
Tot 1 januari 2015 gold dat de plaats van dienstverlening aan consumenten daar is gelegen waar de leverancier van die dienst is gevestigd. Het gevolg is dat veel aanbieders van zulke diensten in 
Luxemburg waren gevestigd. Daar gold een zeer laag tarief voor dergelijke diensten. Het Nederlandse bedrijfsleven heeft vaak bij de Nederlandse overheid en Europese Commissie geklaagd over 
dit gebrek aan ‘level playing field’.
Sinds 1 januari 2015 is dit veranderd, zodat de plaats van dienst nu is gelegen daar waar de afnemende consument woont. Hierdoor ondervinden consumenten in dezelfde lidstaat voor zulke 
diensten hetzelfde btw-tarief, ongeacht van welke partij de dienst wordt afgenomen. Dit past tevens in het uitgangspunt van de btw dat je daar belast waar de eindconsumptie plaatsvindt.
Dit betekent dat in beginsel alle bedrijven die telecommunicatiediensten, omroepdiensten en elektronische diensten aanbieden, aangifte moeten doen in alle lidstaten waar hun diensten door 
niet-belastingplichtige consumenten worden afgenomen. Op EU-niveau is men van meet af aan zich ervan bewust geweest dat dit voor de desbetreffende bedrijven een toename van admini-
stratieve lasten zou betekenen. Daarvoor is door middel van de systematiek van de mini-one-stop-shop (MOSS) een oplossing gecreëerd. Langs deze weg kan men in de eigen lidstaat langs 
digitale weg btw-aangifte doen en de verschuldigde btw betalen voor zulke diensten in andere EU-lidstaten. De nationale belastingdienst zorgt er vervolgens voor dat de andere EU-lidstaten de 
aldaar verschuldigde btw en de bijbehorende informatie uit de aangifte krijgen.
Jaarrapportage Bedrijfsvoering Rijk 2014 |
