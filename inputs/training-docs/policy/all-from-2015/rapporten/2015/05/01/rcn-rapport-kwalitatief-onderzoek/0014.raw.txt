4.2.3. Opinie informatiecampagne 
 
De respondenten op Bonaire waren ‘gemiddeld’ tevreden met de campagne voor de 
verkiezingen. Tijdens de discussies vielen er vaak positieve opmerkingen als 
“informatief” en “compleet”.	   Echter waren veel deelnemers van mening dat het 
concept “Plant uw stem, laat het groeien” te ingewikkeld zou zijn voor de gemiddelde 
bewoner van Bonaire. Volgens de participanten zou een groot deel van de bevolking 
het concept niet begrijpen. Tevens komt het beeldmateriaal niet altijd overeen met de 
tekst, zeggen zij, waardoor de lezer al snel zou afhaken. Mensen met een hogere 
opleiding zullen zich sneller aangetrokken voelen tot het concept, meent een deel 
van de focusgroep deelnemers.	  
Er is waardering voor de moeite die RCN heeft genomen om de bevolking te 
informeren. De deelnemers zijn het er ook unaniem over eens dat het erg belangrijk 
is om de inwoners te informeren over de aankomende verkiezingen. “‘Het bepaalt 
tenslotte wie ons gaat vertegenwoordigen.” Maar, de vraag rijst echter wel of de 
campagne geen andere insteek had moeten hebben en er geen betere media-inzet 
had moeten zijn, zeggen zij. “Het is erg zonde dat RCN zoveel geld heeft besteed 
aan een campagne die veel bewoners niet hebben opgemerkt,” zegt een deel van de 
deelnemers.  
 
4.2.3.1. Krantenadvertenties 
Aan de deelnemers legde BridgeGaps BV alle printadvertenties voor die in de 
dagbladen hadden gestaan, zowel in het Nederlands als in het Papiaments. 
Van de 24 deelnemers gaven 17 deelnemers aan dat ze de advertenties niet hadden 
gezien. De  overige 7 deelnemers hadden eerder 1 of meerdere advertenties in de 
kranten gezien. 
 
Beoordeling krantenadvertenties 
Het overgrote deel van de deelnemers beoordeelden de krantenadvertenties als 
‘gemiddeld’. “De advertenties zijn opvallend en de informatie is duidelijk, maar ze 
nodigen zo op het eerste oog niet uit tot lezen”, merkten zij meerdere keren op. Er is 
een ‘mismatch’ tussen de tekst en de foto’s, menen sommige participanten. “Ik had 
geen idee dat het ging om voorlichting voor de Eilandraadsverkiezingen”.
