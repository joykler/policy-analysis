Hoofdstukken Bijlagen
1 2 3 4 5 1 22 3 4 5 6
3.7 ABD Interim
ABD Interim levert snel gekwalificeerde interim-managers voor opdrachten binnen de  
overheid vanaf schaal 16. Leden van ABD Interim doorlopen een zware selectie en krijgen 
begeleiding tijdens hun opdracht. Leden van de interim-pool kiezen ervoor om een aantal jaar 
interim-opdrachten te doen als stap in hun loopbaan waarmee ze hun Curriculum Vitae (CV) 
verbreden en specifieke competenties ontwikkelen. Zo draagt ABD Interim bij aan de kwaliteit 
van het management binnen de rijksoverheid. 
3.8 Beloningen Topmanagementgroep
De Topmanagementgroep (TMG) bestaat uit de secretarissen-generaal, directeuren-generaal, 
inspecteurs-generaal en enkele daarmee gelijkgestelde functies. Op 31 december 2014 bestond 
de TMG uit 57 leden. 
Bureau ABD vervult de werkgeverstaken voor leden van de TMG. Daarbij gaat het naast 
benoeming, arbeidsvoorwaarden en ontslag ook om loopbaanbegeleiding en 
ontwikkeltrajecten. 
De beloning van de TMG bestaat uit een vast salarisbedrag, inclusief vakantie- en eindejaars-
uitkering). De hoogte van het salaris is gekoppeld aan de arbeidsduur. Sinds de inwerking-
treding van de Wet normering bezoldiging topfunctionarissen publieke en semipublieke sector 
(WNT) is het niet meer toegestaan om bijzondere (prestatiegerelateerde) toeslagen toe te 
kennen. 
De topmanagementgroep bij het Rijk voldoet aan de gestelde bezoldigingsnorm zoals 
opgenomen in de Wet Normering Topinkomens-1 (WNT-1). Dit komt doordat er sinds enige 
jaren gestuurd wordt op een sober en beheerst beloningsbeleid. 
Jaarrapportage Bedrijfsvoering Rijk 2014 |
