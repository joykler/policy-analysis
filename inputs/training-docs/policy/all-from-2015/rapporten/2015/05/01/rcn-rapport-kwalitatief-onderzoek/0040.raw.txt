8. Aanbevelingen 
  
Volgens de onderzoekers kan de campagne zich over vier jaar (bij de volgende 
verkiezingen in 2019) beperken tot informatie over het proces en de stemregels; en 
minder op het belang van stemmen voor de Eilandsraad. De campagne kan dan 
tevens eenvoudiger, met een minder zwaar doordacht concept. Het doel van de 
campagne van RCN is dan puur het informeren over de aankomende verkiezingen: 
wanneer, waar en hoe. Zoals enkele respondenten aangaven: “Quick en dirty, weinig 
tekst, en zonder poespas.” 
Omdat een vrij groot deel niets of niet veel heeft gemerkt van de 
informatiecampagne, is het tevens belangrijk dat RCN van te voren nagaat welke 
media op welk eiland zij het beste kan inzetten, en hoe hoog de inzet moet zijn voor 
ieder medium. Een media-onderzoek kan daaraan bijdragen. Op basis van dit 
onderzoek kunnen wij voorzichtig aangeven dat er op ieder eiland een betere 
(andere) media-mix nodig is om een hoger percentage bewoners te kunnen bereiken 
met de informatiecampagne. Op Saba bijvoorbeeld zal de focus meer moeten liggen 
op social media (Facebook).
