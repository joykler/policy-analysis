1. Inleiding 
Op woensdag 18 maart 2015 ging de bevolking van Bonaire, Saba en St. Eustatius 
naar het stembureau om te stemmen voor de verkiezingen van de 
vertegenwoordigers in de Eilandsraad. De Eilandsraad is een orgaan van gekozen 
volksvertegenwoordigers binnen elk van de openbare lichamen Bonaire, Sint 
Eustatius en Saba (verder: Caribisch Nederland). De Eilandsraad controleert het 
Bestuurscollege bestaande uit een Gezaghebber en meerdere eilandgedeputeerden. 
 
De eerste keer dat de bevolking van Caribisch Nederland ging stemmen voor de 
verkiezingen van de vertegenwoordigers in de Eilandsraad was in 2011. Daarvoor 
werd de Eilandsraad ook al gekozen, maar toen maakten de eilanden nog onderdeel 
uit van de Nederlandse Antillen. Dit land werd in 2010 opgeheven; de eilanden 
Bonaire, Saba en St. Eustatius zijn sindsdien ‘bijzondere gemeenten van Nederland’.  
 
Omdat de Eilandsraad om de vier jaar wordt verkozen, ging de bevolking op 18 
maart 2015 weer stemmen. Om de bevolking te stimuleren om te gaan stemmen, en 
om hen goed te informeren over het belang van de verkiezingen, de functie van de 
Eilandsraad en de regels rondom het stemproces, heeft Rijksdienst Caribisch 
Nederland (RCN) in opdracht van het Ministerie van Binnenlandse Zaken en 
Koninkrijksrelaties (BZK) een voorlichtingscampagne opgezet voor de inwoners van 
Caribisch Nederland met het thema “Plant uw stem, laat het groeien!”. 
De voorlichtingscampagne richtte zich op de regels rondom het stemmen, zoals 
welke locaties als stembureau fungeren, openingstijden van de stembureaus, de 
noodzaak van een ID en stempas, de mogelijkheid tot geven van volmacht, en de 
mogelijkheid om een nieuwe stempas te halen indien deze is kwijtgeraakt. Daarnaast 
werden de belangrijkste taken van de Eilandsraad genoemd. 
 
De voorlichtingscampagne werd gevoerd via spotjes en een infomercial op de 
televisie, radiospots, en advertenties in kranten. Ook plaatste RCN billboards op 
Saba en St. Eustatius en op Bonaire maakte RCN gebruik van digitale billboards. Er 
was tevens een Facebook pagina, er waren posters en er werden folders huis aan 
huis verspreid. De boodschappen, taal en vorm werden per eiland aangepast. 
Middels de campagne, verwachtten RCN en BZK dat de inwoners zich zouden 
realiseren dat hun stem belangrijk is, met als gevolg dat zij ook eerder bereid zouden 
	   4
