5.2. RCN Informatiecampagne 
In de aanloop naar de verkiezingen is de bevolking op Saba onder meer door middel 
van advertenties, radiospots, Facebook, een TV spot, een TV-Informercial met de 
Gezaghebber,  billboards en folders geïnformeerd over de verkiezingen. De 
onderzoekers legden de media-uitingen aan de focusgroepen voor, om ze te 
bespreken en te evalueren. Hierbij ging de focus uit naar de krantenadvertenties, de 
radiospots, de TV-spots, en beide folders. 
 
5.2.1. Algemeen 
Bekendheid met verkiezingen 
Iedereen in de focusgroepen was op de hoogte van het feit dat er verkiezingen 
zouden zijn op 18 maart 2015, om te stemmen voor vertegenwoordigers in de 
Eilandsraad. “Dat is vanzelfsprekend. Men sprak er veel over.”  
 
Gaan stemmen 
Alle 23 respondenten in de focusgroepen op Saba, zijn gaan stemmen. Zij menen 
dat het een ‘plicht’ en een ‘democratisch recht’ is. Het is de veldcoördinator op Saba 
niet gelukt om niet-stemmers bereid te vinden deel te nemen aan de focusgroepen. 
Belang van de verkiezingen 
De focusgroepen op Saba zijn allen bekend met het belang van de verkiezingen voor 
Saba. “De Eilandsraad is belangrijk voor ons.” 
 
Stemregels 
Voor alle deelnemers is het duidelijk geweest hoe, waar, hoe laat en wanneer te 
stemmen.  
Rol Eilandsraad 
Velen konden aangeven wat de taak is van de Eilandsraad. Een veel gehoorde taak 
was “De Eilandsraad controleert het Bestuurscollege.”  
 
 
 
 
 
	   22
