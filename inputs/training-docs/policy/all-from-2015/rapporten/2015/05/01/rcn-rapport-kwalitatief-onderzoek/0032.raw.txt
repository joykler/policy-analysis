Enkelen waren niet zo te spreken over het concept ‘planten en stemmen’. “Wij zagen 
het verband niet. Nu zien we dat wel, maar dat komt omdat alles nu op tafel ligt en er 
samenhang is.” 
 
 
De slogan 
De respondenten op St. Eustatius vonden de slogan over het algemeen aantrekkelijk. 
“Het past bij onze cultuur. Op St. Eustatius wordt veel geplant, en vroeger maakte 
export van landbouwgoederen een belangrijk deel uit van onze economie. Dus de 
klik is er wel.” 
6.2.3.1. Krantenadvertenties 
De Daily Herald uit St. Maarten is het enige dagblad op St. Eustatius. In The Daily 
Herald hebben verschillende advertenties gestaan. Tijdens het onderzoek hebben wij 
deze aan de groep getoond. Daarna zijn ze gezamenlijk besproken en gewaardeerd.  
Beoordeling krantenadvertenties 
Vrijwel niemand heeft de advertenties in de kranten gezien, op 1 persoon na. “Weinig 
mensen lezen hier de krant”. De inhoud is voldoende en duidelijk, menen de 
respondenten. Maar de tekst is te lang, vinden de meesten. Ook is er te weinig 
verschil tussen de beelden, door de donkere kleuren die RCN gebruikt. Er mocht 
meer afwisseling, meer kleur en meer creativiteit zijn, vinden zij.  
Effectiviteit krantenadvertenties 
De advertenties scoren laag op effectiviteit; slechts 1 persoon heeft deze eerder 
gezien. De advertenties moeten de bewoners motiveren om te gaan stemmen, maar 
is dat wel nodig hier?, vragen de participanten zich af. En, het is beter dat RCN 
andere middelen hoger inzet, denkt men. “Billboards en radio, daar moet de focus op 
liggen.” 
 
Quotes over de krantenadvertenties
