Hoofdstukken Bijlagen
1 2 3 4 5 1 2 33 4 5 6
4. Beroep op leenfaciliteit ten behoeve van Rijkshuisvesting
Het Rijksvastgoedbedrijf financiert de rijkshuisvesting met een lening bij het ministerie van 
Financiën. Uit deze lening betaalt het Rijk de investeringen in de rijkshuisvesting. De lening 
wordt afgelost via de componenten rente en aflossing uit de gebruiksvergoeding.
Voor deze lening geldt een leenplafond. Dit maximum per jaar te lenen bedrag hangt  
samen met het effect van de lening op het EMU-saldo. Voor 2014 bedroeg het leenplafond  
€ 425 miljoen. Wanneer overschrijding van het leenplafond dreigt, stelt de minister voor 
Wonen en Rijksdienst bijsturingsmaatregelen voor. Dat was in 2014 niet nodig.
  2010 2011 2012 2013 2014
Leenfaciliteit Financiën € 873 mln. € 502 mln. € 415 mln. € 141 mln. € 199 mln.
Uit bovenstaande tabel blijkt dat het Rijk na 2011 minder gebruikmaakt van de leenfaciliteit.  
Er waren ook in 2014 minder investeringsmiddelen nodig omdat er vertraging optreedt in de 
start en uitvoering van projecten. Deze vertraging wordt vooral veroorzaakt doordat het meer 
tijd vergt dan verwacht om projecten tot uitvoering te laten komen. Het gaat daarbij met name 
om de projecten uit de masterplannen en uit het instandhoudingsprogramma waarvoor het 
Rijksvastgoedbedrijf zelf opdrachtgever is. Dit betekent niet dat de financieringsbehoefte over 
de jaren heen zal dalen, maar dat er een verschuiving van deze behoefte naar latere jaren zal 
plaatsvinden.
Jaarrapportage Bedrijfsvoering Rijk 2014 | 54
