De meerderheid van de respondenten zegt daarentegen wel dat de campagne goede 
informatie bevat over het proces en de regels, en dat het erg jammer is dat zoveel 
mensen het niet eerder hebben opgemerkt.  
De ouderen zijn positiever gestemd over de campagne dan de jongeren; zij vinden 
het niet zo interessant. Het trekt de aandacht niet. De jongeren zijn meer 
aangetrokken tot de radiospots en de TV spots.  
Op de vraag of er minder stemmers zouden zijn geweest zonder de 
informatiecampagne van RCN, antwoordden de meeste respondenten dat de 
campagne geen invloed heeft gehad op het stemgedrag. “Men heeft het immers niet 
gezien.”  
Suggesties 
De respondenten op Saba hebben diverse suggesties voor de volgende 
verkiezingen. “Maak veel meer gebruik van social media, vooral van Facebook. De 
informatie in de kranten, kan volgens de meeste respondenten een stuk korter. 
“Werk met bulletpoints, dat maakt het overzichtelijker.” Ook was iedereen het er wel 
over eens dat de beelden nog meer variatie konden gebruiken. Iets minder dan een 
kwart van de respondenten meent dat Sabanen gebruikt moeten worden in de 
campagne, en geen Bonairianen.
