“De informatie zou zeker nuttig zijn geweest voor de verkiezingen” 
 
Waardering Informatiefolders: 8.4 
6.2.3.2. Radiospots 
Ook op St. Eustatius zijn er radiospots in het Engels uitgezonden. Deze zijn het 
meest opgevallen; 9 van de 19 deelnemers hebben de radiospots eerder gehoord. 
De respondenten kregen deze tijdens de sessies één voor één te horen. Na iedere 
spot kon men evalueren en in discussie gaan.  
Beoordeling radiospots 
De radiospots beoordelen de deelnemers als ‘redelijk goed en positief’. Maar, door 
de verschillende stemmen en andere accenten, was het soms lastig ze te volgen. De 
stem kan beter. Het gebruik van lokale stemmen heeft meer effect. Uit de reacties 
van de groep valt op te merken dat men de stemmen niet herkent als zijnde 
stemmen van Statianen, terwijl RCN alleen lokale stemmen heeft ingezet. Een 
deelnemer: “Gebruik een Statiaan. Het komt beter over.”  
Ook de informatie over het hoe, waar en wanneer van de verkiezing kreeg redelijke 
waardering.  
Effectiviteit radiospots 
Omdat radio zo populair is op St. Eustatius, heeft ongeveer de helft van de 
respondenten via dit medium informatie gekregen over de verkiezingen. Aan de 
andere kant hebben slechts 9 van de 19 mensen de spots gehoord; de deelnemers 
vragen zich af wanneer RCN de spots heeft uitgezonden. “Tijdens het 12 uur nieuws 
is het beste. Dan zou de effectiviteit hoger zijn.” Uit navraag blijkt dat RCN inderdaad 
de spots tijdens ‘prime time’ heeft uitgezonden. 
Quotes over de radiospots 
“De radiospot zegt veel over stemmen, en we kunnen nu eindelijk het verband 
leggen tussen het planten en stemmen.”  
“Beter een lokale stem gebruiken, en zorgen dat ze langzamer praten.” 
	   34
