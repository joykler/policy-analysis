2. Capita selecta 
In dit hoofdstuk besteedt de inspectie aandacht aan vijf voor de jeugdzorg belangrijke thema’s. 
Deze thema’s zijn gekozen omdat ze mede bepalend zijn voor de kwaliteit van de hulp, zorg aan en 
ondersteuning van jeugdigen en hun ouders.  
 
 
2.1 Bejegening in de jeugdzorg 
Bejegening gaat over hoe je je tegenover iemand gedraagt en hoe je iemand behandelt. 
Bejegening is in de jeugdzorg een belangrijke factor omdat het mede bepaalt of de jeugdzorg werkt 
of niet. Het is één van de werkzame factoren die de slagingskans van het gehele hulptraject 
aanzienlijk vergroot. Jeugdigen en hun ouders willen zich door de instelling of de professional 
gezien en gehoord voelen. Ze willen een (gezins)voogd, hulpverlener of groepsleider die hen 
serieus neemt, naar hen luistert en de zorg afstemt op hun behoeften. De professionals willen die 
goede zorg verlenen. Ze willen de jeugdige centraal stellen en zorgen dat deze zich gezien en 
gehoord voelt. Kortom, bejegening is vanuit ieders perspectief belangrijk. Toch krijgt de inspectie 
ieder jaar signalen van burgers en professionals die ontevreden zijn over de bejegening die ze in de 
jeugdzorg krijgen. Ze melden dan bijvoorbeeld bij de inspectie dat: 
 
 de instelling zich niet aan gemaakte afspraken en het eigen klachtenreglement houdt; 
 de hulpverlener de zaken niet goed regelt, dat afspraken die ze met de hulpverlener maken 
niet goed worden weergegeven;  
 informatie die een ouder in alle openheid met een gezinsvoogd besproken had, tegen die 
ouder wordt gebruikt; 
 de instelling aan vader geen informatie over een kind wil verstrekken, omdat al het contact via 
moeder verloopt. 
De inspectie maakte een inhoudelijke analyse van de signalen van burgers die in 2014 bij de 
inspectie zijn gemeld. In dat jaar gingen 121 van de 309 signalen (deels) over bejegening. Van 
deze 121 signalen gingen er 63 expliciet over tekortschietende bejegening door de 
jeugdbeschermer. Het werk van de jeugdbescherming grijpt vaak sterk in op het gezinsleven. Deze 
situatie maakt het waarschijnlijk dat mensen hier bij voorbaat kritisch tegenover staan en daarom 
ook extra kritisch zijn over het handelen van de professional en de wijze waarop de ouder door de 
professional wordt bejegend.  
 
De sector werkt aan het verbeteren van de bejegening. Door onderzoek is er de afgelopen jaren 
meer zicht gekomen op relevante aspecten van bejegening van jeugdigen. Deze aspecten zijn 
vertaald naar praktische instrumenten, zoals bijvoorbeeld een vragenlijst waarmee men de 
bejegening door de professional in kaart brengt (B-toets). In die vragenlijst komen items aan bod 
die betrekking hebben op gedrags- en houdingsaspecten van de professional. Andere voorbeelden 
6 | Inspectie Jeugdzorg Jaarbericht 2014
