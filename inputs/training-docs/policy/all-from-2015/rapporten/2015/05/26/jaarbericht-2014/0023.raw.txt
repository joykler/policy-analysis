3.3.5 Jeugd- en wijkteams 
In 2014 heeft de inspectie 22 jeugd- en wijkteams bezocht. Zij heeft dit veelal samen gedaan met 
inspecteurs van de Inspectie voor de Gezondheidszorg, de Inspectie Veiligheid en Justitie en 
Samenwerkend Toezicht Jeugd. Naast algemene sociale wijkteams bestaan meer 
domeingerelateerde wijkteams, zoals jeugdteams. Deze laatste richten zich specifiek op gezinnen 
met opvoed- en opgroeiproblemen waarbij de opzet en uitvoering variëren, evenals de ernst en 
hoeveelheid van de problematiek waarop zij zich richten: van jeugdteams voor relatief lichte, 
eenvoudige vragen en problemen tot zware en complexe problematiek, al dan niet als onderdeel 
van een breder sociaal wijkteam. In figuur 3.6 staat van de 22 jeugd- en wijkteams die de 
inspectie heeft bezocht de doelgroep. 
 
 
Figuur 3.6: Doelgroep van de jeugd- en wijkteams (N=22).
1; 4,5%
2; 9,1%
Alle huishoudens met of zonder kinderen
Gezinnen met kinderen in de leeftijd 0-23 jaar
Gezinnen met kinderen in de leeftijd 0-18 jaar
Anders
7; 31,8%
12; 54,5%
 
 
 
Het brengen van de bezoeken aan de jeugd- en wijkteams was bedoeld om een beeld te krijgen 
van de teams:  
 
 Welke organisatievarianten van jeugd- en wijkteams zijn er?  
 Welke partijen participeren in de teams?  
 Welke hulp wordt geboden en wordt er jeugdhulp geboden?  
 Hoe is de aansluiting met de tweede lijn?  
 Waar zijn de verantwoordelijkheden belegd?  
 Vindt er ook een risico-inschatting voor de jeugdigen plaats en zo ja, op welk moment en hoe? 
Om de vraag te beantwoorden welke hulp er wordt geboden en of er jeugdhulp wordt geboden in 
de zin van de Jeugdwet, is het onderscheid tussen preventie en jeugdhulp relevant. Er is sprake 
van preventie als jeugdigen en/of hun ouders worden ondersteund als er sprake is van een risico 
op bijvoorbeeld opvoedingsproblemen en de problemen (nog) niet manifest zijn. Op het moment 
dat het probleem manifest is, is er sprake van jeugdhulp. Alle 22 bezochte jeugd- en wijkteams 
bieden jeugdhulp, zoals te zien is in figuur 3.7.  
23 | Inspectie Jeugdzorg Jaarbericht 2014
