Strategisch vastgoedbeleid Defensie  
 
 
3.2 Planning en financiering van vastgoedprojecten 
Een toekomstbestendige en relevante krijgsmacht is in zowel operationeel als financieel opzicht 
duurzaam. De structurele betaalbaarheid van de krijgsmacht vergt een evenwicht tussen ambities, 
activiteiten en beschikbare financiële middelen. Dit dwingt tot keuzes. Ook het vastgoed moet 
financieel duurzaam zijn. Dat betekent dat investeringen in vastgoed en het onderhoud ervan in 
overeenstemming met de geldende kaders en normen, structureel binnen de begroting moeten 
passen. 
 
De betekenis van het onderscheid tussen (eenmalige) investeringen en (jaarlijkse) exploitatie 
neemt onder invloed van sourcing en life cycle costing af. Nochtans hanteert Defensie dit 
onderscheid in de defensiebegroting . De investeringsuitgaven zijn samengebracht in beleidsartikel 
6 ‘Investeringen krijgsmacht’. Daarin is meerjarig een band gereserveerd voor investeringen in 
infrastructuur (vastgoed), die in de begroting is vermeld. Door de vastgoedprojecten (zowel 
nieuwbouw als renovatie) binnen deze budgetreeks te plannen, worden verdringingseffecten (van 
7
vastgoedinvesteringen op overige uitgaven, maar ook omgekeerd) voorkomen. Indien de 
geplande vastgoedinvesteringen in een bepaald jaar niet binnen dit budget passen, worden er 
projecten uitgesteld. Defensie stelt daarbij prioriteiten en maakt keuzes. Het investeringsbudget 
voor vastgoed wordt slechts enkele jaren vooruit volgepland, daarna is er ruimte voor nieuwe of 
uitgestelde projecten. Het gereserveerde budget kan zo nodig in de begrotingscyclus worden 
aangepast. Het investeringsbudget moet toereikend zijn om de totale vastgoedportefeuille op de 
lange termijn door middel van vervanging en renovatie op peil te houden.  
 
Ook voor de exploitatie van het vastgoed is meerjarig een budget in de defensiebegroting 
opgenomen. Dit is het bedrag waarmee voorheen de DVD en nu het RVB de vastgoedportefeuille 
van Defensie in stand houdt. Het moet voldoende zijn om alle objecten in de vastgoedportefeuille 
gedurende de geplande levensduur op het vereiste niveau te onderhouden. Defensie maakt 
hierover meerjarige afspraken met het RVB. 
 
Onder invloed van sourcing en life cycle costing worden investeringen en exploitatie in 
toenemende mate communicerende vaten. Mocht in voorkomend geval huren een betere oplossing 
blijken dan kopen, dan wordt een eenmalige investering uitgespaard maar nemen de jaarlijkse 
exploitatie-uitgaven toe. In zo’n geval kan er budget vanuit de investeringen naar de exploitatie 
worden overgeheveld. Omgekeerd kan een eenmalige investering, in bijvoorbeeld 
energiebesparende maatregelen, tot lagere exploitatie-uitgaven leiden. Dan is een omgekeerde 
overheveling vanuit de exploitatie naar de investeringen op zijn plaats. Dergelijke overhevelingen 
worden in de normale begrotingscyclus uitgevoerd. 
 
3.3 Risico’s en risicomanagement 
Het bouwen, in bezit hebben en gebruiken van vastgoed brengt risico’s met zich mee. Op 
strategisch niveau betreft dit de risico’s van de portefeuille als geheel en van de afzonderlijke 
objecten in de strategische kernvoorraad. Op tactisch en operationeel niveau betreft dit de risico’s 
van de afzonderlijke objecten en gebouwen. Het beheersen van deze risico’s is een belangrijk 
onderdeel van de besturing. 
 
Uit de beschrijving van de hoofddoelstelling in hoofdstuk 2 kunnen twee strategische risico’s voor 
de vastgoedportefeuille worden afgeleid die de realisatie van deze doelstelling kunnen bedreigen. 
                                                
7
  In het projectbudget zijn alle eenmalige kosten die samenhangen met de nieuwbouw of renovatie opgenomen. Behalve de 
kosten van het vastgoed zelf, betreft dit - indien van toepassing - ook de kosten van verhuizing en inrichting die hiermee 
samenhangen. Op dit manier ontstaat inzicht in de integrale kosten van een vastgoedproject. 
 Pagina 10 van 26
