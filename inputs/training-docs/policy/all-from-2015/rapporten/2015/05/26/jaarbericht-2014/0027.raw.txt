4.3 Calamiteiten in cijfers 
In figuur 4.1 staat weergegeven hoeveel calamiteiten er bij de inspectie zijn gemeld. In 2014 
ontving de inspectie 127 meldingen, acht meer dan in 2013 en bijna net zo veel als in 2012.  
 
 
Figuur 4.1: Meldingen van calamiteiten, 2011-2014. 
94
2011
2012 130
2013 119
127
2014
0 10 20 30 40 50 60 70 80 90 100 110 120 130 140
 
 
 
In figuur 4.2 is te zien dat de meeste meldingen binnenkwamen via de zorgaanbieders en de 
Bureaus Jeugdzorg, inclusief de landelijk werkende instellingen; dit zijn instellingen die naar 
verhouding met de grootste aantallen jeugdigen te maken hebben. Opvallend is de stijging van de 
plus plus
meldingen binnen de jeugdzorg , terwijl het aantal jeugdigen binnen de jeugdzorg juist is 
afgenomen, evenals de duur van de trajecten. De categorie ‘Anders’ betreft calamiteiten waar 
jeugdigen bij zijn betrokken die via de Bureaus Jeugdzorg en de landelijk werkende instellingen 
zorg ontvingen die gefinancierd werd buiten de Wet op de jeugdzorg, bijvoorbeeld via de AWBZ. 
 
In figuur 4.3 staat een overzicht van de calamiteiten uitgesplitst naar aard van de calamiteit. De 
categorie ‘Anders’ betreft in 2014 bijvoorbeeld de nasleep van een ontvoering door één van de 
ouders. Het aantal meldingen in de categorie ‘(vermoeden van) fysiek grensoverschrijdend gedrag’ 
is de laatste drie jaren redelijk stabiel. In 2014 werd in totaal 26 keer melding gedaan van het 
overlijden van jeugdigen bij wie jeugdzorg was betrokken, vijf minder dan het jaar daarvoor. De  
stijgende lijn van het aantal suïcides en de soms zeer jonge leeftijd van de jeugdigen vindt de 
inspectie zorgwekkend.  
 
 
  
27 | Inspectie Jeugdzorg Jaarbericht 2014
