3. Toezicht 
3.1 Vormen van toezicht  
De Inspectie Jeugdzorg ziet met ingang van 1 januari 2015 samen met de Inspectie voor de 
Gezondheidszorg en de Inspectie Veiligheid en Justitie toe op de naleving van wettelijke eisen voor 
de instellingen en doet onderzoek naar de kwaliteit van de jeugdhulp. De inspectie geeft haar 
toezicht op verschillende wijzen vorm: regiotoezicht, thematisch toezicht, verscherpt toezicht, 
calamiteitentoezicht en toezicht naar aanleiding van signalen van burgers en professionals.  
 
Bij elk toezicht zijn altijd twee of meer inspecteurs betrokken. Betreft het een toezicht uitgevoerd 
plus
door meerdere inspecties, zoals stap 3 bij de instellingen voor jeugdzorg (zie 3.3.1), dan brengt 
elke inspectie haar specifieke deskundigheid in. Door een efficiënte taakverdeling kunnen dan 
bijvoorbeeld een onderwijs- en een jeugdzorginspecteur samen de interviews afnemen.  
 
In 2014 voerden inspecteurs in totaal 194 maal onderzoek uit bij instellingen. Bij 128 van deze 
onderzoeken gaf de inspectie een oordeel over de kwaliteit van zorg van een instelling. Daarvan 
maakte de inspectie 59 keer het oordeel via een nieuwsbericht openbaar. Het ging in 42 gevallen 
om een voldoende, zes maal om een matig en elf keer om een onvoldoende.  
 
De onderzoeken waar geen oordeel werd uitgesproken, betroffen het vervolg van eerder onderzoek 
dat met een instelling werd doorgesproken. Ook hebben inspecteurs, in voorbereiding op de 
Transitie en Transformatie, 22 jeugd- en wijkteams bezocht (zie 3.3.5).  
 
De inspectie voert zo doelmatig en doeltreffend mogelijk onderzoek uit, waarbij steeds naar de 
optimale mix van aangekondigde en onverwachte elementen wordt gezocht. Onverwachte 
elementen zijn elementen waarvan de instelling niet van tevoren op de hoogte is. Van de 128 in 
2014 uitgevoerde onderzoeken met een oordelend karakter hadden er 58 onverwachte elementen 
in zich.  
 
In sommige gevallen is een aankondiging juist wel in het belang van het onderzoek. Zo kent nader 
onderzoek naar aanleiding van een calamiteit geen onverwachte elementen (zie 4.2). Hierbij tracht 
de inspectie aan de hand van diverse bronnen, interviews met diverse betrokkenen en 
dossieronderzoek, te reconstrueren wat in het verleden heeft plaatsgevonden. 
 
In 2014 is geen enkele instelling onder verscherpt toezicht geplaatst. 
 
Naast de onderzoeken bij instellingen en jeugd- en wijkteams werden in 2014 nog 24 bezoeken 
afgelegd bij overheden en andere organisaties, zoals verschillende Advies- en Klachtenbureaus 
Jeugdzorg. Met alle provincies en stadsregio’s is in 2014 ambtelijk en vaak ook bestuurlijk overleg 
gevoerd.  
14 | Inspectie Jeugdzorg Jaarbericht 20
