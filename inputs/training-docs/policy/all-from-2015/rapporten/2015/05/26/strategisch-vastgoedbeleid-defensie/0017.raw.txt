Strategisch vastgoedbeleid Defensie  
 
 
5.2 Geografische spreiding en concentratie 
Het vastgoed is en wordt zoveel mogelijk over het land verspreid. Zo worden: 
(1) de kwetsbaarheid van de krijgsmacht verminderd, zowel in militair opzicht als in de 
bedrijfsvoering (operationeel belang); 
(2) de operationele inzet van de krijgsmacht overal binnen Nederland in het kader van de derde 
hoofdtaak ondersteund (operationeel belang); 
(3) de zichtbaarheid en herkenbaarheid van de krijgsmacht vergroot, wat het maatschappelijke 
draagvlak en de werving van personeel bevordert (maatschappelijk belang); 
(4) de voordelen (vooral werkgelegenheid) en de overlast van de activiteiten van de krijgsmacht 
zoveel mogelijk gespreid (maatschappelijk belang).  
 
Tegelijkertijd is het op grond van overwegingen van doelmatigheid wenselijk om activiteiten te 
clusteren en te combineren, zodat vastgoed kan worden geconcentreerd op grotere locaties. Er 
ontstaan dan schaalvoordelen door de samenvoeging van gemeenschappelijke diensten zoals 
bewaking/beveiliging, facilitaire dienstverlening, recreatieve faciliteiten, medische voorzieningen 
en legering. Splinterlocaties worden zoveel mogelijk gesloten. Deze concentratie kan worden 
gecombineerd met geografische spreiding door de geclusterde locaties te verspreiden over het 
land. 
 
Dit heeft onder meer de volgende consequenties voor de vastgoedportefeuille: 
 Vliegactiviteiten die relatief veel overlast veroorzaken (vooral geluid), worden verspreid over 
verschillende vliegbases: twee vliegbases voor jachtvliegtuigen, twee vliegbases voor 
15
helikopters.  
 De brigades van de landmacht zijn verspreid over het land: de Luchtmobiele Brigade in het 
oosten, de Gemechaniseerde Brigade in het noorden en de Lichte Brigade in het zuiden. 
 In het kader van nationale taken en de maatschappelijke verankering van de krijgsmacht, blijft 
ook een aanwezigheid van Defensie in de Randstad van belang. 
 Operationele eenheden worden zoveel mogelijk gehuisvest op plaatsen binnen redelijke 
afstand van de oefenmogelijkheden. Daarbij gaat het onder meer om toegang tot zee, 
oefenterreinen, vliegvelden en schietbanen. In het licht van de afname van 
oefenmogelijkheden in de afgelopen jaren en de blijvende druk hierop in het dichtbevolkte 
Nederland, streeft Defensie naar behoud van de nu resterende oefenmogelijkheden op land, op 
zee en in de lucht. Als Defensie besluit zich op een nieuwe locatie te vestigen, worden lokale 
oefenmogelijkheden zo nodig uitgebreid. 
 Waar mogelijk worden operationele eenheden en daaraan gerelateerde opleidingseenheden in 
elkaars nabijheid gehuisvest.  
 Bij de geografische spreiding van het defensievastgoed houdt Defensie zo veel mogelijk 
rekening met de rijksbrede inspanning ten behoeve van de krimpregio’s (Drenthe, Groningen, 
Friesland, Drenthe, Limburg, Zeeland). 
 Opleiden, oefenen, trainen en alle daaraan gerelateerde activiteiten kunnen gepaard gaan met 
geluidsproductie en andere vormen van (milieu)belasting voor de omgeving. De taken en 
verantwoordelijkheden van de krijgsmacht maken dit onontkoombaar. Defensie streeft ernaar 
de overlast van haar aanwezigheid voor de omgeving zoveel mogelijk te beperken. Het 
spreiden van activiteiten en eenheden draagt daaraan bij. Defensie houdt zich daarbij aan 
geldende wet- en regelgeving, ook ten aanzien van natuurbescherming. Voorts zal Defensie 
kijken naar gebieden waar de druk op de openbare ruimte de minste effecten heeft. Defensie 
voert daar overleg met de maatschappelijke omgeving en weegt die belangen mee bij 
besluitvorming over de bestemming en het gebruik van vastgoed. 
                                                
15
 Tanker- en transportvliegtuigen veroorzaken minder overlast en kunnen waar nodig eenvoudig terugvallen op opereren 
vanaf civiele luchthavens. 
 Pagina 17 van 26
