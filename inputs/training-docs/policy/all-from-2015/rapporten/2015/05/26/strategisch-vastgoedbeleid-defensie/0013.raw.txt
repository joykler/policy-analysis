Strategisch vastgoedbeleid Defensie  
 
Natuur 
De zorg voor de wettelijk beschermde natuurwaarden op de defensieterreinen valt ook onder het 
vastgoedbeleid van Defensie. In het domein natuur zullen de komende jaren verschillende 
ontwikkelingen vorm krijgen. Op land en water zijn alle Natura 2000-gebieden inmiddels bekend. 
Momenteel bevindt 69 procent van de militaire oefen- en schietterreinen en een groot deel van de 
belangrijke bebouwde defensiecomplexen zich in de omgeving van Natura 2000-gebieden. 
 
De Programmatische Aanpak Stikstof (PAS) is een onderdeel van het Nederlandse Natura 2000-
beleid. Door de aanpak van het stikstofprobleem op verschillende niveaus (landelijk, provinciaal en 
per Natura 2000-gebied) en vanuit verschillende sectoren (landbouw, industrie, verkeer en 
vervoer) moet de achteruitgang van de biodiversiteit door overbelasting met stikstof worden 
gestopt zonder de economische ontwikkeling in gevaar te brengen. In de PAS wordt voor projecten 
van nationaal en regionaal belang periodiek ontwikkelingsruimte gereserveerd, waardoor het 
aspect stikstof geen belemmering vormt in de vergunningverlening ingevolge de 
Natuurbeschermingswet. Defensie heeft een aantal grotere projecten op de zogenaamde prioritaire 
lijst geplaatst.  
 
Veiligheid 
Defensie is als overheidsorganisatie verplicht om aan de Wet Algemene Bepalingen 
Omgevingsrecht (Wabo) te voldoen. De Wabo heeft specifiek betrekking op brandveiligheid, milieu 
en bouwen. Op grond van een risicobeoordeling is onderzocht of cellen, zorggebouwen, 
kinderdagverblijven en legeringsgebouwen voldoen aan brandveiligheidseisen. Hieruit bleek dat de 
brandveiligheidsvoorzieningen in veel van deze gebouwen niet meer aan de eisen voldoen. De 
Inspectie Leefomgeving & Transport (IL&T) en Defensie hebben in januari 2013 afgesproken dat 
alle tekortkomingen voor eind 2016 zullen zijn verholpen. Dit is in een convenant vastgelegd. 
Daarnaast worden ook kantoren en andere gebouwen waarin veel mensen bijeenkomen, 
onderzocht en waar nodig op niveau gebracht.  
 
4.3 Rijksbrede ontwikkelingen 
Compacte Rijksdienst 
Het programma Compacte Rijksdienst heeft gevolgen voor de bedrijfsvoering van het Rijk en van 
Defensie. Zo worden uitvoeringsorganisaties rijksbreed samengevoegd en wordt doelmatiger 
gebruik gemaakt van kantoorwerkplekken door de invoering van een norm van 0,7 werkplek per 
vte. Onderdeel van het programma was ook de oprichting van het Rijksvastgoedbedrijf per 1 juli 
2014.  
 
Regionale werkgelegenheid 
De krimpproblematiek krijgt aandacht vanuit verschillende ministeries. Het voortouw ligt echter bij 
8
de lokale overheid. Voorts heeft de Tweede Kamer het kabinet in 2013 via de motie-De Vries 
gevraagd om bij de huisvestingsplannen van het Rijk geco√∂rdineerd aandacht te schenken aan 
regionale effecten op werkgelegenheid in de provincies Drenthe, Friesland, Groningen, Limburg en 
Zeeland.  
 
Energie 
Het energieverbruik van het vastgoed van Defensie moet aan civiele normen voldoen. Defensie 
houdt in huidige ontwerpen al rekening met de verplichting dat alle nieuwe overheidsgebouwen die 
9
vanaf 2018 worden opgeleverd, energieneutraal zijn . 
 
                                                
8
  Kamerstuk 31 490, nr. 108 van 26 februari 2013 
9
 Zie Nationaal plan voor het bevorderen van bijna-energieneutrale gebouwen in Nederland (Kamerstuk 30 196, nr. 186 van 
23 oktober 2012) 
 Pagina 13 van 26
