Strategisch vastgoedbeleid Defensie  
 
overwegingen voor de afzonderlijke objecten (locaties en gebouwen) centraal. Het RVB voert de 
verwerving en afstoting van objecten uit in opdracht van CDC.  
 
Het tactische niveau van het vastgoedmanagement richt zich op vier doelstellingen: 
(1) Het verhogen van de productiviteit, onder meer door locatieselectie, toepassing van 
vastgoedinnovatie, vergroting van de flexibiliteit (organisatorisch, technisch, financieel), en het 
bevorderen van de gebruikerstevredenheid (vasthouden van menselijk kapitaal).  
(2) Het reduceren van kosten, onder meer door het terugdringen van werkplek- en facilitaire 
kosten en huisvestingslasten, het bevorderen van medegebruik en het intensiveren van het 
gebruik.  
(3) Het verhogen van de waarde van het portfolio onder meer door gerichte aan- en verkoop, 
herinrichting en verbetering van de uitstraling. Deze doelstelling als zodanig is voor Defensie 
minder relevant, wat niet wegneemt dat bij afstotingsbesluiten het maximaliseren van de 
verkoopopbrengst een relevante factor kan zijn. 
(4) Het beheersen van risico’s bij vastgoedprojecten, het voorkomen van inflexibiliteit in de 
portfolio en het omgaan met vraagstukken van ruimtelijke ordening, natuur en milieu. 
       
Ook het doelmatige gebruik van het bestaande vastgoed wordt op dit niveau bewaakt. Daartoe is 
er inzicht in welke eenheden van welk vastgoed gebruik maken en hoe dat zich verhoudt tot de 
normering voor de desbetreffende eenheden. Hierdoor is het mogelijk bij nieuwe behoeftes eerst 
te beoordelen of de bestaande vastgoedportefeuille hiervoor ruimte biedtalvorens. In geval van 
overcapaciteit kan worden besloten objecten af te stoten. Een en ander geschiedt in overleg met 
de defensieonderdelen als gebruikers van het vastgoed. 
 
Dit inzicht in het gebruik is tevens nodig voor de beoordeling van verzoeken tot civiel medegebruik 
van defensiefaciliteiten. Het CDC beoordeelt dergelijke verzoeken in overleg met het 
desbetreffende defensieonderdeel en het RVB. Als het de strategische kernvoorraad betreft, wordt 
de Bestuursstaf bij de beoordeling betrokken. Afhankelijk van de aard van het voorgestelde 
medegebruik, kan besluitvorming op het strategisch niveau aan de orde zijn.  
 
Operationele niveau 
Het RVB van het ministerie van Binnenlandse Zaken en Koninkrijksrelaties (BZK) is als baten-
lastendienst verantwoordelijk voor het operationele niveau van het vastgoedmanagement met 
uitzondering van het facilitair beheer. Het RVB levert diensten op het gebied van aankoop, bouw, 
verkoop, verhuur, technisch en administratief beheer en expertise en advies. Op dit niveau staat 
het beheer van de afzonderlijke objecten centraal.  
 
Defensie en het RVB hebben afspraken gemaakt over de producten, de diensten, de manier van 
werken, de taakverdeling en de verantwoordelijkheden en bevoegdheden. Deze afspraken zijn 
vastgelegd in een opdrachtgeversconvenant, een overdrachtsprotocol en een dienstencatalogus. 
 
Samenwerking met Rijksvastgoedbedrijf 
In april 2013 heeft de minister van Defensie besloten zich aan te sluiten bij de besprekingen over 
de oprichting van het Rijksvastgoedbedrijf (RVB). Het streven was dat de Dienst Vastgoed 
Defensie (DVD) samen met andere partijen op basis van gelijkwaardigheid in het RVB zou gaan 
deelnemen. De andere betrokken partijen zijn het Rijksvastgoed- en Ontwikkelingsbedrijf (RVOB), 
de Rijksgebouwendienst (RGD) en de directie Rijksvastgoed van het ministerie van Financiën. 
Nadat hierover overeenstemming was bereikt, is het RVB op 1 juli 2014 van start gegaan.  
 
De overgang van het personeel wordt in formele zin via een reorganisatietraject in 2015 voltooid. 
Daarbij worden grote delen van de DVD en van de bijbehorende ondersteunende staf van het 
Commando Dienstencentra (CDC) overgedragen aan het RVB. In hetzelfde reorganisatietraject 
 Pagina 8 van 26
