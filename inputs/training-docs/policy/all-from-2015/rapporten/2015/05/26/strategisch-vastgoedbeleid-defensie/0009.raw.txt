Strategisch vastgoedbeleid Defensie  
 
wordt de opdrachtgeverrol van het CDC richting het RVB vormgegeven. Hiertoe worden de bij het 
CDC resterende functies gehergroepeerd in de divisie Vastgoed en Beveiliging. De nieuwe 
organisatie wordt 1 augustus 2015 van kracht. 
 
Defensie blijft eigenaar van het grootste deel van haar vastgoed, waarbij zij een aantal taken door 
het RVB laat uitvoeren. Defensie treedt hierbij dus op als opdrachtgever en het RVB als 
opdrachtnemer. De verantwoordelijkheidsverdeling volgt uit het opdrachtgeversconvenant van 1 
5
juli 2014 . Daarin is vastgelegd dat het RVB de volgende diensten aan Defensie levert: 
 Verkoop van overtollig vastgoed 
Het RVB neemt op grond van het Kader Overname Rijksvastgoed (KORV) het overtollige 
vastgoed van Defensie voor eigen risico en rekening over tegen betaling vooraf van een 
overnameprijs. Dit impliceert dat voormalige defensiegebouwen en -terreinen na de overdracht 
onder de verantwoordelijkheid van het RVB vallen. 
 Verhuur van kantoren en andersoortige gebouwen 
Dit betreft gebouwen waarvan het RVB eigenaar of hoofdhuurder is. Initieel is dat voor 
6
Defensie een klein aantal gebouwen en terreinen. Voor kantoren die onder het 
Rijkshuisvestingstelsel vallen, stelt Defensie wel een behoefte (hoeveel werkplekken in welke 
regio), maar gaat het RVB vervolgens op zoek naar de precieze vervulling daarvan. Defensie 
bepaalt bij alle gehuurde gebouwen zelf hoe de bewaking en facilitaire dienstverlening worden 
ingericht. 
 Beheer, expertise, advies en projectontwikkeling 
Het RVB voert in opdracht van Defensie zowel de verwerving (gebieds- en projectontwikkeling) 
als instandhouding van vastgoed uit. Defensie blijft verantwoordelijk voor het bepalen van de 
kwantiteit en de kwaliteit van de objecten in haar eigendom, terwijl het RVB verantwoordelijk 
is voor de realisatie en instandhouding daarvan met het daarvoor door Defensie beschikbaar 
gestelde budget. Het RVB ondersteunt Defensie voorts onder meer met adviezen over de 
vastgoedportefeuille, medegebruik van defensiefaciliteiten, belangenbehartiging op het gebied 
van ruimtelijke ordeningsvraagstukken en aanvragen van vergunningen. 
 
Er zijn met het RVB afspraken gemaakt over de mate van zeggenschap die Defensie behoudt over 
objecten. Defensie behoudt volledige zeggenschap over nagenoeg alle aspecten van de 
operationele locaties. In de overige gevallen behoudt Defensie zeggenschap over de 
gebruiksaspecten (gebruik/belegging, medegebruik en bouwactiviteiten), bewaking/beveiliging, 
facilitaire dienstverlening (IT, catering etc.) en vastgoedinformatie. In die gevallen kan ook de 
eigendomsoverdracht van het vastgoed aan het RVB worden overwogen, mits die financieel geen 
nadelen oplevert. Voor een aantal kantoorlocaties wordt deze overdracht momenteel onderzocht.  
 
Samenwerking met belanghebbenden 
Het defensievastgoed bevindt zich midden in de samenleving. De aanwezigheid van Defensie kan 
zowel voor- als nadelen voor een regio met zich meebrengen. Enerzijds zorgt de aanwezigheid van 
Defensie voor werkgelegenheid, direct en indirect. Anderzijds kan er bijvoorbeeld sprake zijn van 
geluidsoverlast voor de omgeving, evenals beperkingen door zoneringen en veiligheidscontouren. 
Defensie is zich bewust van haar bredere maatschappelijke verantwoordelijkheid. De afspraken 
over de bestemming en het gebruik van het vastgoed vergen een bestendige samenwerking met 
de maatschappelijke omgeving, waaronder Rijkspartners, provincies, gemeenten, belangenpartijen 
en soms ook individuele burgers. Die samenwerking strekt zich ook uit tot de afstoting van 
vastgoed. In dat geval werkt het RVB, dat de afstoting van het voormalige defensievastgoed 
verzorgt, samen met de regionale autoriteiten bij de herontwikkeling van de locatie. 
                                                
5
  Als bijlage gevoegd bij de beantwoording van schriftelijke vragen over de voortgangsrapportage vastgoed van augustus 
2014 (zie Kamerstuk 33 763, nr. 65 van 21 januari 2015) 
6
  Het ministerie in Den Haag, een kantoor in Rijswijk, de KMar-post in Terneuzen, Huize Bronbeek in Arnhem en kantoren op 
Saba en St. Eustatius. 
 Pagina 9 van 26
