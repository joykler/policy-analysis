Overzicht 3.1: Toetsingskader ‘Verantwoorde hulp voor jeugd’. 
1. UITVOERING HULPVERLENING 
Kinderen krijgen de hulp die zij nodig hebben om zich onbedreigd te kunnen ontwikkelen. 
1.1 Professionals bieden passende hulp. 
1.2 Professionals bieden hulp van goede kwaliteit. 
1.3 Professionals betrekken kinderen en ouders bij de hulp. 
1.4 Professionals stemmen af met de bij de kinderen en hun ouders betrokken instanties. 
2. VEILIGHEID  
Kinderen worden beschermd tegen gevaren die hun ontwikkeling bedreigen. 
2.1 Professionals houden goed zicht op de veiligheid van kinderen. 
2.2 Professionals beperken de veiligheidsrisico’s voor kinderen. 
2.3 Professionals zorgen ervoor dat acuut onveilige situaties voor kinderen worden opgeheven. 
3. LEEFKLIMAAT  
Kinderen verblijven in een aandachtvolle omgeving. 
3.1 De fysieke leefomgeving is van goede kwaliteit.  
3.2 Het leefklimaat is passend bij de kinderen. 
3.3 Professionals hebben een respectvolle houding naar de kinderen. 
4. CLIËNTENPOSITIE  
Kinderen en hun ouders krijgen voldoende mogelijkheden om voor hun individuele en gemeenschappelijke belangen 
op te komen.  
4.1 De instelling geeft kinderen en hun ouders de mogelijkheid om voor hun individuele belangen op te komen.  
4.2 De instelling draagt zorg voor de behartiging van gemeenschappelijke belangen van kinderen en hun ouders. 
4.3 De instelling gaat zorgvuldig om met de gegevens van kinderen en hun ouders. 
5. ORGANISATIE  
De instelling voorziet in de voorwaarden om verantwoorde hulp te leveren. 
5.1 De instelling voert systematisch kwaliteitsmanagement uit. 
5.2 De instelling zet gekwalificeerde professionals in. 
5.3 De instelling handelt conform de wet om haar doelen te bereiken. 
5.4 De instelling zorgt voor jeugdhulp in samenhang met andere hulp. 
5.5 De instelling werkt volgens de Governancecode. 
 
 
3.2.2 Risicogebaseerd toezicht 
Het regiotoezicht was in 2014, evenals in voorgaande jaren, risicogebaseerd. Door het toezicht 
risicogebaseerd in te richten, worden instellingen niet zwaarder belast dan noodzakelijk is. De 
inspectie houdt toezicht op die plaatsen waar volgens haar inschatting de risico’s ten aanzien van 
de kwaliteit van de hulp het grootst zijn. De inschatting is gemaakt aan de hand van de 
risicoanalyse, die uit twee onderdelen bestaat (figuur 3.2). Eerst is met het risicoprofiel op basis 
van zes risicofactoren, het risico per instelling bepaald. Daarna is in de expertanalyse de 
risicobepaling verrijkt met (recente) informatie uit het toezicht. 
De uitkomsten van de risicoanalyse die medio 2014 is uitgevoerd, vormde de basis voor de 
programmering van het regiotoezicht in de tweede helft van 2014 en voor 2015. Daarnaast vormde 
de risicoanalyse input voor de inhoudelijke onderwerpen van het Jaarwerkprogramma Toezicht 
Jeugd 2015. 
16 | Inspectie Jeugdzorg Jaarbericht 2014
