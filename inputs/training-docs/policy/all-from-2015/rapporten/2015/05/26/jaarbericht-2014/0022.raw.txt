doelen en acties, voorzien van een concreet en haalbaar tijdpad. Verbeterpunten zijn onder meer 
gelegen in de continuïteit van personeel en aansturing, deskundigheid van personeel en 
risicomanagement. De inspectie beveelt alle drie de tehuizen aan om bij de verdere 
professionalisering van medewerkers en werkwijze meer met elkaar de samenwerking te zoeken. 
 
3.3.4 Voorkomen van seksueel grensoverschrijdend gedrag 
In het voorjaar van 2014 heeft de inspectie een diepgaand toezicht uitgevoerd naar het voorkomen 
van seksueel grensoverschrijdend gedrag. Het handelen van 27 instellingen voor residentiële 
plus
jeugdzorg, jeugdzorg en/of pleegzorg is onderzocht. Het onderzoek richtte zich op vier thema’s: 
1. aandacht besteden aan een gezonde seksuele ontwikkeling; 2. handelen bij risico’s op seksueel 
grensoverschrijdend gedrag; 3. handelen bij (vermoedens van) seksueel grensoverschrijdend 
gedrag; en 4. randvoorwaarden om een gezonde seksuele ontwikkeling van kinderen te bevorderen 
en hen te beschermen tegen seksueel grensoverschrijdend gedrag. In figuur 3.5 staan de scores 
van de 27 instellingen op de vier onderzochte thema’s. 
 
De inspectie oordeelt dat bijna alle onderzochte instellingen voldoende handelen ter voorkoming 
van seksueel grensoverschrijdend gedrag. Niettemin zijn bij nagenoeg alle instellingen 
verbeteringen nodig waar het gaat om het bespreekbaar maken van relaties en seksualiteit, 
periodieke inschatting van het risico op seksueel grensoverschrijdend gedrag en het structureel 
scholen van professionals op dit punt.  
 
De instellingen hebben belangrijke stappen gezet, maar zijn nog niet klaar. Uit het toezicht van de 
inspectie blijkt dat de in gang gezette ontwikkeling nog pril en daarmee kwetsbaar is. Inmiddels 
hebben alle onderzochte instellingen de inspectie desgevraagd laten weten hoe en binnen welke 
termijn zij de verbeterpunten zullen realiseren. De inspectie volgt de voortgang van de 
verbeteracties. 
 
 
Figuur 3.5: Scores op thema’s (N=27). 
Aandacht besteden aan een gezonde seksuele 
23 2 2
ontwikkeling
Handelen bij risico's op sgog* 26 1
Handelen bij (vermoedens van) sgog 27
Randvoorwaarden om een gezonde seksuele
ontwikkeling te bevorderen en kinderen te 20 6 1
beschermen tegen sgog
0 3 6 9 12 15 18 21 24 27
Voldoende Matig Onvoldoende
 
* Sgog staat voor seksueel grensoverschrijdend gedrag. 
Bron: Inspectie Jeugdzorg (2014b). 
  
22 | Inspectie Jeugdzorg Jaarbericht 2014
