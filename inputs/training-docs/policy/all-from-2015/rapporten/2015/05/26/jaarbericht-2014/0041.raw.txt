Op grond van het onderzoek werden informatie, inzichten, praktijkvoorbeelden en tips 
samengebracht in een website en onderverdeeld in zeven thema’s: 
 
 Aansluiting bij jongeren: reflecteer op eigen rol en houding. 
 Partnerschap met ouders: initiatief voor de relatie ligt bij de professional. 
 Eigen kracht: geef jongeren zeggenschap. 
 Tempo en timing: vooruitgang boeken motiveert. 
 Signaleren en handelen: wacht bij twijfel niet af. 
 Variëren met rollen: maak ruimte voor maatwerk. 
 Integraal aanbod van zorg en onderwijs: geen woorden maar daden! 
De thema’s zijn niet los van elkaar te zien en versterken elkaar. De thema’s zijn nader uitgewerkt 
op: www.reikthuiszittersdehand.nl 
 
6.1.3 Toegang 
Eind 2014 en begin 2015 deden de samenwerkende inspecties een onderzoek naar de toegang tot 
de gespecialiseerde zorg en ondersteuning voor jeugdigen in een gemeente en een regio waar de 
gemeentelijke toegang tot zorg en ondersteuning al in de praktijk werd uitgevoerd vanuit een 
Centrum voor Jeugd en Gezin. De onderzoeken hebben voor de betrokken gemeente en regio een 
rapport opgeleverd met daarin sterke punten en verbeterpunten.  
 
Het toezichtonderzoek richtte zich op de vraag in hoeverre de gemeente en organisaties die 
betrokken zijn bij het Centrum voor Jeugd en Gezin, er gezamenlijk voor zorgen dat jeugdigen en 
gezinnen die dat nodig hebben toegang krijgen tot passende gespecialiseerde jeugdhulp. Daarbij is 
gekeken naar de verdeling van rollen, taken, deskundigheid, en verantwoordelijkheden van het 
Centrum voor Jeugd en Gezin, de wijze waarop afwegingen over passende hulp worden gemaakt en 
de samenhang en continuïteit van hulp als gespecialiseerde jeugdhulp nodig is. De samenwerkende 
inspecties hebben verschillende onderzoeksmethoden ingezet om informatie te verzamelen. 
Analyse van deze informatie heeft geleid tot het benoemen van thema’s die gerelateerd zijn aan 
onderwerpen waar de inspecties zorgen over hebben of kansen zien voor verbetering. Die thema’s 
betreffen: 
 
 het borgen van de veiligheid van jeugdigen; 
 het toeleiden naar passende hulp; 
 de positionering van het Centrum voor Jeugd en Gezin; 
 de regie; 
 de deskundigheid en capaciteit; 
 één gezin, één plan; 
 laagdrempelig en toegankelijk; 
 de kwaliteit en continuïteit. 
  
41 | Inspectie Jeugdzorg Jaarbericht 2014
