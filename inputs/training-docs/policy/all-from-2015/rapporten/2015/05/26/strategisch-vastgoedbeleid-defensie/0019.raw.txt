Strategisch vastgoedbeleid Defensie  
 
5.4 Operationele duurzaamheid 
Operationele duurzaamheid vereist flexibiliteit en onderhoud van het vastgoed.  
 
Flexibiliteit 
Naarmate Defensie verandert en zich ontwikkelt, zal de vastgoedbehoefte mee veranderen en 
ontwikkelen. Het tempo van deze veranderingen ligt hoger dan de levensduur van vastgoed 
(ongeveer 50 jaar). Vastgoed moet daarom (relatief) eenvoudig kunnen worden gebruikt en 
uitgebreid voor alternatieve bestemmingen, binnen en eventueel ook buiten Defensie. 
Veranderingen in het operationeel optreden en de concentratie van eenheden beïnvloeden het 
gebruik van oefen- en schietterreinen en bebouwde complexen. In de belangenbehartiging zal 
Defensie flexibiliteit in gebruiksmogelijkheden blijven nastreven en bij 
vastgoedportefeuillebeslissingen zal Defensie zich ervan moeten vergewissen dat bijvoorbeeld 
natuurwaarden daarvoor niet een te groot risico vormen.  
 
Zeker voor het ondersteunende vastgoed geldt dat naarmate het verder weg staat van het 
primaire proces van Defensie, het meer aan civiele gebruiksnormen kan voldoen. Dit geldt onder 
meer voor kantoren en legerings- en sportfaciliteiten. Dit vereenvoudigt samenwerking met de 
civiele vastgoedmarkt. Het motto hierbij is ‘zo civiel als mogelijk, zo militair als nodig’. Defensie 
moet voorts voldoende ruimte in reserve houden om toekomstige wijzigingen van het gebruik te 
kunnen opvangen. Dit betreft zowel bouwruimte als bijvoorbeeld geluidsruimte en externe 
veiligheidszones.  
 
Sober maar toereikend onderhoud 
Voor het definiëren van het gewenste niveau van onderhoud wordt gebruik gemaakt van de NEN 
2767 over conditiemeting van vastgoed. Deze norm definieert een conditiescore op grond van de 
gebreken die wordt weergegeven op een zespuntenschaal, zoals weergegeven in onderstaande 
tabel. 
 
Score Betekenis Toelichting 
1 Uitstekende conditie Incidenteel geringe gebreken 
2 Goede conditie Incidenteel beginnende veroudering 
3 Redelijke conditie Plaatselijk zichtbare veroudering, functie van bouwdelen niet in 
gevaar 
4 Matige conditie Functie van bouwdelen incidenteel in gevaar 
5 Slechte conditie De veroudering is onomkeerbaar 
6 Zeer slechte conditie Technisch rijp voor de sloop 
 
Defensie kiest voor sober maar toereikend onderhoud van het vastgoed. Dit wordt in algemene zin 
vertaald naar kwaliteitsniveau ‘3’ (lees: redelijke conditie) volgens de NEN 2767. In afzonderlijke 
gevallen kan hiervan gemotiveerd worden afgeweken. Voor vastgoed dat op afzienbare termijn zal 
worden gesloopt of afgestoten, wordt een lagere onderhoudsstandaard dan ‘3’ aangehouden.  
 
5.5 Financiële duurzaamheid 
Het vastgoed moet financieel duurzaam zijn. Dat betekent vooral dat investeringen in het vastgoed 
en het onderhoud daarvan in overeenstemming met de geldende kaders en normen, structureel 
binnen de begroting moet passen.  
 
In aanvulling daarop gelden de volgende uitgangspunten: 
 Life Cycle Costing (LCC) 
In navolging van de grote wapensystemen gaat Defensie ook voor het vastgoed Life Cycle 
 Pagina 19 van 26
