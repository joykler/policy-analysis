vervolgens is op basis van die scores vastgesteld in hoeverre voor de betreffende werksoort sprake 
is van een risico voor de kwaliteit van de jeugdzorg. 
 
4. Inspecteursoordeel 
Bij de risicofactor ‘Inspecteursoordeel’ gaat het om het beeld dat de inspectie heeft van de 
instelling. Aan de hand van een checklist beoordeelt de inspectie de instelling op een aantal 
elementen, zoals het contact tussen de inspectie en de instelling, de positie van cliënten binnen de 
instelling en het lerend vermogen van de instelling. De signalen vormen een risicofactor omdat, als 
de inspectie de indruk heeft dat verschillende elementen niet in orde zijn, het kan zijn dat de 
kwaliteit van de hulpverlening of van de instelling in het algemeen in het geding is.  
 
5. Certificering 
Het oordeel op de risicofactor ‘Certificering’ betreft HKZ-certificering, waarbij HKZ staat voor 
Harmonisatie Kwaliteitsbeoordeling in de Zorgsector. Het HKZ-certificaat geeft aan dat een 
instelling voldoet aan vooraf vastgestelde kwaliteitsnormen. Als een instelling HKZ is gecertificeerd, 
ligt het in de lijn der verwachting dat de instelling een kwaliteitssysteem heeft dat wat betreft de 
opzet voldoet aan de eisen die de inspectie stelt aan de kwaliteitsbewaking zoals beschreven in het 
toetsingskader ‘Verantwoorde hulp voor jeugd’ (zie 3.2.1). 
 
6. Jaardocument Jeugdzorg 
De risicofactor ‘Jaardocument Jeugdzorg’ betreft een deel van de financiële gegevens van het 
jaardocument. De inspectie kijkt naar de solvabiliteit, liquiditeit en het resultaat over drie 
verslagjaren heen. Het is een risico als de financiële positie van de instelling niet sterk is, omdat de 
instelling dan de slagkracht mist om te investeren in de kwaliteit van de hulpverlening.  
 
 
Expertanalyse 
De tweede stap uit de risicoanalyse betreft de expertanalyse. In de expertanalyse wordt per 
instelling nagegaan op welke wijze deze wordt opgenomen in de regioplanning van de inspectie. 
Het risicoprofiel vormt de basis voor de expertanalyse, waarin de informatie uit het profiel wordt 
verrijkt met informatie uit (recente) toezichtactiviteiten. De inspecteurs gaan na of de 
gedetecteerde risico’s mogelijk wijzen op onvoldoende verantwoorde hulpverlening door een 
instelling. 
 
Medio 2014 vond de expertanalyse plaats, waarin allereerst is bepaald of een instelling moest 
worden bezocht en vervolgens met welke prioriteit een instelling in de planning werd opgenomen. 
Tevens zijn op basis van de mogelijke risico’s de aandachtspunten voor het toezicht vastgesteld. 
Hierdoor wordt het toezicht gericht bij instellingen ingezet en op maat toegesneden.  
19 | Inspectie Jeugdzorg Jaarbericht 2014
