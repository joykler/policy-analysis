verbinding en samenhang op lokaal niveau een meerjarig toezichtproject gestart naar de toegang 
tot zorg en ondersteuning.  
 
6.1.1 Gezinnen met geringe sociale redzaamheid 
In 2014 is de tweede fase afgerond van het onderzoek naar de wijze waarop gemeenten en 
betrokken organisaties de zorg en ondersteuning hebben vormgegeven van gezinnen met geringe 
sociale redzaamheid, ook wel multiprobleemgezinnen genoemd. In de eerste fase waren 21 
gemeenten betrokken en is getoetst op beleidsniveau. In de tweede fase is op casusniveau 
onderzoek uitgevoerd bij vier gemeenten: Delft, Zwolle, Maastricht en Lelystad. De resultaten zijn 
gepubliceerd op: www.toezichtggsr.nl 
 
De samenwerkende inspecties constateren dat er in de onderzochte gemeenten sterk wordt ingezet 
op een effectieve hulp aan multiprobleemgezinnen. De werkwijze verschilt echter per gemeente. Zo 
werken niet alle aanpakken consequent volgens het principe één gezin, één plan, één regisseur. De 
gemeenten zouden meer nadruk kunnen leggen op de vervolgfase van de hulp: door meer 
aandacht te besteden aan het vergroten van de zelfredzaamheid en het sociale netwerk van het 
gezin, alsook het organiseren van een goede nazorg, kan de kans dat het gezin terugvalt 
aanzienlijk worden verkleind. Bij de uitvoering van de hulp zou verder meer gebruik kunnen 
worden gemaakt van de mogelijkheden tot dwang en drang. Veel multiprobleemgezinnen mijden 
zorg of hulp en kunnen vaak wel tot medewerking worden verleid wanneer hen een betere situatie 
in het vooruitzicht wordt gesteld, of wanneer medewerking ervoor zorgt dat een ernstigere 
maatregel wordt voorkomen.  
 
In 2014 voerde de samenwerkende inspecties tevens casuïstiekonderzoek uit naar de zorg en 
ondersteuning aan een gezin met geringe sociale redzaamheid. Aanleiding voor het onderzoek naar 
deze casus was een melding bij de Inspectie Jeugdzorg en de Inspectie voor de Gezondheidzorg. 
Uit de melding bleek dat één van de kinderen uit het gezin was overleden als gevolg van huiselijk 
geweld. Op basis van naar deze calamiteit, is een rapport opgesteld met daarin de bevindingen en 
verbeterpunten. 
 
6.1.2 Thuiszitters 
Bij ‘thuiszitters’ gaat het om leerplichtige jeugdigen die door omstandigheden langdurig geen 
onderwijs volgen. Het zijn doorgaans kwetsbare kinderen, met complexe problemen en een vaak 
langdurige zoektocht naar passend onderwijs en zorg. Voor de aanpak van deze problematiek 
bestaat niet één beproefd recept; wel zijn er bepaalde acties die de kans op succes vergroten. 
 
In het onderzoek is bij drie samenwerkingsverbanden voor voortgezet onderwijs onderzocht welke 
factoren een rol spelen bij het succesvol oplossen van problemen van thuiszitters: op Goeree-
Overflakkee en in Nijmegen en Zwolle.  
  
40 | Inspectie Jeugdzorg Jaarbericht 2014
