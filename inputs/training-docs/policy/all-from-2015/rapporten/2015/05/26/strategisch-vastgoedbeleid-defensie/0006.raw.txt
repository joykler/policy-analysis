Strategisch vastgoedbeleid Defensie  
 
zend- en ontvangstsinstallaties, radarstations en munitieopslagplaatsen evenals het daarbij 
behorende indirecte ruimtebeslag, zoals munitieveiligheidszones, geluidzones, bouwbeperkingen 
rondom vliegvelden en toetsingsgebieden rond radarinstallaties.  
 
In het defensievastgoed wordt onderscheid gemaakt tussen operationeel en ondersteunend 
vastgoed. Het operationele vastgoed bestaat uit de vloot- en vliegbases, kazernes en oefen- en 
schietterreinen voor zover daaraan unieke militaire gebruikseisen worden gesteld. Daarnaast 
beschikt Defensie ook over vastgoed met een ondersteunende functie, zoals kantoren, opslag, 
legering en medische zorg.  
 
In het defensievastgoed wordt er voorts onderscheid gemaakt tussen de strategische kernvoorraad 
en het overige vastgoed. Tot de strategische kernvoorraad behoren de gezichtsbepalende, grote 
objecten, waar veel personeel werkzaam is, met een duidelijke uitstraling op de omgeving. Het 
betreft de belangrijkste locaties van de operationele eenheden, maar ook de belangrijkste 
oefengebieden. De kernvoorraad is slechts een klein deel van de hele vastgoedportefeuille. Een 
overzicht van de 51 objecten die tot de strategische kernvoorraad worden gerekend, is opgenomen 
in bijlage 2. De besluitvorming over de strategische kernvoorraad berust op brede overwegingen 
op strategisch niveau. De besluitvorming over vastgoed dat niet tot de strategische kernvoorraad 
wordt gerekend, berust meer op doelmatigheidsoverwegingen. 
 
 
 Pagina 6 van 2
