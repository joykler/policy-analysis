Strategisch vastgoedbeleid Defensie  
 
Rijkshuisvestingstelsel  
Per 1 januari 2016 zal een nieuw Rijkshuisvestingsstelsel van kracht worden. Dit stelsel is van 
toepassing op de panden die in eigendom zijn van het RVB. Het stelsel regelt de huur-
verhuurrelatie tussen ministeries en het RVB. De ministeries betalen het RVB een 
gebruiksvergoeding voor het gebruik van het vastgoed. Defensie moet met dit stelsel rekening 
houden voor panden die zij van het RVB huurt. Aangezien dit slechts een klein deel van het 
vastgoed van Defensie betreft (de rest is eigendom van Defensie), is de invloed hiervan voor 
Defensie relatief beperkt. 
 
Architectuur en cultureel erfgoed 
De minister van OC&W heeft aan de Rijksvastgoeddiensten gevraagd een voorbeeldrol te vervullen 
voor het monumentenbeleid. Die rol is uitgewerkt in een protocol voor het omgaan met cultureel 
erfgoed. Er is oog voor het culturele erfgoed in beheer bij Defensie, zoals het Kasteel van Breda. 
Aan monumentale gebouwen wordt een passende bestemming gegeven rekening houdend met 
enerzijds het gezichtsbepalende en historische karakter daarvan en anderzijds de wetenschap dat 
dergelijke panden nu eenmaal duurder in onderhoud en minder flexibel in gebruik zijn.  
 
4.4 Defensiebrede ontwikkelingen 
Veranderingen in operationeel optreden 
Defensie verandert en ontwikkelt zich. Voorbeelden als luchtmobiel optreden, optreden in stedelijk 
gebied en het gebruik van Unmanned Aerial Vehicles (UAV’s) en concentratie van eenheden, 
hebben gevolgen voor de behoeften aan oefen- en schietterreinen en bebouwde complexen. De 
nota ‘In het belang van Nederland’ van september 2013 is de overkoepelende beleidsvisie voor de 
ontwikkeling van de krijgsmacht. Centrale thema’s daarin zijn operationele duurzaamheid, 
financiële duurzaamheid en internationale samenwerking.  
 
Herbeleggingsplan Vastgoed Defensie  
De krijgsmacht heeft een lange periode van krimp en bezuinigingen achter de rug. Capaciteiten en 
eenheden werden opgeheven, locaties werden verlaten of zijn uitgedund. Versnippering van 
eenheden over Nederland en binnen locaties was hiervan het gevolg. Sinds de beleidsbrief 2011 
voert Defensie het Herbeleggingsplan Vastgoed Defensie (HVD) uit om de exploitatielasten van het 
vastgoed verder terug te dringen en eenheden te concentreren. Herbelegging van vastgoed moet 
ertoe leiden dat Defensie op een doelmatige en duurzame wijze gebruik maakt van het benodigde 
vastgoed. Daartoe concentreert Defensie haar eenheden op grote locaties, stoot zij splinterlocaties 
af en kiest zij voor de optimale benutting van kwalitatief en functioneel goede infrastructuur. Het 
10
plan is in de periode 2011-2013 in een aantal fasen uitgewerkt.  
 
In de nota ‘In het belang van Nederland’ is het streven naar een kleinere footprint als leidend 
beginsel bij de inrichting van de ondersteuning van de krijgsmacht opgenomen. In dat kader is het 
streven naar de concentratie van eenheden en de afstoting van locaties bevestigd. Aan het 
Herbeleggingsplan Vastgoed Defensie is in de nota een aantal nieuwe vastgoedmaatregelen 
toegevoegd.  
 
De laatste jaren ontstaat echter steeds vaker maatschappelijke en bestuurlijke weerstand tegen de 
sluiting van defensielocaties. Dit hangt mede samen met de economische ontwikkelingen. Vaak 
wordt gewezen op de verbondenheid van Defensie met de regio en met het verlies van 
werkgelegenheid die sluiting met zich mee brengt. Defensie heeft, samen met Rijkspartners en 
                                                
10
 Fase 1: Kamerstuk 32 733, nr. 47 van 27 oktober 2011  
 Fase 2a: Kamerstuk 32 733, nr. 69 van 25 juni 2012 
 Fase 2b: Kamerstuk 32 733, nr. 128 van 14 mei 2013 
 Fase 3: Kamerstuk 32 733, nr. 138 van 4 september 2013 
 Pagina 14 van 26
