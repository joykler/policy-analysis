Strategisch vastgoedbeleid Defensie  
 
andere overheden, ook een bredere maatschappelijke verantwoordelijkheid. Die komt aan de orde 
bij afwegingen ten behoeve van besluitvorming over herbelegging, maar kan niet altijd leidend 
zijn. Na een reeks van sluitingen van grote defensielocaties, lijkt een nieuw evenwicht op 
vastgoedgebied evenwel in zicht.  
 
De komende jaren zal bij het streven naar een vermindering van de footprint de nadruk liggen op 
uitdunning van het vastgoedbestand op bestaande locaties. Dit betekent vooral dat leegstaande en 
kwalitatief slechte gebouwen zonder duidelijke vervolgbestemming, zullen worden gesloopt. Ook 
wordt het aantal dienstwoningen in het vastgoedbestand tot het minimum teruggebracht. 
 
Sourcing 
11
Het sourcingbeleid van Defensie betreft de vraag of de krijgsmacht een dienst of activiteit zelf 
uitvoert of deze verkrijgt door samenwerking of uitbesteding. De mogelijkheden lopen daarbij 
uiteen van samenwerking met of uitbesteding aan het bedrijfsleven tot en met samenwerking met 
andere civiele partijen en (mede-)overheden, in zowel nationaal als internationaal verband. In dat 
kader worden termen zoals competitieve dienstverlening (CDV), publiek-private samenwerking 
12
(PPS) en ‘design, build, finance, maintain, operate’ (DBFMO-)projecten gebruikt voor specifieke 
vormen van sourcing.  
 
Bij alle infrastructuurprojecten met een financiële omvang boven de € 25 miljoen maakt Defensie 
een sourcingafweging. Een Public Private Comparator (PPC) is een rijksbreed gehanteerd 
instrument om de voor- en nadelen van verschillende uitvoeringsvarianten van een project op 
hoofdlijnen financieel inzichtelijk te maken en vervolgens een voorkeursvariant te kiezen. Indien 
op grond van de PPC voor een integraal contract is gekozen, wordt tijdens de aanbesteding 
gebruik gemaakt van de Public Sector Comparator (PSC). De PSC, eveneens een rijksbreed 
gehanteerd instrument, kijkt gedetailleerd naar de totale levenscyclus van het project en wordt 
daarmee de benchmark waarmee de inschrijvingen van de gegadigde markpartijen worden 
vergeleken. Het hele proces vindt uiteraard in samenwerking met het RVB plaats. 
 
Defensie doet op dit moment bij vastgoedprojecten ervaring op met deze nieuwe contractvorm. 
Defensie heeft twee DBFMO-projecten in de exploitatiefase, namelijk de Kromhoutkazerne in 
13
Utrecht en het Nationaal Militair Museum in Soesterberg . Voor het project Michiel Adriaanszoon 
de Ruyterkazerne in Vlissingen is op grond van een PPC besloten tot een geïntegreerde 
aanbesteding. 
 
Financiële duurzaamheid 
In de nota ‘In het belang van Nederland’ kiest het kabinet voor een krijgsmacht die operationeel 
en financieel duurzaam is. Om die financiële duurzaamheid op langere termijn te kunnen 
onderbouwen, moet inzicht worden opgebouwd in de totale uitgaven per wapensysteem gedurende 
14
de hele levenscyclus. Daarvoor is een plan van aanpak opgesteld waarmee dit de komende jaren 
zijn beslag krijgt. 
                                                
11
 Kamerstuk 31 125, nr. 10 van 27 april 2012 
12
 Bij DBFMO worden de onderdelen van een project (Design, Build, Finance, Maintain en eventueel Operate) integraal 
overgedragen van een publieke opdrachtgever aan een private opdrachtnemer. 
13
 Defensie geeft het gebouw van het Nationaal Militair Museum in gebruik aan de stichting Defensiemusea, maar is wel de 
contractpartij en vastgoedeigenaar. 
14
 Kamerstuk 33 763, nr. 27 van 1 november 2013 
 Pagina 15 van 26
