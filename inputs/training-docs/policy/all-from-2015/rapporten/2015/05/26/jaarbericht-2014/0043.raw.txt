plus
sector jeugdzorg en de justitiële jeugdinrichtingen. Het Nationaal Preventie Mechanisme 
rapporteert jaarlijks over haar bevindingen aan de internationale toezichthouder. Het betreft dan 
onderzoeken naar volwassenendetentie, jeugdzorg en jeugddetentie, detentie en terugkeer van 
niet reguliere migranten en overkoepelende activiteiten. Uit die activiteiten komt naar voren dat de 
rechten van ingeslotenen in Nederland over het algemeen voldoende worden gerespecteerd. 
 
 
6.5 Relatie met provincies en gemeenten 
De handhavende activiteiten van de provincies en stadsregio's die op 31 december 2014 nog liepen 
zijn overgegaan naar de inspectie. Elke provincie en stadsregio heeft vóór 1 december 2014 
formeel een overdrachtsdocument aangeboden aan de hoofdinspecteur van de Inspectie Jeugdzorg. 
 
De drie in het kader van de Jeugdwet samenwerkende inspecties hebben in 2014 met de 
Vereniging Nederlandse Gemeenten afspraken gemaakt over de afstemming tussen inspecties en 
gemeenten met betrekking tot de uitvoering van het landelijke toezicht in het jeugddomein. Deze 
afspraken zijn vastgelegd in een afsprakenkader. Het betreft hier afspraken over: 
 
 de uitvoering van het toezicht; 
 de manier waarop gemeenten toezichtwensen aan de inspecties kenbaar kunnen maken; 
 het melden en beoordelen van de kwaliteit van nieuwe zorgaanbieders; 
 het over een weer informeren over calamiteiten; 
 de rapportering van bevindingen aan de gemeenten en het publiceren van bevindingen. 
Daarnaast hebben de samenwerkende inspecties voor de gemeenten een gezamenlijk 
Inspectieloket Jeugd opgezet. Hier kunnen gemeenten vragen stellen, signalen doorgeven en 
nieuwe zorgaanbieders melden. Het loket is te bereiken op: www.inspectieloketjeugd.nl 
 
  
  
43 | Inspectie Jeugdzorg Jaarbericht 2014
