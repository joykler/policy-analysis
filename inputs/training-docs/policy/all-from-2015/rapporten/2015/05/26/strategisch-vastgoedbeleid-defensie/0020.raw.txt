Strategisch vastgoedbeleid Defensie  
 
Costing (LCC) toepassen. Dit maakt een betere afweging mogelijk tussen de eenmalige 
investerings- en meerjarige exploitatiekosten. LCC wordt stapsgewijs ingevoerd.  
 Inzicht in en optimalisatie van gebruik 
Om doelmatig gebruik van vastgoed te bevorderen, worden eenheden en organisatiedelen 
zoveel mogelijk volgens vastgestelde normen gehuisvest. Voordat er nieuw vastgoed wordt 
gebouwd of geworven, wordt bij nieuwe behoeftestellingen eerst onderzocht of deze binnen de 
bestaande vastgoedportefeuille kunnen worden vervuld. Daarvoor is het noodzakelijk dat er 
goed inzicht bestaat in het actuele gebruik van het vastgoed in relatie tot de vastgestelde 
normen. Dit is onderdeel van het vastgoedmanagement op tactisch niveau, zoals beschreven 
in paragraaf 3.1. 
 Sourcing (DBFMO) 
In beginsel wordt bij alle vastgoedprojecten met een financiële omvang boven de € 25 miljoen 
een onderzoek naar samenwerking met de markt uitgevoerd (zie paragraaf 4.4), tenzij dit 
vanwege andere vormen van samenwerking (internationaal, interdepartementaal) of vanuit 
overwegingen van nationale veiligheid niet mogelijk of wenselijk is. 
 
5.6 Personeelszorg 
Het vastgoed van Defensie betreft niet alleen ‘werklocaties’. Veel militairen leven en wonen 
immers ook in defensiegebouwen en op defensieterreinen. Deze moeten daarom zowel voor 
werken als wonen geschikt zijn. Het vastgoed is vanuit operationeel perspectief dan ook alleen 
bruikbaar als met deze eisen rekening wordt gehouden. Ten behoeve van een goede 
bereikbaarheid en beschikbaarheid, moeten legering en ook medische voorzieningen verspreid 
over Nederland aanwezig zijn. Vastgoed bij Defensie moet voorts te voldoen aan alle geldende 
wet- en regelgeving op het gebied van veiligheid en arbeidsomstandigheden.  
 
5.7 Afweging in business case 
Bij de afwegingen inzake vastgoedbeslissingen zullen de uiteenlopende doelstellingen en belangen 
geregeld met elkaar botsen. De uiteindelijke beslissing zal alleen op draagvlak kunnen rekenen als 
de afwegingen systematisch en transparant worden gemaakt.  
 
Voor elk vastgoedbesluit moet daarom een integrale business case worden opgesteld. Een 
business case is de zakelijke rechtvaardiging van een besluit en specificeert de baten en de kosten 
die samenhangen met een vastgoedproject. De in dit hoofdstuk beschreven beleidskaders zijn 
daarbij leidend. Waar mogelijk worden meerdere mogelijkheden om een project vorm te geven 
(afstoten, renoveren, nieuwbouw, verhuizing etc.), tegen elkaar afgewogen. Kosten en baten 
worden zo veel mogelijk in financiële termen uitgedrukt. Als dit niet goed mogelijk is, wordt een 
(gedeeltelijk) kwalitatieve afweging gemaakt. Alle kosten die direct samenhangen met het project 
worden in de business case betrokken, dus niet alleen de kosten van het vastgoed zelf maar ook 
van bijvoorbeeld inrichting en verhuizing (inclusief de gevolgen voor het personeel, zoals - tijdelijk 
- meer reizen en meer gebruik van legering). De diepgang van de business case is afhankelijk van 
de betekenis van het te nemen besluit. Zeker bij besluiten over de strategische kernvoorraad is 
een grondige aanpak vereist. 
 
Bij de afweging gelden de in de introductie van dit hoofdstuk vermelde prioriteiten van de 
overwegingen: (1) operationeel, (2) financieel en (3) maatschappelijk. De maatschappelijke 
overwegingen betreffen geen primaire doelstellingen voor Defensie. Dit betekent dat wanneer 
vanuit maatschappelijk perspectief de keuze voor een bepaalde optie wenselijk is, terwijl die voor 
Defensie operationeel of financieel gezien niet optimaal is, de meerkosten in beginsel niet door 
Defensie worden gedragen. Belanghebbende partijen zullen dan bereid moeten zijn tot een 
financiële bijdrage. 
 Pagina 20 van 26
