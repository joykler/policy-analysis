Strategisch vastgoedbeleid Defensie  
 
1 Inleiding 
Dit strategische vastgoedbeleid volgt op de review vastgoed die Defensie in 2014 samen met de 
Algemene Rekenkamer heeft uitgevoerd. Dit nieuwe beleid is toegesneden op het besturingsmodel 
van Defensie en de vorming van het Rijksvastgoedbedrijf (RVB) waarin de Dienst Vastgoed 
Defensie (DVD) op 1 juli 2014 is opgegaan. Het RVB is sindsdien als opdrachtnemer 
verantwoordelijk voor de instandhouding van defensiegebouwen en -terreinen. Defensie heeft nu 
de rol van opdrachtgever.  
 
Het strategische vastgoedbeleid vormt de leidraad in geval van besluitvorming over de 
vastgoedportefeuille. Dat geldt voor besluiten om de portefeuille uit te breiden (verwerving) of in 
te krimpen (afstoting) en om organisatiedelen naar een andere locatie te verplaatsen (verhuizing).  
 
Leeswijzer 
Hoofdstuk 2 gaat in op de betekenis van vastgoed voor Defensie. Hoofdstuk 3 schetst 
ontwikkelingen met gevolgen voor het vastgoedbeleid. Hoofdstuk 4 betreft de organisatie en 
besturing en hoofdstuk 5 besteedt aandacht aan de beleidskaders die bij vastgoedbesluiten 
moeten worden gebruikt.  
 
 Pagina 3 van 26
