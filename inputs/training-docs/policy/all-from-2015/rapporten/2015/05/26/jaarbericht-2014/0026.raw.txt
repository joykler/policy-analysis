 Het stellen van aanvullende vragen kan schriftelijk gebeuren of op locatie, dus binnen de 
instelling. Bij schriftelijke aanvullende vragen vraagt de inspectie extra informatie op via een 
brief, die door de instelling moet worden beantwoord. Als er aanvullende vragen op locatie 
worden gesteld, voeren inspecteurs dossieronderzoek uit en/of voeren gesprekken met direct 
betrokkenen: medewerkers van de instelling, de jeugdige(n) zelf en/of de (pleeg)ouders.  
 
 Een onafhankelijk onderzoek door de instelling dat vervolgens door de inspectie wordt 
beoordeeld. De inspectie beoordeelt dan de onafhankelijkheid van de onderzoekers en de 
kwaliteit en de uitkomsten van het onderzoek. Naar aanleiding van die beoordeling kan de 
inspectie alsnog besluiten tot aanvullende vragen op locatie of tot een eigenstandig onderzoek.  
 
 Een eigenstandig onderzoek door de inspectie (CT) stelt de inspectie meestal in als het 
vermoeden bestaat dat aan de calamiteit een structureel probleem ten grondslag ligt. Bij een 
eigenstandig onderzoek voeren inspecteurs dossieronderzoek uit, voeren gesprekken met de 
directie en met direct betrokkenen: medewerkers van de instelling, de jeugdige(n) zelf en/of 
de (pleeg)ouders.  
 
 Een onderzoek uitgevoerd door Samenwerkend Toezicht Jeugd wordt ingesteld als bij een 
calamiteit meerdere instanties –ook van buiten de jeugdzorg– zijn betrokken en waarbij de 
samenwerking tussen deze instanties uitdrukkelijk punt van onderzoek is. Bij een onderzoek 
door Samenwerkend Toezicht Jeugd ligt de focus niet alleen op de zorg en ondersteuning op 
het moment dat de calamiteit zich heeft voorgedaan, maar wordt meestal teruggekeken en 
onderzocht wat relevante momenten van besluitvorming waren en op welke wijze tussen 
partijen is afgestemd en informatie is gedeeld.  
 
Indien er naar aanleiding van een nader onderzoek tekortkomingen bij de betrokken instellingen 
worden geconstateerd, vraagt de inspectie de instellingen om een verbeterplan op te stellen. In het 
verbeterplan moeten de instellingen aangeven welke verbetermaatregelen zij zullen treffen om de 
tekortkomingen op te heffen. De inspectie beoordeelt het verbeterplan op volledigheid, ambitie en 
realisme. Bij de beoordeling wordt gekeken of het geheel aan verbetermaatregelen aansluit bij de 
geconstateerde tekortkomingen, of deze met voldoende urgentie worden opgepakt en of er 
voldoende procesmatige waarborgen zijn om het plan uit te voeren.  
 
De inspectie volgt de voortgang van de verbetermaatregelen in haar reguliere toezicht. De 
resultaten bij de instellingen worden getoetst in de praktijk. Dit gebeurt via een hertoets of doordat 
de inspectie zich laat informeren over de verbetermaatregelen, bijvoorbeeld via een interne audit 
door de instelling. De oordelen zijn openbaar en worden door de inspectie gepubliceerd op de 
website: www.inspectiejeugdzorg.nl 
  
26 | Inspectie Jeugdzorg Jaarbericht 2014
