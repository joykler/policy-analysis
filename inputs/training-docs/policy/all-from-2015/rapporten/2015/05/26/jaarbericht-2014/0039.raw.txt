6. Samenwerking 
6.1 Samenwerkend Toezicht Jeugd 
In het jeugddomein werken vijf rijksinspecties nauw samen ter verhoging van de veiligheid van 
jeugdigen en de verbetering van de kwaliteit van zorg. De vijf inspecties zijn de Inspectie 
Jeugdzorg, de Inspectie van het Onderwijs, de Inspectie voor de Gezondheidszorg, de Inspectie 
Veiligheid en Justitie en de Inspectie Sociale Zaken en Werkgelegenheid. Samenwerkend Toezicht 
Jeugd bestaat al meer dan tien jaar en levert gunstige resultaten op voor alle betrokkenen: 
 
 in het toezicht kan een breed terrein worden bezien, dat verder reikt dan het strikte 
jeugdzorgdomein; 
 de bundeling van de ervaring en deskundigheid van de samenwerkende inspecties; 
 een efficiënte programmering van het toezicht waardoor bij de betrokken instellingen tijdens 
één bezoek alle noodzakelijke informatie kan worden verzameld en in samenhang wordt 
gerapporteerd. 
Met de decentralisatie van de jeugdzorg, de jeugd-ggz en jeugd-lvb, de invoering van passend 
onderwijs, de herinrichting van de sociale zekerheid (Wet werken naar vermogen) en de 
aanpassingen van de AWBZ, krijgen gemeenten de mogelijkheid om vanaf 1 januari 2015 een 
integraal aanbod te bieden voor de hulp en ondersteuning aan jeugdigen en gezinnen. 
Vooruitlopend op deze situatie ontwikkelden de samenwerkende inspecties in 2014 het 
toetsingskader ‘Stelseltoezicht Jeugd’. Met behulp van het toetsingskader wordt gekeken naar de 
samenwerking op lokaal niveau en vooral de resultaten van al deze inspanningen: Worden kinderen 
en gezinnen met een behoefte aan zorg en ondersteuning door het stelsel van voorzieningen op 
lokaal niveau effectief geholpen? Belangrijke criteria daarbij zijn: 
 
 vroegtijdige signalering vanuit alle betrokken sectoren; 
 adequate toeleiding, het op tijd aanbieden van de juiste hulp en dan juist qua duur, omvang 
en zwaarte; 
 het kind/gezin centraal, samenhang en continuïteit, waarbij alle betrokken instanties 
samenwerken om één integraal hulpaanbod mogelijk te maken; 
 resultaatgerichtheid en gebruik maken van de eigen kracht van betrokkenen. 
Het toetsingskader ‘Stelseltoezicht Jeugd’ is in 2014 door middel van een aantal pilots getest en 
wordt vanaf 2015 in het toezicht gebruikt. 
 
In 2014 is binnen Samenwerkend Toezicht Jeugd aan verschillende thema’s gewerkt: 
kindermishandeling, kwetsbare groepen, verbinding en samenhang op lokaal niveau, en 
overlastgevende groepen. Binnen het thema kwetsbare groepen zijn twee onderzoeken afgerond: 
gezinnen met geringe sociale redzaamheid en thuiszitters. Daarnaast is in 2014 binnen het thema 
39 | Inspectie Jeugdzorg Jaarbericht 2014
