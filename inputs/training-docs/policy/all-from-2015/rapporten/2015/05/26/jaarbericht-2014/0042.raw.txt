6.2 Ontwikkeling Samenwerkend Toezicht Sociaal Domein 
De nieuwe Jeugdwet vormt samen met de Wet maatschappelijke ontwikkeling en de 
Participatiewet, de wettelijke basis voor de drie grote decentralisaties in het sociaal domein. 
Daarnaast is ook de Wet passend onderwijs van belang voor het sociaal domein. Op basis van de 
ervaringen in het jeugddomein, hebben de vijf samenwerkende inspecties in 2014 het initiatief 
genomen om een visie op het rijkstoezicht in het sociaal domein te ontwikkelen. In het afgelopen 
jaar is hier in overleg met onder meer de Vereniging van Nederlandse Gemeenten en de 
verschillende departementen een stevige basis voor gelegd. Rijkstoezicht blijft ook na de 
decentralisaties nodig om op landelijk niveau voldoende waarborgen te creëren voor de publieke 
belangen die in het geding zijn.  
 
 
6.3 Inspectieraad 
Alle rijkstoezichthouders zijn verenigd in de Inspectieraad. Binnen dit kader wordt nauw 
samengewerkt ter versterking van de doelmatigheid en doeltreffendheid van het toezicht. De 
rijksinspecties maken jaarlijks een ‘Werkprogramma Samenwerkende Rijksinspecties’. In het 
werkprogramma over 2014 staan de ambities centraal die de samenwerkende rijksinspecties 
binnen het samenwerkingsverband van de Inspectieraad willen realiseren. Het programma kent 
verschillende blokken over onderwerpen als de rol en positionering van het toezichtvak, de verdere 
ontwikkeling en gezamenlijke opleiding van medewerkers, het optimaliseren en harmoniseren van 
de bedrijfsvoering van de inspecties door deze in lijn te brengen met de rijksbrede bedrijfsvoering.  
 
Eén onderdeel van die samenwerking is dat de rijksinspecties met elkaar hebben afgesproken om 
eens in de twee jaar een klanttevredenheidsonderzoek te houden. De resultaten verschijnen iedere 
twee jaar in een zogenaamd benchmarkrapport. Hierdoor kunnen alle inspecties op het punt van de 
klanttevredenheid met elkaar worden vergeleken. De Inspectie Jeugdzorg voerde in 2014 een 
klanttevredenheidsonderzoek uit. In de resultaten van dit onderzoek kwam naar voren dat de 
ondervraagde instellingen vooral het directe contact met de inspecteurs waardeerden. Meer dan de 
helft van de contacten tussen instelling en inspectie vindt telefonisch plaats. Dit contact wordt 
gewaardeerd met een ruime acht. Een kwart van de contacten loopt via de e-mail. Ook dit contact 
waarderen de instellingen met een ruime acht.  
 
 
6.4 Nationaal Preventie Mechanisme 
Nederland heeft het VN-verdrag tegen foltering geratificeerd. Uitvloeisel daarvan is, dat voor 
Nederland een Nationaal Preventie Mechanisme is ingesteld, waaraan enkele toezichthouders 
deelnemen. De Inspectie Veiligheid en Justitie heeft de coördinerende rol en naast de Inspectie 
Jeugdzorg nemen ook de Inspectie voor de Gezondheidszorg en de Raad voor Strafrechttoepassing 
en Jeugdbescherming hieraan deel. Aangezien het verdrag zich richt op personen die om welke 
reden dan ook zijn ‘ingesloten’, strekt de betrokkenheid van de Inspectie Jeugdzorg zich uit tot de 
42 | Inspectie Jeugdzorg Jaarbericht 2014
