3.3 Thematisch toezicht  
In 2014 heeft de inspectie in het kader van het thematische toezicht een aantal onderzoeken 
uitgevoerd. In deze onderzoeken wordt één aspect van de jeugdzorg doorgelicht, al dan niet binnen 
één type zorgaanbod. 
  
plus
3.3.1 Jeugdzorg 
plus
In 2008 ontstond het eerste aanbod van jeugdzorg voor jeugdigen met zeer zware 
gedragsproblemen. Hun problematiek is dermate ernstig, dat het voor hun behandeling nodig is dat 
zij in hun vrijheid kunnen worden beperkt. In 2014 rondden drie samenwerkende inspecties –de 
Inspectie Jeugdzorg, de Inspectie voor de Gezondheidszorg en de Inspectie van het Onderwijs – 
een stapsgewijs toezicht van enkele jaren af. Stap 1 was gericht op de rechtspositie, stap 2 op het 
leefklimaat en de samenwerking met de school en stap 3 op het behandeltraject van de jeugdigen. 
Uitgangspunt vormde het Kwaliteitskader Gesloten Jeugdzorg, dat in samenwerking met de 
inspecties door de sector is opgesteld. 
 
plus
De sector jeugdzorg heeft zich in de afgelopen zes jaar versterkt. De instellingen en de scholen 
hebben hard gewerkt, van elkaar geleerd en er is veel bereikt. Het beeld van de inspecties over de 
sector is steeds positiever geworden. Gezamenlijkheid is voor de instellingen en de scholen nu de 
norm. Jeugdigen krijgen een individuele behandeling en instellingen bieden maatwerk bij het 
toepassen van vrijheidsbeperkende maatregelen, het inzetten van verlof en het inzetten van 
onderdelen van het dagprogramma. Gezinnen worden betrokken bij de behandeling. Jeugdigen 
gaan in de meeste gevallen binnen twee werkdagen na de aankomst in de instelling naar school en 
er is nauwelijks meer sprake van lesuitval op de scholen. Jeugdigen worden binnen de 
trajectaanpak voorbereid op een vervolgstap richting een zo zelfstandig mogelijk leven buiten de 
geslotenheid.  
 
plus
De inspecties zijn van oordeel dat de sector jeugdzorg ook in de toekomst jeugdigen die een 
zwaardere vorm van gespecialiseerde jeugdhulp nodig hebben, adequate zorg en goed onderwijs 
kan bieden. Nog resterende knelpunten zijn onder meer de doorstroming na een verblijf in 
plus
jeugdzorg naar de meest passende verblijfplaats of onderwijssituatie, en het aanpassen van de 
verblijfsduur aan de behoeften van specifieke groepen, zoals de groep met een lichte verstandelijke 
plus
beperking. Van belang is de verdere ontwikkeling van de Monitor Jeugdzorg , opdat op basis van 
de resultaatmetingen verbeteringen kunnen worden doorgevoerd. 
 
  
20 | Inspectie Jeugdzorg Jaarbericht 2014
