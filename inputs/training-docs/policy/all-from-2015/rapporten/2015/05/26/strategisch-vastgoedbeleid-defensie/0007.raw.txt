Strategisch vastgoedbeleid Defensie  
 
3 Organisatie en besturing 
3.1 Organisatie vastgoedmanagement 
De grootschalige reorganisatie van Defensie na de beleidsbrief 2011 en de beslissing van Defensie 
om deel te nemen aan het Rijksvastgoedbedrijf (RVB), hebben geleid tot een aantal wijzigingen in 
de organisatie en besturing van vastgoed bij Defensie. Defensie hanteert onderstaand model dat 
uitgaat van drie niveaus: strategisch, tactisch en operationeel. 
 
 
 
Strategische niveau 
De Bestuursstaf van Defensie is verantwoordelijk voor het strategische niveau van het 
vastgoedmanagement. Op dit niveau bepaalt Defensie het strategische vastgoedbeleid, stelt de 
3
vastgoednormen vast en draagt zorg voor de optimalisatie van de vastgoedportefeuille in zijn 
4
geheel . De Bestuursstaf neemt ook besluiten over veranderingen in de strategische kernvoorraad 
(uitbreiding, inkrimping en verhuizingen) en stuurt de andere niveaus. Op dit niveau staan het 
beleid voor de totale portefeuille en de locaties in de strategische kernvoorraad centraal.  
 
Tactische niveau 
Het Commando DienstenCentra (CDC) is samen met de defensieonderdelen verantwoordelijk voor 
het tactische niveau van het vastgoedmanagement. Op dit niveau vindt het objectmanagement 
plaats, waarbij de vastgoedbehoefte van de gebruikers wordt gekoppeld aan het aanbod en het 
gebruik en de instandhouding van het vastgoed worden geoptimaliseerd. Het CDC is namens 
Defensie de enige opdrachtgever van het RVB, dat op operationeel niveau opdrachtnemer is. Het 
CDC heeft daarmee een loketfunctie voor de rest van de organisatie. Op dit niveau staan 
                                                
3
  Zoals kwaliteitsnormen, omvang van werkplekken, normbedragen voor nieuwbouw en verbouw, normen voor de 
onderhoudsconditie etc. 
4
  Daarbij spelen vraagstukken als: Past de vastgoedportefeuille nog bij organisatiedoelstellingen (de omvang en samenstelling 
van de krijgsmacht)? Hoe zit het met de productiviteit en de doelmatigheid van de portefeuille als geheel en hoe kunnen die 
worden verbeterd? 
 Pagina 7 van 26
