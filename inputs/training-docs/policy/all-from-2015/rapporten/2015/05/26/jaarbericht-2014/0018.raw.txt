2. Calamiteiten en incidenten 
In de laatste drie jaar zijn in totaal bijna vierhonderd calamiteiten bij de inspectie gemeld (zie 4.3). 
De risicofactor ‘Calamiteiten en incidenten’ bestaat uit twee onderdelen: Als eerste kijkt de 
inspectie naar het aantal calamiteiten dat wordt afgesloten na een nader onderzoek. Als bij een 
instelling calamiteiten herhaaldelijk nader moeten worden onderzocht, kan het zijn dat de instelling 
onvoldoende zicht heeft op oorzaken van calamiteiten of onvoldoende verbeteringen naar 
aanleiding van calamiteiten doorvoert.  
De inspectie beoordeelt jaarlijks de kwaliteit van de incidentenrapportages van de instellingen (zie 
4.5). Het tweede onderdeel van deze risicofactor is de kwaliteit van die rapportages. Als de 
kwaliteit van de registratie en analyse van incidenten niet toereikend is, of als er onrealistische of 
niet ambitieuze verbeteracties worden gesteld, vindt de inspectie dit een risico. Het is een risico 
omdat de oorzaken van incidenten dan kunnen blijven bestaan, wat kan leiden tot herhaling van 
incidenten en onveilige situaties voor jeugdigen. 
 
3. Vragenlijst risico-indicatoren 
De risico-indicatoren zijn ontwikkeld om een zo goed mogelijk beeld van mogelijke kwaliteitsrisico’s 
van een instelling te krijgen. Na een evaluatie in 2013 zijn de bestaande risico-indicatoren 
aangepast. Voor vijf verschillende werksoorten zijn risico-indicatoren opgesteld. In figuur 3.4 staat 
een overzicht van de in totaal elf risico-indicatoren, gecombineerd met de werksoort(en) waarvoor 
ze zijn uitgevraagd. De risico-indicatoren zijn gepubliceerd op: www.risicoindicatoren.nl 
 
 
Figuur 3.4: De risico-indicatoren per werksoort. 
 Ambulante BJZ en Jeugd- Pleeg- Residentiële 
1 plus
jeugdhulp LWI zorg zorg jeugdzorg 
Aanvang hulpverlening * ˙ ˙ ˙ ˙ 
Bereikbaarheid ˙ * ˙ ˙ ˙ 
Geschiktheid pleeggezin ˙ ˙ ˙ * ˙ 
Structurele veiligheidsinschatting en beoordeling * * * * * 
Integrale hulp aan gezinnen * * ˙ ˙ ˙ 
Caseload * * ˙ * ˙ 
Stabiliteit ˙ ˙ * ˙ * 
Inhoudelijke sturing * * ˙ * * 
Deskundigheidsbevordering * * * * * 
Voortijdige beëindiging * * * * * 
Vervolg ˙ ˙ * ˙ * 
1
 BJZ staat voor Bureau Jeugdzorg en LWI voor landelijk werkende instelling. 
 
 
Per indicator heeft de inspectie vastgesteld hoe deze te bevragen en wanneer er sprake is van een 
risico. Er zijn vragenlijsten risico-indicatoren ontwikkeld voor de verschillende werksoorten. Met 
behulp van deze vragenlijsten zijn bij de instellingen gegevens opgevraagd over het kalenderjaar 
2013. Elke instelling heeft begin 2014 minimaal één vragenlijst gekregen. Per instelling zijn op 
basis van de verzamelde gegevens de scores op de afzonderlijke risico-indicatoren berekend, en 
18 | Inspectie Jeugdzorg Jaarbericht 2014
