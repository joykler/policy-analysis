2.3.1 Gegevens over wanbetalers in het voortraject (< zes maanden)  
 
De wanbetalersregeling kent verschillende actoren (zorgverzekeraars, broninhouders, CJIB, 
Belastingdienst) in verschillende fasen. De uitvoering door het Zorginstituut heeft daarin een 
prominente rol. Om die reden is naar aanleiding van de evaluatie besloten dat het Zorginstituut een 
regierol voert bij de uitvoering van de regeling waar alle bij de uitvoering van belang zijnde 
4 
aspecten aan de orde kunnen komen. In het verlengde van dit Ketenoverleg verstrekken 
zorgverzekeraars sinds eind 2013 gegevens aan het Zorginstituut. In de ketenmonitor wordt een 
aantal gegevens uit het traject bij zorgverzekeraars gecombineerd met de gegevens in het 
bestuursrechtelijk premieregime. 
In april 2014 is de eerste ketenmonitor ter beschikking gekomen ten behoeve van de bij het 
Ketenoverleg betrokken partijen. De ketenmonitor wordt periodiek geactualiseerd en uitgebreid. 
Aan de hand van deze ketenmonitor kunnen gegevens in de gehele keten worden geanalyseerd op 
trends en ontwikkelingen. De onderstaande tabellen zijn aan deze ketenmonitor ontleend.  
 
Aantallen tweede- en vierdemaandsbrieven 
In tabel 2.1 is het totaal aantal verstuurde tweede- en vierdemaandsbrieven opgenomen dat 
zorgverzekeraars in 2014 hebben verstuurd. De tweede- en vierdemaandsbrieven geven een beeld 
van het aantal verzekerden met een betalingsachterstand en de mate waarin zij er in slagen verder 
oplopen van de premieschuld te voorkomen. Deze tabel laat zien dat het aantal 
vierdemaandsbrieven flink lager is dan het aantal tweedemaandsbrieven. Hieruit kan worden 
geconcludeerd dat de grootste reductie in betalingsachterstanden gerealiseerd wordt tussen de 
tweede en de vierde maand. Het verschil tussen het aantal verstuurde vierdemaandsbrieven 
(164.484) en het aantal aangemelde wanbetalers (127.778) is kleiner. Dit laat zien dat relatief veel 
mensen die een vierdemaandsbrief ontvangen doorstromen naar het bestuursrechtelijk 
premieregime.  
 
Tabel 2.1 Jaarlijks verstuurde tweede- en vierdemaandsbrieven (bron: Ketenmonitor)  
 2014 
Tweedemaandsbrieven 
512.016 
Vierdemaandsbrieven 
164.484 
Zes maanden: aanmelding 
127.778 
bestuursrechtelijk premieregime 
 
Betalingsachterstand nominale premie zorgverzekeraars  
Tabel 2.2 geeft informatie over het gemiddeld aantal verzekerden in 2014 met een 
betalingsachterstand. Deze gegevens zijn voor het jaar 2013 en eerder niet beschikbaar. Uit de 
tabel blijkt dat een deel van de mensen met een betalingsachterstand van meer dan zes maanden 
niet bij het Zorginstituut is aangemeld (het aantal mensen met een betalingsachterstand van meer 
dan zes maanden is immers iets groter dan het aantal wanbetalers dat is aangemeld bij het 
5
Zorginstituut) . Dit wordt voornamelijk veroorzaakt doordat een betalingsregeling is getroffen 
waarbij ook de lopende maandpremies weer worden voldaan.  
In die gevallen vindt geen aanmelding plaats.  
 
  
                                                 
4
 Deelnemers aan het Ketenoverleg zijn: Zorginstituut, zorgverzekeraars, ZN, Belastingdienst/Toeslagen, UWV, 
SVB, CJIB, deurwaardersbranche, NVVK en VWS. 
5 
Zie tabel 2.4 
 
9
