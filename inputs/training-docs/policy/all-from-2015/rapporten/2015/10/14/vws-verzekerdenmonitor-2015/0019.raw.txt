HOOFDSTUK 3. OPSPORING VAN ONVERZEKERDEN  
 
 
3.1 Inleiding  
 
7
Op 15 maart 2011 is de Wet Opsporing en verzekering onverzekerden zorgverzekering (hierna: 
Wet Ovoz) in werking getreden. De Wet Ovoz heeft tot doel om het aantal onverzekerden terug te 
dringen. Sinds de invoering van de Zvw in 2006 moeten verzekeringsplichtigen een 
zorgverzekeringsovereenkomst hebben. Verzekeringsplichtigen die nalaten een zorgverzekering te 
sluiten, zijn onverzekerd. De regering is van mening dat het ongewenst is dat er een situatie 
bestaat waarbij een aanzienlijk deel van de verzekeringsplichtigen zich kan onttrekken aan de 
verzekeringsplicht. In de eerste plaats gaat het natuurlijk om de onverzekerden zelf. Ook de 
onverzekerde die denkt dat hij geen verzekering nodig heeft, kan geconfronteerd worden met een 
ernstige ziekte of een ongeval. En meestal zal deze onverzekerde niet in staat zijn de kosten van 
die zorg zelf te betalen. Het is juist de door de verzekering geboden bescherming die bewerkstelligt 
dat de negatieve, financiÃ«le gevolgen van dergelijke gebeurtenissen, beperkt blijven. 
Ten tweede speelt hierbij niet alleen het persoonlijk belang van de onverzekerden, maar ook het 
belang van het sociale verzekeringssysteem. Gezien vanuit het verzekeringsstelsel is het 
ongewenst dat er inbreuk wordt gemaakt op de daaraan ten grondslag liggende solidariteit. Daarin 
is meedoen, ook wanneer je het niet nodig hebt, de leidende gedachte. Tot slot geldt dat 
onverzekerd zijn mogelijk gevolgen heeft voor de volksgezondheid, omdat onverzekerden daardoor 
zorg zouden kunnen mijden en daarmee in sommige gevallen anderen in gevaar brengen. 
Daardoor zou de gezondheidszorg met onnodige kosten kunnen worden opgezadeld.  
 
3.2 Werking maatregelen van de Wet Ovoz  
 
Sinds de invoering van de Wet Ovoz op 15 maart 2011 worden verzekeringsplichtigen die geen 
zorgverzekering hebben gesloten via bestandskoppeling opgespoord. Voor de actieve opsporing is 
allereerst van belang te weten wie er verzekeringsplichtig zijn voor de Zvw. Dat is iedereen die 
verzekerd is voor de Wlz, met uitzondering van militairen in werkelijke dienst en gemoeds-
bezwaarden. De opsporingsactiviteiten in het kader van de Wet Ovoz worden door de SVB in 
opdracht van het Zorginstituut verricht. De SVB beheert de volledige verzekerdenadministratie van 
de volksverzekeringen. Door dit bestand te combineren met gegevensbestanden van bijvoorbeeld 
de Dienst Uitvoering Onderwijs (DUO) en de polisadministratie van het Uitvoeringsinstituut 
werknemersverzekeringen (UWV) blijkt wie Wlz-verzekerd is. Door het resultaat van die 
bestandsvergelijking te koppelen aan het bestand van degenen die daadwerkelijk een 
zorgverzekering hebben gesloten (het Referentiebestand Verzekerden Zorgverzekeringswet 
(RBVZ)) wordt zichtbaar wie onverzekerd is. De SVB meldt de resultaten van de uitgevoerde 
bestandsvergelijking aan het Zorginstituut. 
 
De Wet Ovoz regelt het volgende 'proces opsporing onverzekerden' dat het Zorginstituut dient te 
volgen:  
 
1. Aanschrijving door het Zorginstituut  
Een onverzekerde die door middel van bestandsvergelijking is opgespoord, krijgt eerst een brief 
van het Zorginstituut. Daarin wordt hij gewezen op het feit dat hij is gesignaleerd als iemand die 
(vermeend) verzekeringsplichtig is, maar zich niet heeft verzekerd voor de Zvw. Het doel van deze 
aanschrijving is de onverzekerde een prikkel te geven alsnog zijn plicht tot het sluiten van een 
zorgverzekering na te komen.  
De onverzekerde krijgt drie maanden de gelegenheid om alsnog een zorgverzekering te sluiten of 
aan te geven welke omstandigheden maken dat hij niet verzekeringsplichtig is.  
  
                                                 
7
 Stb. 2011, 111. 
 
19
