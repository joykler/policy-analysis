De in tabel 4.6 opgegeven maanden zijn de focusmaanden waarin deze intensivering plaatsvindt of 
heeft plaatsgevonden. In de focusmaand wordt de aandacht specifiek gericht op het deelproject, 
bijvoorbeeld met brieven, mailings en outbound belacties. 
 
Tabel 4.6 Deelprojecten doelgroepgerichte voorlichting 
  
2014 2015 
 
Gemeenten maart april 
 
Jongeren en Studenten september september 
Allochtonen mei oktober 
 
Uitzendbureaus - februari 
 
GGZ - juni/juli 
 
Dak – en thuislozen  juni maart 
 
Gedetineerden - mei 
Onverzekerde patiënten november januari 
 
 
Deelproject Dak- en thuislozen 
Met betrekking tot dak- en thuislozen heeft Zorgverzekeringslijn.nl aangegeven dat in 2014 226 
burgers contact hebben gezocht met Zorgverzekeringslijn.nl over een uitschrijving bij de 
zorgverzekeraar in verband met registratie in de BRP. Daarvan gaven 33 personen aan dak- en of 
thuisloos te zijn.  
In juni 2014 zijn alle dak- en thuislozenopvangcentra en de landelijke belangen-verenigingen, 
alsmede de wethouders van centrumgemeenten benaderd met informatie. In totaal zijn er 244 
brieven, 16 presentatiemappen, 115 flyers en 168 posters ten behoeve van deze doelgroep 
verstuurd en is naar aanleiding van de verstuurde brieven 85 keer telefonisch contact geweest. Er 
zijn voorts een aantal werkbezoeken afgelegd bij professionals in het sociale domein en 
voorlichtings-bijeenkomsten gehouden.  
 
Deelproject Gedetineerden 
Jaarlijks keren ruim 30.000 ex-gedetineerden terug in de maatschappij. Uit onderzoek blijkt dat 
gedetineerden in grote mate problemen hebben op het gebied van schulden. Gedetineerden tussen 
de 18 en 24 jaar hebben vooral schulden bij de telefonie- en internetaanbieders en 
zorgverzekeraars. Ook volwassen gedetineerden hebben vaak schulden bij de zorgverzekeraars, 
maar in mindere mate dan jongvolwassen gedetineerden. Met betrekking tot (ex)-gedetineerden 
werkt Zorgverzekeringslijn.nl samen met de Dienst Justitiële Inrichtingen (DJI) in het project ‘Re-
integratie van (ex-) gedetineerden’ om de overgang van detentie naar invrijheidsstelling zo veel 
mogelijk zonder problemen (tegengaan wanbetaling en onverzekerdheid) te starten.  
De samenwerking richt zich op het faciliteren van voorlichting aan (ex-) gedetineerden over de 
premie- en verzekeringsplicht en het aflossen van bestaande schulden bij de zorgverzekeraar.  
In mei 2015 zijn 17 penitentiaire inrichtingen aangeschreven. De voorlichtingsactiviteiten bestaan 
uit het verstrekken van een flyer waarbij de focus ligt op het opschorten en activeren van de 
zorgverzekering, het verzorgen van voorlichting aan casemanagers en gedetineerden, alsmede de 
inzet van een gratis telefoonnummer voor gedetineerden bij de aanpak van schulden. 
 
Deelproject Onverzekerde patiënten 
In november 2014 zijn de loketten Patiëntenvoorlichting van ziekenhuizen schriftelijk geattendeerd 
op de flyer onverzekerde meerderjarigen. Verder is er een informatieve bijdrage geleverd aan de 
nieuwsbrieven van de Nederlandse Federatie van Universitair Medische Centra (NFU) en de 
Nederlandse Vereniging van Ziekenhuizen (NVZ). Zorgverzekeringslijn.nl heeft een 5-tal flyers 
gericht op onverzekerden die worden verstuurd naar organisaties.  
Apotheken, verloskundige praktijken en andere zorgverleners worden vanaf november 2015 
benaderd.
