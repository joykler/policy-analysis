HOOFDSTUK 8. CARIBISCH NEDERLAND 
 
 
8.1 De zorgverzekering in Caribisch Nederland 
 
Een bijzonder aspect van het stelsel van Nederlandse ziektekostenverzekeringen wordt 
gevormd door de zorgverzekering in Caribisch Nederland.  
Caribisch Nederland bestaat uit de eilanden Bonaire, Sint Eustatius en Saba. Het gaat om circa 
24.000 verzekerden in 2014. Op 10 oktober 2010 zijn de eilanden openbaar lichaam van Nederland 
geworden en sindsdien is Nederland verantwoordelijk voor de sociale ziektekostenwetgeving in 
Caribisch Nederland. 
 
Aangezien de voormalige Nederlands-Antilliaanse regelgeving noch de Nederlandse regelgeving op 
het gebied van de sociale ziektekostenverzekering een oplossing bood voor de bestaande situatie 
op de eilanden, is per 1 januari 2011 voorzien in een nieuwe zorgverzekering.  
De ziektekostenregelingen die op dat moment bestonden, zijn komen te vervallen.  
Deze nieuwe zorgverzekering voorziet er in dat iedereen die rechtmatig woont of werkt op het 
grondgebied van Caribisch Nederland van rechtswege verzekerd is. In het Besluit zorgverzekering 
BES is geregeld wie verzekerd zijn en wie uitgezonderd zijn van de verplichte verzekering.  
De zorgverzekering is op de specifieke situatie van de eilanden toegespitst.  
De zorgverzekering in Caribisch Nederland omvat zowel curatieve als langdurige zorg. De kosten 
van de verzekering worden deels uit werknemerspremies (als onderdeel van de door de minister 
van Financiën ingevoerde “vlaktaks” van 30,4%) en deels uit werkgeverspremies gefinancierd. 
 
De verzekering wordt uitgevoerd door het zorgverzekeringskantoor, gevestigd te Bonaire 
en de op Saba en Sint Eustatius gesitueerde dependances.  
Per 1 januari 2015 zijn de aanspraken op fysiotherapie en op mondzorg in lijn gebracht met de 
aanspraken in (Europees) Nederland. Dat betekent onder meer dat de eerste 20 behandelingen 
fysiotherapie voor eigen rekening komen en dat er geen aanspraak meer is op een eenmalige 
sanering van het gebit. Voorts maakt de hielprik per 1 januari 2015 onderdeel uit van het 
zorgaanbod in Caribisch Nederland. 
 
Met ingang van 1 januari 2016 is een wijziging van het Besluit voorzien. In aansluiting op 
wijzigingen in de kring van verzekerden in het (Nederlandse) ‘Besluit uitbreiding en beperking kring 
verzekerden volksverzekeringen 1999’ dienen ook wijzigingen in de kring van verzekerden van het 
‘Besluit zorgverzekering BES’ te worden aangebracht. Daarmee wordt dubbele ziektekosten-
verzekering dan wel het ontbreken van een ziektekostenverzekering voorkomen. Verder zal op 
verzoek van het ministerie van Financiën de bepaling betreffende premieheffing door werkgevers 
worden verduidelijkt.  
 
8.2 Verbetering van de zorg 
 
25
In september 2013 is de Commissie Goedgedrag (hierna: Commissie) ingesteld om voor 
de lange(re) termijn een advies op te stellen over de toekomst van de zorg in Caribisch 
Nederland. Opdracht voor de commissie was om concreet te maken hoe, binnen de budgettaire 
kaders en binnen de wettelijke kaders, de opbouw van de zorginfrastructuur de komende jaren 
verder vorm zou moeten krijgen. De Commissie heeft in mei 2014 zijn advies afgerond.  
Het advies van de Commissie is volledig overgenomen. Op basis van de aanbevelingen van de 
Commissie wordt de verdere verbetering van het zorgaanbod ter hand genomen in de komende 
jaren. Dat houdt in dat conform het advies, de zorg in Caribisch Nederland in de periode 2014-
2020 verder zal worden verbeterd richting een voor (Europees) Nederland aanvaardbaar niveau. 
Het gaat hierbij om het realiseren van een goed functionerend, duurzaam stelsel van zorg, dat voor 
alle rechthebbenden in gelijke mate toegankelijk is. 
 
Daarbij moet binnen de beschikbare budgettaire kaders recht worden gedaan aan zowel de 
culturele, geografische en andere verschillen tussen het Europese en het Caribische deel van 
                                                 
25
 De commissie, genoemd naar de voorzitter, de heer F. Goedgedrag, bestond uit bestuurders van de eilanden, 
zorgaanbieders, het hoofd zorgverzekeringskantoor en een door VWS geleverde secretaris.  
 
42
