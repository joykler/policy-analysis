3.4 Verloop van het aantal onverzekerden 
 
Aantal onverzekerden 
Tabel 3.1 toont het verloop van het aantal aangeschreven onverzekerden, het aantal 
onverzekerden dat uit het Ovoz-traject is gestroomd en de stand van het aantal actieve 
onverzekerden. Bij de interpretatie van tabel 3.1 dient in ogenschouw te worden genomen dat 
hierin is inbegrepen een jaarlijkse piek (in maart) van tussen de 25.000 en 30.000 aanschrijvingen. 
Een deel van deze piek wordt veroorzaakt door vertragingen in de administratie van overstappende 
verzekerden. Als deze piek voor dat deel buiten beschouwing wordt gelaten, dan kan 
geconcludeerd worden dat maandelijks circa 4.500 personen in en uit de regeling van de Wet Ovoz 
stromen. Dit is hetzelfde aantal als in 2013. Tussen het in- en uitstromen kan een persoon 
geregistreerd staan als actief onverzekerd (fase van aanschrijving en boete oplegging) of 
ambtshalve verzekerd.  
 
Tabel 3.1 Aantal onverzekerden per jaar per 31 december en stand juni 2015 
 
2011 2012 2013 2014 juni 2015 
 
 
Aangeschreven 164.388 69.744 69.382 71.726 24.726 
Einde onverzekerd 106.423 96.028 72.323 71.012 29.911 
Stand actief onverzekerden 57.965 31.681 28.740 29.454 24.269 
 
Totalen maart 2011 tot juni 2015 
Tabel 3.2 toont de redenen dat aangeschreven vermeende onverzekerde verzekeringsplichtigen 
niet meer in het traject van de Wet Ovoz zitten. In de periode vanaf 2011 tot en juni 2015 zijn 
370.900 personen aangeschreven als mogelijk onverzekerde verzekeringsplichtige. Het grootste 
gedeelte hiervan (344.691) heeft vervolgens actie ondernomen door: 
 zich alsnog te verzekeren voor de Zvw (202.392); 
 te betwisten dat zij Wlz-verzekeringsplichtig zijn (142.209) 
 
Tabel 3.2 De totalen van maart 2011 tot juni 2015 
Reden uitschrijving Totaal 
Ingeschreven bij zorgverzekeraar 202.392 
Ambtshalve verzekerd 23.766 
Niet meer Wlz-verzekerd 142.209 
Overig 2.533 
Totaal 370.900 
 
Doorgestroomd naar wanbetalersregeling 
Van de groep personen die na aanvankelijke onverzekerdheid alsnog verzekerd is geraakt in de 
periode 2011 tot en met juni 2015 (in totaal 226.158 personen) zijn 28.474 personen aangemeld 
als wanbetaler. Dat is circa 12,5%. 
 
3.5 Conclusie  
 
Inmiddels is het aantal mogelijk verzekeringsplichtige onverzekerden dat in en uit de regeling van 
de Wet Ovoz stroomt gestabiliseerd op circa 4.500 personen per maand. Naar verwachting zullen 
de maatregelen zoals beschreven in paragraaf 3.3, in de komende jaren leiden tot een lagere in- 
en uitstroom.
