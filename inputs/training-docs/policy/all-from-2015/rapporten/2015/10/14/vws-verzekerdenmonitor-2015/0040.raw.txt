Tabel 7.7 Meerjarig overzicht kosten grensoverschrijdende zorg Zvw-verzekerden (bron: Zorginstituut) 
23
 2012 2013 2014 
Zvw-polis 256,4 243,5 260,1 
Verordening of 164,6 156,7 121,4 
verdrag 
Totaal (x € 1 mln.) 421,0 400,2 381,5 
 
Uit het overzicht valt het volgende op te maken: 
- De totale zorgkosten van Nederlandse verzekerden in het buitenland in 2014 bedragen € 381,5 
miljoen. Dit is een daling ten opzichte van 2013 met € 18,7 miljoen (€ 400,2 miljoen). De daling 
in de afgelopen 2 jaren is een breuk in de trend van de daaraan voorafgaande jaren, waarin de 
kosten van grensoverschrijdende zorg alleen een stijging lieten zien. Meerjarige conclusies 
kunnen hier echter nog niet aan worden verbonden. Fluctuaties in de kosten van 
grensoverschrijdende zorg laten zich namelijk moeilijk verklaren, doordat deze afhankelijk zijn 
van velerlei factoren. Zo is een toe- of afname in het grensoverschrijdend personenverkeer 
(bijvoorbeeld het aantal buitenlandvakanties, internationale arbeidsmobiliteit of de vraag naar 
zorg in het buitenland) hierop van invloed. Daarnaast worden fluctuaties in de kosten van 
grensoverschrijdende zorg veroorzaakt door de wijze van rapporteren door het Zorginstituut. 
Het Zorginstituut wijst namelijk de uitgaven deels toe naar het jaar waarin de zorg is betaald 
(rapportage op kasbasis) in plaats van naar het jaar waarin de zorg is verleend (rapportage op 
transactiebasis). Doordat het declaratieproces vanuit het buitenland lange termijnen kent en er 
soms sprake is van bulkindiening of bulkafhandeling kunnen de rapportages (en daardoor ook 
de ramingen) een vertekend beeld geven.  
- De kosten op grond van de Zvw-polis bedroegen in 2014 € 260,1 miljoen. Dit is een stijging ten 
opzichte van 2013 (€ 243,5 miljoen) van bijna 7%. Op grond van de Verordening en verdragen 
bedroegen de zorgkosten buitenland in totaal € 121,4 miljoen. Dit is een daling van bijna 23% 
ten opzichte van 2013 (€ 156,7 miljoen). De bedragen over 2014 kunnen nog geactualiseerd 
worden in de volgende Verzekerdenmonitor. Daarmee zijn dit voorlopige cijfers. 
- De cijfers over het jaar 2013 zijn in de tabel geactualiseerd ten opzichte van de 
Verzekerdenmonitor van vorig jaar. De vergelijking van de totale zorgkosten in het buitenland 
tussen jaar 2012 en 2013 laat een daling zien van ongeveer € 21 miljoen. Deze daling is voor 
tweederde toe te wijzen aan de daling in de kosten die zijn gemaakt op basis van de Zvw-polis 
en voor een derde aan de daling van de uitgaven op grond van de Verordening of een verdrag. 
7.8 Voorlichting over grensoverschrijdende zorg 
 
Zoals hiervoor is aangegeven kunnen Zvw-verzekerden gebruik maken van twee verschillende 
routes voor vergoeding van zorg in het buitenland: de Verordening of de Zvw-polis. Het naast 
elkaar bestaan van twee verschillende routes maakt het voor de verzekerde ingewikkeld. Goede 
voorlichting is daarom van belang.  
Ter implementatie van de Europese Richtlijn betreffende de toepassing van de rechten van 
24
patiënten bij grensoverschrijdende gezondheidszorg (de Patiëntenrichtlijn) heeft de Minister van 
VWS het Zorginstituut aangewezen als nationaal contactpunt voor grensoverschrijdende zorg 
(hierna: NCP). Het NCP verstrekt op de website www.cbhc.nl algemene informatie aan verzekerden 
over hun rechten en plichten bij grensoverschrijdende zorg binnen de EU.  
 
Op verzoek van VWS heeft het NCP statistieken beschikbaar gesteld van alle ingekomen verzoeken 
om informatie. In Tabel 7.8 is te zien dat in het jaar 2014 in totaal 179 verzoeken om informatie 
door het NCP zijn ontvangen. De tabel geeft ook inzicht in het onderwerp van de vragen.  
 
 
                                                 
23
 De bedragen 2013 zijn geactualiseerd.  
24
 Richtlijn 2011/24/EU (9 maart 2011) van het Europees Parlement en de Raad betreffende de toepassing van 
de rechten van patiënten bij grensoverschrijdende gezondheidszorg (L 88/45). 
 
 
40
