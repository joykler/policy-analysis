geval natuurlijk wel behoefte aan medische zorg. Medisch noodzakelijke zorg wordt niet geweigerd. 
Uitgangspunt daarbij is dat de betrokkenen de kosten van de zorg die zij ontvangen zelf betalen. 
Indien zij daar niet in staat blijken, kunnen zorgaanbieders - onder voorwaarden - een beroep doen 
op een bijdrageregeling die wordt uitgevoerd door het Zorginstituut. Op grond van deze regeling 
wordt aan hen de kosten geheel of gedeeltelijk vergoed, voor zover zij die niet kunnen verhalen op 
de betreffende cliÃ«nt. 
De Sociale Verzekeringsbank (SVB) heeft de exclusieve bevoegdheid om de Wlz-verzekeringsstatus 
vast te stellen. De SVB beheert een positieve, actuele Wlz-verzekerdenregistratie, die aansluit bij 
de opzet voor de Basisadministratie Volksverzekeringen (BAV). Zorgverzekeraars kunnen, indien 
twijfel bestaat over de verzekeringsplicht van een aspirant-verzekerde, de SVB verzoeken 
informatie te verstrekken over de verzekeringsstatus van betrokkene. Op die manier kunnen zij 
vaststellen of iemand Wlz-verzekerd is en dus moet worden geaccepteerd voor de zorgverzekering. 
 
Iedereen die Wlz-verzekerd is, is in principe verzekeringsplichtig voor de Zvw. Hierop gelden twee 
uitzonderingen, namelijk voor militairen in werkelijke dienst en voor gemoedsbezwaarden. 
Gemoedsbezwaarden zijn mensen die op grond van hun geloofsovertuiging bezwaar hebben tegen 
elke vorm van verzekering. Onder strikte voorwaarden kunnen zij bij de SVB een ontheffing van de 
premieplicht aanvragen. Eind 2014 waren er 12.504 gemoedsbezwaarden.  
 
Niet iedereen die verzekeringsplichtig is voor de Zvw sluit daadwerkelijk een zorgverzekering af. 
Eind 2014 waren er nog ruim 29.454 mensen die actief onverzekerd zijn. Deze personen bevinden 
zich in de fase van aanschrijving en boete oplegging. Daarnaast waren er eind 2014 nog ruim 
327.334 wanbetalers die wel een verzekering hadden afgesloten, maar hebben nagelaten de 
premie te betalen. De regering vindt het ongewenst dat mensen zich onttrekken aan de 
verzekerings- of de premieplicht; voor de betrokkenen zelf, maar ook omdat dit de solidariteit va 
het zorgstelsel aantast. Daarom bestaan er diverse maatregelen om het aantal onverzekerden en 
wanbetalers terug te dringen.  
 
Een bijzonder aspect van het stelsel van Nederlandse ziektekostenverzekeringen wordt gevormd 
door de zorgverzekering in Caribisch Nederland (Bonaire, Saba, Sint Eustatius). Sinds 1 januari 
2011 is voorzien in een zorgverzekering voor iedereen die rechtmatig woont of werkt op het 
grondgebied van Caribisch Nederland. Die verzekering is toegespitst op de specifieke situatie van 
de eilanden. Het gaat om circa 24.000 verzekerden 
Onderstaande tabel geeft een overzicht van het aantal Zvw-verzekerden en de omvang van de 
diverse bijzondere groepen die in deze monitor aan de orde komen. 
 
Tabel 1.1: Totaal aantal Zvw-verzekerden en bijzondere groepen in deze monitor (eind 2014) 
Groep Omvang 
Zvw-verzekerden 16.823.215 
Zvw-verzekerden > 18 jaar  13.394.257 
Wanbetalers 327.334 
Onverzekerden 29.454 
Gemoedsbezwaarden 12.504 
Illegalen en andere onverzekerbare vreemdelingen 7.202* 
Verdragsgerechtigden 133.282 
Verzekerden Caribisch Nederland 24.000 
* Schatting op basis van het aantal gedeclareerde medicijnen. Zie hoofdstuk 6.4.2. 
  
 
6
