Tabel 2.2 Gemiddeld aantal verzekerden met betalingsachterstand in 2014 (bron: Ketenmonitor) 
Verzekerden met betalingsachterstand van: 2014 
2-4 maandpremies 139.517 
4-6 maandpremies 121.463 
van 6 of meer maandpremies 342.685 
Totaal aantal betalingsachterstanden 603.665 
 
Aantal debiteuren met een betalingsregeling of een stabilisatieovereenkomst 
In tabel 2.3 is het aantal lopende betalingsregelingen (intern of extern, bij een incassopartner) dat 
op 31 december 2014 open stond en het aantal stabilisatieovereenkomsten in beeld gebracht. Het 
betreft hier regelingen en overeenkomsten waar ten minste de premieschuld in zit. Betalings-
regelingen bij de externe incassopartner hebben zowel betrekking op de buitengerechtelijke- als de 
gerechtelijke fase.  
Een stabilisatieovereenkomst is een schuldhulpinstrument dat ten doel heeft om evenwicht te 
brengen én te houden in de inkomsten en uitgaven van de schuldenaar en zo de mogelijkheid te 
creëren om de schuldsituatie op te lossen. Een stabilisatieovereenkomst is reden tot opschorting 
van de betalingsverplichting van de bestuursrechtelijke premie, zodat de wanbetaler meer financiële 
ruimte krijgt voor afbetaling van de schulden. Indien dit leidt tot een succesvolle schuldsanering, 
wordt de resterende openstaande schuld kwijtgescholden. Uit gegevens van het Zorginstituut blijkt 
dat circa de helft van de stabilisatieovereenkomsten echter niet definitief tot stand komt dan wel 
mislukt.  
 
Tabel 2.3 Lopende betalingsregelingen/stabilisatieovereenkomst per 31 december 2014 (bron: Ketenmonitor) 
2014 intern extern stabilisatie 
 152.985 119.110 6.852 
 
2.3.2 Gegevens over wanbetalers in het bestuursrechtelijk premieregime 
 
Totaal aantal wanbetalers die bestuursrechtelijke premie betalen 
Het Zorginstituut verzorgt sinds de inwerkingtreding van de wanbetalersregeling maandelijks 
overzichten met betrekking tot het aantal wanbetalers. Deze overzichten zijn verwerkt in een 
meerjarig overzicht (tabel 2.4). Het aantal wanbetalers is geen statisch getal: maandelijks stromen 
er gemiddeld ruim 10.000 nieuwe wanbetalers in, maar er stromen ook maandelijks bijna 10.000 
mensen uit. Uit de maandelijkse groei kan worden opgemaakt dat er nog steeds sprake is van een 
absolute stijging van het aantal wanbetalers in het bestuursrechtelijk premieregime.  
Op 1 juni 2015 waren er 333.751 wanbetalers in het bestuursrechtelijk premieregime. Het 
Zorginstituut verwacht eind 2015 circa 338.000 wanbetalers. Dit is 2,52% van het aantal 
premieplichtigen. Deze groei is ongeveer gelijk aan de groei in 2014 (circa 11.000) en nog steeds 
lager dan in 2013 (groei van 17.000 wanbetalers). De lagere groei van wanbetalers in het 
bestuursrechtelijk regime wordt veroorzaakt door een hogere uitstroom in 2014. De uitstroom is in 
tabel 2.5 nader toegelicht.  
 
Tabel 2.4 Aantal wanbetalers in het bestuursrechtelijk premieregime (bron: Zorginstituut) 
 2010 2011 2012 2013 2014 Juni 2015 
Aantal wanbetalers  266.502 303.797 298.716 316.006 327.334 333.751 
Instroom 301.852 122.835 118.913 127.327 127.778 55.854 
Uitstroom 37.578 85.552 124.075 110.087 115.058 49.434 
 
Uitstroomredenen bestuursrechtelijk premieregime 
In tabel 2.5 zijn de redenen voor uitstroom uit het bestuursrechtelijk premieregime nader 
gespecificeerd. De belangrijkste uitstroomredenen zijn nog steeds de afbetaling van schulden en de 
beëindiging van de verzekeringsplicht (bijv. vertrek naar het buitenland, ex-arbeidsmigranten).  
De minnelijke schuldhulpverlening lijkt na een sterke stijging in de jaren tot en met 2013 te 
stabiliseren (ruim 9.000). De reden ‘goede betaler' betreft de (opgeschorte) inning van de 
bestuursrechtelijke premie voor bijstandsgerechtigden in Amsterdam die meedoen met de regeling 
die is afgesproken tussen de gemeente Amsterdam en Zorgverzekeraar Agis (thans Zilveren Kruis).  
 
10
