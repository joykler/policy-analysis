HOOFDSTUK 7. INTERNATIONALE ASPECTEN 
 
7.1 Inleiding 
 
In dit hoofdstuk wordt ingegaan op de kosten die zijn gemaakt voor zorg in het buitenland door 
twee categorieën personen. Het betreft in de eerste plaats mensen die in het buitenland wonen en 
op grond van de Europese sociale zekerheidsverordening (EG) Nr. 883/2004 of een bilateraal 
sociale zekerheidsverdrag recht hebben om zorg in hun woonland te ontvangen ten laste van 
11
Nederland. Dit zijn de zogeheten ’verdragsgerechtigden’.  
In §7.2 tot en met 7.6 wordt hier nader op ingegaan. Daarnaast geeft dit hoofdstuk informatie over 
Zvw-verzekerden die in het buitenland zorg ontvangen (§7.7 tot en met 7.8).  
 
7.2 Verdragsgerechtigden 
 
De Europese sociale zekerheidsverordening nr. 883/2004 (hierna: Verordening) en de tussen 
Nederland en andere staten bestaande bilaterale sociale zekerheidsverdragen (hierna: verdragen) 
12
hebben onder meer tot doel te voorkomen dat mensen die zich binnen de EU/EER en Zwitserland 
(hierna: EU) of tussen Nederland en de verdragslanden verplaatsen, hun ziektekostendekking 
verliezen of dubbel wettelijk verzekerd zijn.  
Personen die in een ander EU-land of verdragsland wonen hebben onder bepaalde omstandigheden 
een ‘verdragsrecht op zorg’ in het woonland ten laste van Nederland. De betreffende 
verdragsregeling voorziet daar zelf in. Deze personen worden verdragsgerechtigden genoemd. 
Nederland vergoedt de door het woonland gemaakte kosten.  
 
Het betreft de onderstaande categorieën personen: 
a) in een andere EU-lidstaat of verdragsland wonende gezinsleden van mensen die Zvw-verzekerd 
zijn (bijvoorbeeld gezinsleden van grensarbeiders); 
b) in een andere EU-lidstaat of verdragsland wonende personen met een Nederlands wettelijk 
13
pensioen of uitkering en 
c) in een andere EU-lidstaat of verdragsland wonende gezinsleden van de onder b) genoemde 
personen.  
 
Ad a) In het buitenland wonende gezinsleden van Zvw-verzekerden 
De Wlz en de Zvw kennen geen medeverzekering van gezinsleden. In het buitenland wonende 
gezinsleden van verzekerden kunnen dus geen dekking ontlenen aan de Wlz en de Zvw.  
Deze gezinsleden kunnen op grond van de Verordening of verdragen wel een verdragsrecht op zorg 
hebben volgens de sociale ziektekostenverzekering van het woonland (‘woonlandpakket’), ten laste 
van Nederland. Gezinsleden die in een andere EU-lidstaat wonen kunnen tijdens een verblijf in 
Nederland ook in Nederland zorg op grond van de Zvw en de Wlz inroepen. De verdragsgerechtigde 
(niet werkende) gezinsleden van 18 jaar en ouder betalen een ’verdragsbijdrage’ aan Nederland die 
door het Zorginstituut wordt geïnd (zie § 7.5). 
 
Ad b & c) Gepensioneerden en uitkeringsgerechtigden en hun gezinsleden 
Buiten Nederland wonende rechthebbenden op een Nederlands wettelijk pensioen of uitkering en 
hun gezinsleden zijn niet verzekerd voor de Wlz en de Zvw.  
Zij hebben op grond van de Verordening of verdragen recht op het woonlandpakket ten laste van 
Nederland (verdragsrecht). Ook kunnen gepensioneerden en uitkeringsgerechtigden en hun 
gezinsleden die in een ander EU-land wonen Wlz- en Zvw zorg ontvangen in Nederland. Ook zij 
                                                 
11 
In voorgaande jaren bevatte dit hoofdstuk ook gegevens over Zvw-verzekerden die in een andere lidstaat 
wonen en op grond van Verordening 883/2004 een ‘verdragsrecht’ hebben op zorg in het woonland ten laste 
van Nederland. Het Zorginstituut Nederland (hierna: Zorginstituut) voert echter geen registratie meer van deze 
categorie personen. Om deze reden wordt deze categorie ‘verdragsgerechtigden’ voortaan buiten beschouwing 
gelaten. Deze categorie maakt nu onderdeel uit van de groep Zvw-verzekerden (zie paragraaf 7.7). 
12 
De landen van de Europese Economische Ruimte (EER) zijn: IJsland, Noorwegen en Liechtenstein. 
13
 Het betreft uitkeringen of pensioenen op grond van de AOW, Anw, WIA, WAO of WAZ. Daarnaast kan het 
gaan om enkele niet-wettelijke pensioenen die afzonderlijk zijn aangewezen. 
 
33
