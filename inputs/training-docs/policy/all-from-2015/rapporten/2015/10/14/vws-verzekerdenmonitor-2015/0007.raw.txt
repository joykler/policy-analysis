HOOFDSTUK 2. WANBETALERS  
 
2.1 Inleiding  
 
Elke verzekerde van 18 jaar en ouder is verplicht een nominale premie te betalen aan de 
zorgverzekeraar bij wie hij zich heeft verzekerd. Met de inwerkingtreding van de Zvw heeft de 
overheid diverse maatregelen getroffen om ervoor te zorgen dat de zorgverzekering voor iedereen 
betaalbaar is. De voornaamste daarvan is de zorgtoeslag. Die biedt een financiÃ«le tegemoetkoming 
voor de nominale premie van de zorgverzekering wanneer mensen onder een bepaalde 
inkomensgrens zitten.  
Daarnaast worden de bijstandsnormen zo vastgesteld dat verzekerden er, rekening houdend met de 
zorgtoeslag, de nominale premie van een zorgverzekering en de premie voor een aanvullende 
verzekering uit kunnen voldoen.  
 
Vanaf de invoering van de Zvw zijn maatregelen genomen om het aantal mensen met 
premieachterstand terug te dringen. Om te voorkomen dat wanbetalers door zorgverzekeraars 
geroyeerd zouden worden (en onverzekerd zouden raken), zijn vrij snel na de invoering van de Zvw 
afspraken gemaakt met zorgverzekeraars over de volledige uitvoering van de zorgverzekering bij 
verzekerden met een premieachterstand langer dan zes maanden. Zorgverzekeraars (met 
uitzondering van zorgverzekeraar ONVZ) gaan niet over tot royeren van verzekerden met een 
premieachterstand. Voor het verzekerd houden van de wanbetalers worden de zorgverzekeraars 
gecompenseerd zodra de betalingsachterstand meer dan zes maandpremies bedraagt.  
 
1
Daarnaast is met de Wet versterken incassoregime een wettelijk verbod ingevoerd op het 
opzeggen van de verzekering door de verzekerde als er sprake is van een betalingsachterstand van 
minimaal een maandpremie.  
Al in 2007 werd voorzien dat deze maatregelen niet voldoende zouden zijn om het aantal 
wanbetalers terug te dringen. Om die reden is de Zvw aangevuld met de Wet structurele 
2
maatregelen wanbetalers zorgverzekering, die in 2009 in werking is getreden . In 2011 heeft een 
evaluatie plaatsgevonden van de uitvoering van deze wanbetalersregeling. De aanbevelingen uit 
deze evaluatie hebben onder meer geleid tot indiening van het wetsvoorstel 'Wet verbetering 
3
wanbetalersmaatregelen', dat thans in de Eerste Kamer voor behandeling voorligt .  
 
2.2 Uitvoering van de wanbetalersregeling 
 
Met de Wet structurele maatregelen wanbetalers zorgverzekering is in 2009 Afdeling 3.3.2 
(artikelen 18a tot en met 18g) aan de Zvw toegevoegd.  
Deze wanbetalersregeling kent twee fases. De voorfase in het private traject wanneer er sprake is 
van betalingsachterstand van de nominale zorgpremie van ten hoogste zes maandpremies, en de 
(publieke) bestuursrechtelijke fase die start wanneer een verzekerde door de zorgverzekeraar is 
aangemeld als wanbetaler bij het Zorginstituut.  
 
Zodra de zorgverzekeraar een betalingsachterstand van een maand aan zorgpremie heeft 
geconstateerd en de verzekerde is aangemaand te betalen, vervalt voor de verzekerde de 
mogelijkheid om de verzekering op te zeggen. Deze bepaling is in de wet opgenomen om te 
voorkomen dat verzekerden bij meerdere zorgverzekeraars schuld opbouwen. 
 
                                                 
1
 Wet van 13 december 2007 tot wijziging van de Zorgverzekeringswet en andere wetten met het oog op het verzwaren van 
het premie-incassoregime en andere maatregelen om de werking van het met die wet en de Wet 
op de zorgtoeslag in het leven geroepen stelsel te optimaliseren (verzwaren incassoregime premie en andere maatregelen 
zorgverzekering)(Stb. 2007, 540). 
2 
Wet van 18 juli 2009 tot wijziging van de Zorgverzekeringswet, de Wet op de zorgtoeslag en enige andere wetten, houdende 
maatregelen om ook wanbetalers voor hun zorgverzekering te laten betalen (structurele maatregelen wanbetalers 
zorgverzekering)(Stb. 2009, 356). 
3 
Wijziging van de Zorgverzekeringswet in verband met verbetering van de maatregelen bij niet-betalen van de premie en de 
bestuursrechtelijke premie en enkele andere wijzigingen (Kamerstukken I, 33 683, nr. A). 
 
 
7
