5.12 Bijdrage en taakverdeling verschillende actoren ontwikkeling voorzieningenniveau 
Uitvoering en handhaving van Rijkstaken worden in algemene zin voortvarender opgepakt dan 
uitvoering en handhaving door de ellandelijke overheden. Een voorbeeld daarvan is de 
gezondheidszorg. Het Rijk heeft veel resultaten geboekt in de curatieve zorg. De preventieve 
gezondheidszorg is een taak van de openbare lichamen, waar minder vooruitgang lijkt te zijn 
geboekt. 
Het is opvallend dat resultaten uitblijven of beperkt zijn als het gaat om taken die deels onder 
verantwoordelijkheid vallen van de ellandelijke overheid en deels onder die van het Rijk en derhalve 
een nauwe samenwerking is vereist. Ook daar waar meerdere ministeries een verantwoordelijkheid 
hebben, wordt onvoldoende gepresteerd. 
Het meest in het oog springende voorbeeld is armoedebestrijding. Armoedebestrijding omvat veel 
beleidsterreinen en er zijn veel actoren bij betrokken. De eilanden zijn verantwoordelijk voor 
arbeidsmarkttoeleiding en armoedebestrijding in brede zin en de minister van Sociale Zaken en 
Wericgelegenheid voor het niveau van het minimumloon en de uitkeringen, waaronder de 
(bijzondere) onderstand. De economie, de werkgevers, moet een verhoging van de lonen kunnen 
dragen. Dit alles betreft de inkomstenkant. De andere kant van de medaille betreft de hoge prijzen, 
in de supermarkt, van nutsvoorzieningen, vervoer en woonlasten. De monopoliepositie van veel 
bedrijven op de eilanden maakt handhaving en toezicht op de prijzen door de openbare lichamen 
lastig. Beslissingen op een specifiek beleidsterrein, zoals de beslissing van de minister van 
Volksgezondheid, Welzijn en Sport om de vergoeding voor mondzorg en fysiotherapie te beperken, 
hebben gevolgen voor de koopkracht en armoedesituafie. De openbare lichamen hebben banken, 
financiële instellingen en schuldeisers nodig in de samenwerking op het gebied van het afsluiten 
van leningen met gezonde voonwaarden, schuldhulpveriening en schuldsanering. Armoede is een 
veelkoppig monster en het is te simpel om één verantwoordelijke actor aan te wijzen voor de sociaal 
economische situatie van de drie eilanden. 
Het is helder dat er alleen voortgang kan worden geboekt waar het gaat om armoedebestrijding als 
dat gebeurt door een integrale aanpak: zowel op de eilanden als in Den Haag. Het 
meerjarenprogramma biedt daarvoor een aanzet. De ervaring heeft echter geleerd dat de ambities 
voor een integrale aanpak in het meerjarenprogramma alleen tot resultaat kunnen leiden als alle 
actoren daadwerkelijk bereid zijn om samen te weri<en en de eigen verkokerde doelstellingen 
ondergeschikt te maken aan die van een integrale aanpak. Formulering van beleid alleen is niet 
genoeg; al sinds de transitie spreekt iedereen over het belang van een integrale aanpak, maar in de 
praktijk is de inzet van elke actor steeds voornamelijk gericht geweest op het behalen van de eigén 
doelstellingen. De initiatieven opgenomen in het meerjarenprogramma lijken eerder een opsomming 
van incidentele intensiveringen dan een daadwerkelijk integraal meerjarig programma met een 
sterke regierol, vanuit bijvoorbeeld het ministerie van Binnenlandse Zaken en Koninkrijksrelaties. 
Het programma bevat daarnaast geen normen voor een binnen Nederiand acceptabel 
voorzieningenniveau of concrete afspraken om daartoe te komen. Op het terrein van de 
economische ontwikkeling zijn er initiatieven, maar een integrale en gerichte bevordering van lokale 
economieën door de eilandbesturen en het ministerie van Economische Zaken lijkt te ontbreken. 
Kleinschalige projecten, gefinancierd vanuit het integrale budget en waarin integraal wordt 
84
