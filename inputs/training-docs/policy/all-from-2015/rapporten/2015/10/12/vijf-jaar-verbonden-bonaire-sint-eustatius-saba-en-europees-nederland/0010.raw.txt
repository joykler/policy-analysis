Tijdens een opdrachtgeversoverleg op 12 juni 2015 informeerde de commissie de opdrachtgevers 
over de stand van zaken van de evaluatie en lichtten de onderzoekteams hun eerste bevindingen 
toe. In de periode augustus tot oktober stelde de commissie haar rapport op waarin de resultaten 
van de drie onderzoeken in onderlinge samenhang zijn geanalyseerd en voorzien van conclusies. 
De commissie heeft in september de opdrachtgevers geïnformeerd over de voortgang van het 
rapport en de richting van de voorlopige conclusies van de evaluatie. 
1.3 Beperkingen van de evaluatie 
Alvorens in te gaan op de bevindingen van de evaluatie wijst de commissie op enkele beperkingen 
van het uitgevoerde evaluatieonderzoek. 
De evaluatie van de uitwerking van de nieuwe staatkundige structuur Caribisch Nederland ömvat 
een periode van vijfjaar. In de periode sinds 10 oktober 2010 is veel werk verzet en werden de 
eerste tastbare resultaten van het gevoerde beleid van de openbare lichamen en het rijk zichtbaar. 
De verwerking van en gewenning aan de transitie is echter nog in volle gang evenals de 
implementatie van het, soms nog recent gewijzigde, ingezette beleid. In zoverre is de evaluatie een 
momentopname van een transitieproces dat nog niet is voltooid. Voor een eindoordeel of de 
uitwerking is geslaagd of niet is een evaluatieperiode van vijfjaar te kort. 
De evaluatieopdracht vormt voor de commissie de basis van de evaluatie. In de opdracht ligt 
besloten dat vanwege de omvang van de evaluatie en de beperkt beschikbare periode de 
commissie keuzes heeft moeten maken met betrekking tot de onderwerpen en als het gaat om de 
diepgang van het evaluatieonderzoek, prioriteiten moest stellen. Zo vraagt de opdracht niet om alle 
wet- en regelgeving die sinds 10 oktober 2010 in werking is getreden volledig te evalueren, maar 
naast een algemene inventarisatie slechts een beperkt aantal wetten te onderzoeken. De 
commissie heeft conform de opdracht een nadere selectie gemaakt van wetten en regelingen 
verspreid over de belangrijkste beleidsterreinen. Dit betekent dat de evaluatie geen uitputtend beeld 
geeft maar naar het oordeel van de commissie wel een toereikend beeld om conclusies te trekken. 
Voorafgaand aan de transitie heeft op de meeste (prioritaire) beleidsterreinen geen nulmeting 
plaatsgevonden. Dit bemoeilijkt het evalueren van de afgesproken beleidsdoelen en de uitwerking 
daarvan, in bijzonder de ontwikkeling van het voorzieningenniveau sinds 10 oktober 2010. Verder 
was de dataverzameling onder de Nederlandse AntiHen van zowel algemene informatie over beleid 
en wetgeving als statistische gegevens over Bonaire, Sint Eustatius en Saba gebrekkig. Op de 
eilanden bestaat geen traditie van een systematische gegevensverzameling zoals in Europees 
Nederland gewoon is. Sinds de transitie is het Centraal Bureau voor de Statistiek (CBS) bezig met 
een inhaalslag maar harde statistische gegevens ontbreken veelal nog steeds. Veel informatie voor 
de evaluatie is verkregen via interviews met de diverse actoren die ieder een eigen perceptie 
hebben van eh invulling geven aan de werkelijkheid. Het betreft hier naar haar aard kwalitatieve 
informatie. Het ontbreken van voldoende kwantitatieve informatie en een goede nulmeting is een 
gegeven waarmee de commissie zo goed mogelijk is omgegaan. 
Voorts wijst de commissie erop dat de staatkundige verandering plaats vond in een periode waarin 
ook op andere fronten veel gebeurde. Zo heeft de wereldwijde economische eh financiële crisis veel 
gevolgen voor ondernemers en inwoners. Dit zijn externe en nauwelijks te beïnvloeden 
10
