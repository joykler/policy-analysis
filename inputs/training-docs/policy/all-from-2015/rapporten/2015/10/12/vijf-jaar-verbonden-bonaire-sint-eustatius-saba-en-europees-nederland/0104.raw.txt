Bij het bevorderen van goed bestuur is het wettelijk kader een belangrijke randvoonwaarde. Meer 
bepalend is uiteindelijk echter de wijze waarop door personen invulling wordt gegeven aan hun 
verantwoordelijkheden en aan de instrumenten die hen ter beschikking staan. De bestuurspraktijk 
en de kwaliteit van het bestuur wordt allereerst bepaald door persoonlijke kwaliteit en gedrag, 
waarbij de bestuurscultuur mede van invloed is. Op dit punt is er nog veel ruimte voor verbetering 
onder meer door scholing, opleiding, ondersteuning en collegiale aanspreekbaarheid. Het realiseren 
van de benodigde verbeteringen zal niet van vandaag op morgen lukken. Het vraagt forse 
inspanningen, geduld en tijd. 
De variatie in inzet en kwaliteit van individuele personen maakt ook dat de bestuurskracht per eiland 
en per bestuurscollege verschilt. De vraag is hoe met deze verschillen om te gaan. Idealiter zou er 
ruimte moeten zijn om op basis van bewezen goede prestaties per eiland te kunnen differentiëren. 
De bestaande regels lijken daartoe maar beperkt ruimte te geven. Ook de budgettaire kaders . 
beperken eerder dan dat zij ruimte geven voor het dragen van eigen verantwoordelijkheid. Door het 
ontbreken van mogelijkheden om daar waar de bestuurlijke prestaties dat toestaan, te dereguleren 
en te experimenteren met regelvrije ruimtes, is het op dit moment minder goed mogelijk aansluiting 
te vinden bij de karakteristieken van elk eiland. Daardoor is soms sprake van een knellend keurslijf 
dat niet stimuleert. 
7.7 Ruimte voor verbetering 
De hiervoor genoemde omstandigheden samen zorgen er voor dat de problemen op de eilanden 
nog steeds groot zijn. Dat vergt een gezamenlijk gedragen analyse en aanpak van de problemen. 
Deze komt tot nog toe moeilijk van de grond. Er is geen gemeenschappelijk door Europees 
Nederland en de eilanden gesteunde toekomstvisie. Bij het uitblijven daarvan is het resultaat in veel 
gevallen dat de Europees Nederlandse opvatting op veel terreinen dominant is waarbij niet altijd 
voldoende rekening gehouden wordt met de lokale omstandigheden. Dit leidt tot onvrede en 
teleurstelling bij alle partijen, ondanks oprechte intenties van velen. De eilanden voelen zich 
onvoldoende erkend en gehoord terwijl tegelijkertijd ook aan Europees Nederiandse kant wordt 
gevoeld dat mede door zwak bestuur op de eilanden de effectiviteit van de genomen maatregelen 
soms aanzienlijk achter blijft bij de grote financiële en menselijke inspanningen die van Nederiandse 
zijde zijn gepleegd. 
Het bovenstaande doet de vraag rijzen hoe het nu verder moet en welke veranderingen en 
eventueel aanpassingen van de wetgeving nodig zijn. De beantwoording van die vraag behoort niet 
tot de opdracht van de commissie; zij trekt conclusies en doet geen aanbevelingen. Dat neemt niet 
weg dat de commissie het belang wil onderstrepen van een te ontwikkelen perspectief in de vorm 
van een concreet programma waaraan door alle partijen gemeenschappelijk moet worden gewerkt. 
Hetonderhavige rapport is een eerste evaluatie. Vijfjaar is kort; het is nog te vroeg voor een 
definitief oordeel nu de venwerking van de transitie nog in volle gang is en de uitvoering van het, 
soms pas recent, ingezette beleid nog niet is voltooid. Er moet ook begrip zijn voor de moeilijke 
sociale en economische omstandigheden op de eilanden waar onder meer als gevolg van de 
kleinschaligheid, nieuw beleid moeizaam en slechts geleidelijk effect sorteert. Daarnaast moet 
worden onderstreept dat niet alle problemen het gevolg zijn van de transitie en dat die transitie 
106
