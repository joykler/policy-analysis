Deze criteria zijn op deelterreinen geoperationaliseerd. Ten aanzien van de uitvoerbaarheid en 
handhaafbaarheid wordt aangesloten bij de criteria als opgenomen in de handleiding 
uitvoerbaarheids- en handhaafbaarheidstoets van het ministerie van Veiligheid en Justitie, In de 
criteria ligt impliciet besloten dat de wetgeving dient aan te sluiten bij de omstandigheden die op de 
eilanden gelden. Naast de inhoudelijke criteria spelen in dit cluster - daar waar gekeken wordt naar 
de wijze van totstandkoming van de wetgeving - ook critena van deugdelijke participatie en 
consultatie een rol. Deze komen met name aan bod bij de vraag of de eilanden geconsulteerd zijn in 
het besluitvormingsproces rond de introductie van een nieuwe wet. 
Voor de werking van de nieuwe bestuurlijke structuur zijn de criteria van wetgevingskwaliteit 
eveneens van belang voor zover in dat cluster ook wetsevaluatie plaatsvindt. Dat betreft in het 
bijzonder het onderzoek naar de werking van de WolBES en de FinBES. Daarnaast gelden de 
criteria die samenhangen met algemeen erkende beginselen van deugdelijk bestuur (good 
governance). Daarvoor kan aansluiting worden gezocht bij de beginselen zoals de Verenigde Naties 
die heeft gedefinieerd. Het betreft 1) legaliteitsbeginsel: de mate waann het overheidsoptreden, 
waarbij wordt ingegrepen in de rechten en plichten van burgers, berust op een wettelijke grondslag; 
2) accountability; de mate waarin bestuuriijke actoren rekenschap afleggen voor hun daden; 3) 
transparantie: de mate waarin ér zicht is op de wijze waarop beslissingen tot stand komen en de 
argumenten die aan die beslissing ten grondslag hebben gelegen; 4) doelmatigheid: de mate waarin 
de middelen en de kosten in verhouding staan tot de opbrengsten; 5) doeltreffendheid: de mate 
waarin de inspanningen daadwerkelijk bijdragen aan de realisatie van het beoogde doel: 6) 
participatie; de mate waarin stakeholders invloed uitoefenen op het besluitvormingsproces; 7) 
consensusgerichtheid; de mate waarin alle actoren gezamenlijk een overeenstemming bereiken; 8) 
gelijkheid en insluiting: de mate waarin alle groepen, in het bijzonder (kwetsbare) minderheden, 
gelijke mogelijkheden hebben hun welzijn te verbeteren en te handhaven. 
Voor de gevolgen voor de bevolking kunnen de afspraken uit de besluitenlijst bestuuriijk overieg 31 
januari 2008 ten aanzien van het voorzieningenniveau, beoordelingscriteria opleveren. Het gaat 
daarbij met name om het uitgangspunt dat normen worden opgesteld voor een binnen Nederland 
aanvaardbaar voorzieningenniveau op Bonaire, Sint Eustatius en Saba op met name de terreinen 
onderwijs, volksgezondheid, sociale zekerheid en veiligheid. Voor de door de commissie te 
verrichten analyse is van belang of en op welke wijze deze normen, die het genoemde uitgangspunt 
in concrete zin zouden moeten invullen, daadwerkelijk zijn opgesteld. Ook daarbij spelen de 
algemene criteria zoals tot uitdrukking gebracht in artikel 1 Grondwet en artikel 1, tweede lid. Statuut 
(zie hiervoor) een belangrijke rol. Met name is van belang op welke wijze rekening wordt gehouden 
met de specifieke omstandigheden: de geringe bevolkingsomvang van de eilanden, het insulaire 
karakter, de grote afstand met Nederiand, de kleine oppervlakte, het reliëf en mogelijk ongewenste 
bestuuriijke en sociaal economische effecten die ter plaatse als gevolg van bepaalde maatregelen 
zouden kunnen optreden. Afgezien van de inhoudelijke criteria kunnen in de analyse ook de 
bestuuriijke afspraken die in dit kader zijn gemaakt, een rol spelen.
