Met name op de bovenwindse eilanden werden voor de transitie veel 'zaken' gedaan op basis van 
mondelinge afspraken waarbij lang niet alles, ook niet door ondernemers, 'op papier' werd 
vastgelegd. Zeker vanuit een dergelijke uitgangssituatie vraagt het wel erg veel van 
belastingplichtigen om vrijwel volledig 'op eigen kracht' te wennen aan het nieuwe fiscale stelsel en 
te voldoen aan alle daaraan verbonden voonwaarden. De Belastingdienst/CN heeft recent 
vooriichtingsbijeenkomsten op de bovenwindse eilanden gegeven. Dit wordt gewaardeerd maar 
men had het op prijs gesteld als dit eerder had plaatsgevonden. 
Belasting- en premiedmk 
De commissie heeft van veel burgers en bedrijven in Caribisch Nederiand de klacht gehoord dat er 
thans meer belastingen en premies moeten worden betaald dan voorafgaand aan de transitie -
gedurende de Nederiands Antilliaanse periode - het geval was. Deels wordt dit verklaard door 
betere uitvoering, deels door verschuiving van belasting. Ook het feit dat de Belastingdienst/CN na 
de transitie - als onderdeel van de in het kader van de boedelscheiding van de Nederiandse 
Antillen - met terugwerkende kracht nog achterstallige belastingen heeft geïnd die betrekking 
hadden op de periode voorafgaand aan de transitie heeft aan dit beeld bijgedragen. Ook het feit dat 
in de heffing sociale premies worden meegenomen en het feit dat lokale heffingen door de 
Belastingdienst/CN worden geïnd, leidt tot de perceptie dat de lastendruk sterk is verhoogd. Daarbij 
valt op dat ook eigenaren van eigen woningen hier over klagen terwijl deze groep geen 
vastgoedbelasting betaalt. Men betaalt wel een hogere grondbelasting dan voorheen omdat de 
waarde waarover de grondbelasting wordt berekend per 1 januari 2011 fors is gestegen. Tot slot 
heeft ook het feit dat de Belastingdienst op Bonaire als een van de eerste zichtbare wapenfeiten 
een (zeker) voor lokale begrippen modern en luxe kantoor heeft geopend kritische reacties 
opgeroepen. 
Voorafgaand aan de transitie is door de staatssecretaris van Financiën riiet de bestuurders van 
Bonaire, Sint Eustatius en Saba de afspraak gemaakt dat de opbrengst van het nieuwe 
belastingstelsel (gecorrigeerd voor infiafie) op macro basis gelijk zou moeten zijn aan de opbrengst 
van het oude belastingstelsel. Op basis van die afspraak is via de 'belastingplannen' van 2012, 
2013 en 2014 een drietal pakketten met wijzigingen van het fiscale stelsel van Caribisch Nederiand 
doorgevoerd waarmee de over 2011 gerealiseerde meeropbrengst - van in totaal USD 12 miljoen -
(volgens het ministerie van Financiën) volledig via lastenveriichting is teruggesluisd. De inhoud van 
deze pakketten is met instemming van de besturen van Bonaire, Sint Eustatius en Saba tot stand 
gekomen. Per saldo heeft de introductie van het nieuwe fiscale stelsel in 2011 volgens het 
ministerie van Financiën door deze terugsluis niet tot een stijging van de totale belastingopbrengst 
op macro basis geleid. De commissie meri<t daarbij op dat er op micro niveau echter wel een 
herverdeling van de lasten heeft plaatsgevonden, omdat belastingplichtigen die voorheen geen of te 
weinig belasting betaalden meer zijn gaan betalen en andere belastingplichfigen, zoëls degenen 
met hoge inkomens, juist minder De afspraak over de gelijke opbrengst was alleen van toepassing 
op de belastingen en niet op premiedruk en zag op het jaar 2011. De belastingopbrengst over de 
jaren vanaf 2012 kan dus wel zijn gestegen, bijvoorbeeld als gevolg van infiatie, groei van de 
bevolking en groei van de economie. 
61
