Evaluatiecriteria 
De commissie hanteert allereerst het staatsrechtelijk kader als beoordelingshandvat. Binnen alle 
drie de evaluatiecomplexen speelt het staatsrechtelijk kader namelijk een rol. Het staatsrechtelijk 
kader waarvan bij de evaluatie dient te worden uitgegaan, wordt primair bepaald door het Statuut 
voor het Koninkrijk en door de Nederlandse Grondwet. De Nederlandse Grondwet is op de eilanden 
van toepassing. In artikel 1, tweede lid. Statuut is ter nadere uitwerking van het gelijkheidsbeginsel 
(artikel 1 Grondwet) bepaald dat voor de eilanden regels kunnen worden gesteld en andere 
specifieke maatregelen kunnen worden getroffen. Bij de toepassing van artikel 1 van de Grondwet 
moet derhalve rekening worden gehouden met de bijzondere situatie van de eilanden. In die zin 
vormt artikel 1, tweede lid. Statuut de uitdrukkelijke erkenning dat van gelijke gevallen in de zin van 
artikel 1 Grondwet niet altijd sprake is. Dit kan onder omstandigheden betekenen dat indien de 
situaties in het Europese deel van Nedertand en op de eilanden wezenlijk verschillend zijn, gelijke 
behandeling van die situaties in strijd kan zijn met artikel 1 van de Grondwet. Voor zover situaties in 
het Europese deel van Nederland en op de eilanden ongelijk worden behandeld, dient daarvoor een 
objectieve en gemotiveerde rechtvaardiging te zijn. De commissie kan voor zover het onderzoek 
daartoe naar haar oordeel aanleiding zou geven, ingaan op de vraag op welke wijze het 
gelijkheidsbeginsel in het licht van de differentiatiebepaling van artikel 1, tweede lid, Statuut is 
toegepast. Het'gaat daarbij niet om de toepassing als zodanig, maar vooral om de vraag of en zo ja 
welke objectiveerbare en gemotiveerde rechtvaardiging voor differentiatie bestaat. Voor zover in 
aanvulling daarop verdragsrechtelijke bepalingen waaraan Nedertand zich ten aanzien van de 
eilanden gebonden heeft, objectief toepasbare criteria opleveren, met name in die gevallen waann 
de verdragsnorm in de rechtspraak voldoende is gespecificeerd, kunnen deze eveneens door de 
commissie worden gehanteerd. 
De commissie hanteert daarnaast ook andere criteria van algemene strekking. Als algemene criteria 
zullen bijvoorbeeld ook worden gehanteerd de criteria ter toetsing van de constituties, de wetgeving 
en het overheidsapparaat van de nieuwe entiteiten binnen het Koninkrijk als opgenomen in bijlage 
bij brief van 7 maart 2006 (V-RTC), betreffende financieel-economische criteria, criteria terzake de 
rechtszekerheid en deugdelijkheid van bestuur, en criteria met betrekking tot de directie en nieuwe 
banden van de eilanden Bonaire, Saba en Sint Eustatius. Criteria waaraan de bevindingen kunnen 
worden getoetst zijn voorts het subsidiariteitsbeginsel en de critena als opgenomen in de code 
interbestuurlijke verhoudingen, te weten: decentrale overheden hebben zoveel mogelijk 
beleidsvrijheid in bestuurlijke en financiÃ«le zin; beleid wordt vooraf getoetst op uitvoerbaarheid en 
overheden informeren elkaar over nieuwe beleidsvoornemens die een andere overheid raken, zodat 
die overheid beleid desgewenst tijdig kan aanpassen. 
Naast algemene criteria hanteert de commissie bij het analyseren van de feitelijke bevindingen per 
onderzoek aanvullende criteria. 
Voor de werking van de wetgeving kunnen algemeen erkende criteria voor de wetgevingskwaliteit 
worden gehanteerd. Deels overlappen deze criteria met de algemene criteria zoals hierboven 
aangegeven. Wetgeving dient rechtmatig (waaronder te voldoen aan de grondwet), doelmatig en 
doeltreffend en uitvoerbaar en handhaafbaar te zijn. Voorts dient wetgeving te voldoen aan het 
evenredigheids- en subsidiariteitsbeginsel.
