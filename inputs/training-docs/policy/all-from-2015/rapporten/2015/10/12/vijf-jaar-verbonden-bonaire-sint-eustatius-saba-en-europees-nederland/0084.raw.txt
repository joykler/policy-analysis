instrumenten, zoals de bijzondere bijstand, tot hun beschikking. In Caribisch Nederiand valt het 
armoedebeleid, in de meest ruime zin, sinds de transitie onder verantwoordelijkheid van het 
eilandbestuur. Het Rijk is echter verantwoordelijk voor de bijzondere onderstand. Dit heeft de 
afgelopen jaren in de praktijk geleid tot veel onduidelijkheid bij zowel de professionals als bewoners 
over de vraag bij wie een verzoek om financiële ondersteuning moet worden ingediend. Burgers 
voelen zich van het kastje naar de muur gestuurd en er vallen gaten in de dienstveriening. In 
Europees Nederiand is daar geen sprake van; daar zijn die twee verantwoordelijkheden bij één 
partij belegd en er is voor de burger één duidelijk loket. 
Het ellandelijke armoedebeleid wordt gefinancierd uit de vrije uitkering en is door de eilanden in 
principe naar eigen inzicht in te vullen. Zij moeten echter wel voldoen aan voorwaarden die worden 
gesteld door het Rijk. Deze voorwaarden zijn niet altijd eenvoudig te vertalen naar de lokale context. 
De eilanden mogen geen inkomensbeleid voeren. Ze mogen wel vanuit hun armoedebeleid 
besluiten bepaalde kosten voor inwoners te vergoeden, zoals deelname aan maatschappelijke, 
culturele of educatieve activiteiten, kosten van kinderopvang en scholingskosten. Vergoedingen van 
kosten met betrekking tot voedsel, kleding, water, elektriciteit en gas zijn echter, net als voor 
gemeenten in het Europese deel van Nederiand, uitgesloten van het armoedebeleid dat door de 
eilanden mag worden gevoerd. Generiek kunnen deze kosten wel worden gedrukt door subsidies 
aan nutsbedrijven (zie ook 5.9). Ook mogen openbare lichamen maximum prijzen vaststellen. Van 
deze mogelijkheid hebben de openbare lichamen tot nu toe beperkt gebruik gemaakt.®^ 
Conclusie 
Uitvoering en handhaving van Rijkstaken worden in algemene zin voortvarender opgepakt dan 
uitvoering en handhaving door de ellandelijke overheden. Het is opvallend dat resultaten uitblijven 
of beperkt zijn als het gaat om taken die deels onder verantwoordelijkheid vallen van de ellandelijke 
overheid en deels onder die van het Rijk en derhalve een nauwe samenwerking is vereist. Ook daar 
waar meerdere ministeries een verantwoordelijkheid hebben, wordt onvoldoende gepresteerd. 
Inspanningen van verschillende actoren zijn vaak onvoldoende op elkaar afgestemd; een integrale 
aanpak is nodig, zowel in Den Haag, als op de eilanden. Ook hebben Bonaire, Sint Eustatius en 
Saba niet altijd voldoende financiële middelen en passende instrumenten tot hun beschikking om 
invulling te geven aan hun verantwoordelijkheden. 
91 Het openbaar lichaam Bonaire heeft een Memorandum of Understanding afgesloten met de sector op vrijwillige basis, waarin voor 36 veel gekochte producten een 
maximale prtjs is afgesproken bij supermarkten die lid zijn van de Vereniging van Bonairiaanse Importeurs en Supermarkten (VBIS) Deze leden moeten van alle 36 
producten minstens één meri< van goede kwaliteit op of onder de afgesproken maximum prijs aanbieden. 
86
