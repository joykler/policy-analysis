opengesteld voor de ellandelijke telefoonmaatschappijen wordt hier niet of nauwelijks gebruik van 
gemaakt. Het is onhelder gebleven welke oorzaken daaraan ten grondslag liggen; een aantal 
ge誰nterviewden heeft gewezen op politieke onwil van het lokale bestuur. Het gebruik van internet 
blijft daarmee duur en dat vormt een belemmering voor de (economische) ontwikkeling van de 
bewoners en bedrijven op Sint Eustatius en Saba. 
Energie en water 
Ook de kosten voor energie en water zijn hoog. De hoge kosten zijn deels te verklaren vanuit het 
feit dat het eilanden zijn, alsmede door mismanagement (Bonaire) en het stoppen van de 
subsidiering vanuit Sint Maarten (Sint Eustatius en Saba). Het ministerie van Economische Zaken 
subsidieert een deel van de vaste netwerkkosten; voor Bonaire gebeurt dat vanaf het vierde 
kwartaal van 2012 en voor de bovenwinden sinds de ontvlechting van het Gemeenschappelijk 
Energie- en Waterbedrijf Bovenwindse Eilanden (2014). Ook dekt het ministerie van Economische 
Zaken de veriiezen van de nutsbedrijven op Sint Eustatius en Saba over 2014 af en vinden 
investeringen plaats, onder meer in duurzame energie. Verder verstrekt het ministerie van 
Infrastructuur en Milieu vanaf 2012 subsidies voor drinkwater aan alle eilanden. Met de komst van 
de nieuwe water- en elektriciteitswetgeving krijgen deze tijdelijke subsidies een structurele basis, 
waarbij er naar wordt gestreefd de subsidie jaarlijks met 10% te verminderen. Hoewel een betere 
efficiency zeker mogelijk is, mag worden betwijfeld of de subsidie volledig kan worden afgebouwd, 
gegeven de schaalnadelen ten opzichte van de vaste energie- en waterkosten in Europees 
Nederland. De subsidie vanuit het Rijk biedt mogelijkheden om de kosten voor levensonderhoud 
voor de bewoners van de eilanden van Caribisch Nederiand beter beheersbaar te maken, al zal het 
effect beperkt zijn: de energierekening wordt niet alleen bepaald door de vaste netwerkkosten, maar 
ook door de verbruikskosten (tarief maal verbruik). 
Conclusie 
Sinds de transitie zijn in beperkte mate verbeteringen aangebracht in de fysieke infrastructurele 
voorzieningen, met name als het gaat om de luchthaven van Bonaire. Het Rijk en de drie eilanden 
hebben onafgebroken discussie gevoerd over de verdeling van de verantwoordelijkheden voor het 
wegwerken van het achterstallig onderhoud. Indien rondom de transitie door het Rijk eenmalig zou 
zijn ge誰nvesteerd in het wegwerken van het achterstallig onderhoud, had dat de eilanden een betere 
startpositie gegeven om hun verantwoordelijkheden op het gebied van fysieke infrastructuur waar te 
kunnen maken. De kosten voor vervoer, internet, water en energie zijn hoog en moeilijk op te 
brengen voor een deel van de inwoners van Bonaire, Sint Eustatius en Saba. Dit staat de toegang 
tot deze voorzieningen voor inwoners en bedrijven in de weg en hindert daarmee samen met de 
achterstand in de fysieke infrastructuur de economische ontwikkeling. 
5.10 Dankzij of ondanks de transitie? 
De eilanden hebben te maken met specifieke omstandigheden en een slechte startsituatie ten tijde 
van de bestuuriijke transitie. De specifieke omstandigheden, zoals de kleine schaal, de ge誰soleerde 
ligging, de sterke afhankelijkheid van de import, het lage opleidingsniveau van de bevolking, de 
economische afhankelijkheid, de beperkte bestuurskracht, het gebrek aan continu誰teit in hogere 
functies, de problematische positie van veel kinderen en het grote aantal eenoudergezinnen, maken 
78
