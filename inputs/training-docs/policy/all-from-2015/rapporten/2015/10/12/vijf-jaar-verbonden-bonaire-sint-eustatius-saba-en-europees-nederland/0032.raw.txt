Conclusie 
Differentiatie in de wetgeving tussen de eilanden onderiing komt niet vaak voor Aanzienlijk vaker 
wordt gedifferentieerd tussen Europees Nederiand en Caribisch Nederiand. De argumenten voor 
differentiatie zijn divers. Veelal wordt zij gerechtvaardigd met een venwijzing naar de gronden van 
artikel 1, tweede lid, Statuut. De motivering daarbij is veelal oppervlakkig. Meestal wordt niet 
ingegaan op de specifieke omstandigheden die het maken van onderscheid rechtvaardigen. In die 
gevallen dat geheel nieuwe wetgeving is ingevoerd, is de motivering doorgaans uitgebreider. Door 
de wisselende motiveringen en de gebrekkige consultatie tijdens het transitieproces is het voor de 
eilanden vaak onduidelijk waarom er in bepaalde gevallen gedifferentieerd wordt tussen Europees 
Nederland en de eilanden en in andere gevallen niet. De verschillen in benadering tussen de 
ministeries zijn vaak moéilijk veridaarbaar en worden op de eilanden begrijpelijkenwijs soms ervaren 
als willekeur. Ook bestaat het breed gedragen gevoel dat Nederiand in de wetgeving, ondanks 
artikel 1, tweede lid. Statuut, vaak onvoldoende rekening houdt met de lokale omstandigheden en 
met de verschillen tussen de eilanden onderiing. 
3.6 Uitvoering en handhaving 
De toelichtingen bij wetsvoorstellen gaan zeer wisselend in op de uitvoerbaarheid en de 
handhaafbaarheid. Dat ligt anders bij wetsvoorstellen die specifiek op de eilanden zijn toegesneden. 
Daarbij is de toelichting doorgaans uitgebreid en keren beide punten structureel terug. Een 
voorbeeld is de VROM-BES. 
De praktijk van uitvoering en handhaving is in het evaluatieonderzoek bij twintig regelingen dieper 
geanalyseerd. Op vrijwel alle twintig regelingen signaleren de eilanden knelpunten in de uitvoering. 
Die kritiek richt zich niet altijd of in bepaalde gevallen in het geheel niet op de uitvoering maar meer 
op de gevolgen van de wet. Daar waar er kritiek is op de uitvoering betreft het veelal onvoldoende 
aansluiting op de lokale omstandigheden en een star of bureaucratisch optreden van de 
uitvoerende diensten. Tegelijkertijd wordt het geluid gehoord dat de uitvoering van regels juist is 
verbeterd omdat deze nu voor iedereen gelijk worden toegepast. 
Als het gaat om de mogelijkheid om wetgeving in de lokale situatie goed uit te voeren, is het beeld 
wisselend. Voorbeelden van wet- en regelgeving waarvan de uitvoerbaarheid zelf als negatief wordt 
beoordeeld, zijn de Arbeidsveiligheidswet BES, de Wet arbeid vreemdelingen BES en de 
Vestigingswet BES. De Vestigingswet BES bijvoorbeeld wordt gezien als een lege huls. De eisen 
die gesteld worden aan vestigingen zijn gemakkelijk te manipuleren en niet goed te controleren. De 
regeling wordt door ondernemers als een onevenredige administratieve last ervaren. Daarnaast zijn 
er signalen dat met gebruikmaking van de wet door het bevoegd gezag vertragingen worden 
bewerkstelligd bij het afgeven van een vestigingsvergunning. 
Andere wetten worden daarentegen in het algèmeen wel goed uitvoerbaar geacht. Voorbeelden die 
uit onderzoek naar voren komen, zijn de Prijzenwet BES, de Veiligheidswet BES, Wet 
administratieve rechtspraak BES en de Wet op het primair onderwijs BES. Daarbij worden wel soms 
enkele kanttekeningen geplaatst. Zo zijn er bijvoorbeeld zorgen over de werking van de Prijzenwet 
BES, met name op Bonaire. Dit hangt samen met de geboden (mindere) kwaliteit van de goederen 
waarvoor maximumprijzen zijn vastgesteld. 
33
