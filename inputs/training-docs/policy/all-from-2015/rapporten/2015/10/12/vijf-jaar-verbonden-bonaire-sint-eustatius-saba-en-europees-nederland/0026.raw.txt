In ieder geval geldt dat bij bijzondere BES-wetten (die speciaal voor de drie eilanden tot stand zijn 
gebracht) de motivering in de regel uitgebreider is. Hetzelfde geldt voor bestaande Europees 
Nederlandse wetgeving die (al dan niet gedeeltelijk) op de eilanden van toepassing is verklaard 
en/of waarin later nog bijzondere wettelijke bepalingen voor de eilanden zijn opgenomen. De 
verschillen in motivering bij verschillende wetten en wetswijzigingen kan in elk geval deels verklaard 
worden door de omvang en de complexiteit van de wetgevingsoperatie die de nieuwe staatkundige 
verhoudingen met zich meebracht. Veel algemene BES-regelgeving moest in zeer korte tijd worden 
ontworpen en behandeld, waardoor er niet altijd voldoende tijd was om alles uitgebreid te 
doordenken en te motiveren. Dit lag doorgaans anders bij bijzondere, specifiek op de eilanden 
gerichte wetten. 
Vanuit het ministerie van Binnenlandse Zaken en Koninkrijksrelaties is de wetgevingsoperatie 
primair procesmatig gecoördineerd. Daartoe is bij aanvang van het proces vanuit het ministerie van 
Binnenlandse Zaken en Koninkrijksrelaties een structuur opgezet, zoals een handleiding voor 
wetgevingsjuristen en een overieg tussen juristen van alle ministeries genaamd 'BES-legal'. 
Desalniettemin is elk ministerie grotendeels zelfstandig, op zijn eigen manier en op grond van eigen 
keuzes, met de omvorming van de wetgeving aan de slag gegaan. Van een echte inhoudelijke 
sturing en toetsing aan de afgesproken uitgangspunten vanuit het ministerie van Binnenlandse 
Zaken en Koninkrijksrelaties was nauwelijks sprake. Dit was een bewuste keuze. Er was beperi<te 
tijd; echte inhoudelijke coördinatie en toetsing was een extra schakel in het proces geweest en had 
daarom veel extra tijd gevergd. Bovendien was voor Bonaire, Sint Eustatius en Saba gekozen voor 
een met gemeenten vergelijkbare status van openbaar lichaam. Bij deze keuze past vanuit de 
Nederlandse optiek dat ministeries rechtstreeks zaken met de eilanden doen. Op de afzonderlijke 
ministeries is ambtelijk in dat verband heel veel werk verricht. Politiek gezien was er voor de 
wetgeving en de uitwerking daarvan, uitzonderingen daargelaten, minder aandacht. 
Conclusie 
De wetgevingsoperatie met 10 oktober 2010 als deadline was een enorme en complexe klus. Zowel 
de ministeries als de eilanden hebben in korte tijd veel inspanningen geleverd. In het geheel is het, 
zeker vanuit de ministeries, vooral een ambtelijk geleid proces geweest. Politieke aandacht voor de 
wetgeving en de uitwerking daarvan was beperkt. De focus was vooral gericht op het pariementaire 
proces en minder op de inhoud van en de samenhang tussen de wetsvoorstellen. Vanuit het 
ministerie van Binnenlandse Zaken en Koninkrijksrelaties is de wetgevingsoperatie gecoördineerd, 
maar van een sterke inhoudelijke regierol was geen sprake. Er was simpelweg te weinig tijd om te 
toetsen op consistentie van het geheel en op overeenstemming met het uitgangspunt van 
handhaven van Nederiandse Antilliaanse regelgeving. Mede als gevolg van de opeenvolgende 
aanpassingen van de wetgeving lijkt de wetgever vanuit het vertrekpunt van de Nederlands 
Antilliaanse regelgeving enigszins te zijn opgeschoven in de richting van Europees Nederlandse 
regelgeving. Voor een deel van de huidige voor Caribisch Nederiand relevante wetgeving geldt 
inmiddels dat zij een mix is van Antilliaanse en Europees Nederiandse elementen. Het aantal 
gevallen waarin wetgeving is ingevoerd die geheel of vrijwel identiek is aan de Europees 
Nederlandse wetgeving, is echter zeer beperkt. 
27
