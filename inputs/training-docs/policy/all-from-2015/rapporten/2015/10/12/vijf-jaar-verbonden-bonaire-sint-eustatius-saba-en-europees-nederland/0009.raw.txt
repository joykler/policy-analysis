bedrijfsleven en andere maatschappelijke organisaties aanvullende schriftelijke documentatie. Al 
deze infonnatie is gedeeld met de onderzoekers. 
In de periode januari tot maart 2015 bereidden de onderzoekers zich door deskresearch en 
literatuuronderzoek voor op het veldwerk op de eilanden. Evenals de commissie spraken de 
onderzoekers in deze periode ook met de meest betrokken beleidsmedewerkers en juristen van de 
ministeries in Den Haag. De verdere operationalisering van de onderzoeksvragen en selectie van 
thema's en wetten vond plaats in overleg met de ingestelde begeleidingscommissies. 
In april 2015 verzamelden de onderzoekers in opdracht van de commissie infornnatie op Bonaire, 
Sint Eustatius en Saba. De onderzoekers spraken met bestuurders, maatschappelijke organisaties, 
bedrijven, lokale vertegenwoordigers van de ministeries (liaisons), Rijksvertegenwoordiger en 
inwoners van de eilanden door middel van interviews, focusgroepen en inloopuren. Voorafgaand 
aan het veldwerk is een uitgebreide informatiecampagne opgezet om de inwoners van de eilanden 
te informeren over het doel van de evaluatie, de komst van de onderzoekers, iedereen op te roepen 
met de onderzoekers te komen spreken tijdens de inloopuren en gebruik te maken van de website 
om ervaringen met de commissie te delen. Tijdens de inloopuren kon men in het Engels, 
Nederlands of Papiaments met de onderzoekers spreken. Daarnaast is in opdracht van de 
onderzoekers een representatieve telefonische enquête afgenomen onder de bevolking van de 
eilanden (Bonaire 401, Sint Eustatius 202, en Saba 146 personen). De drie onderzoeksrapporten 
werden in augustus en september 2015 afgerond. Deze rapporten vormen een belangrijke basis 
voor het rapport van de commissie en worden afzonderlijk gepubliceerd op de website van de 
commissie. 
Op basis van de gevoerde gesprekken op de eilanden, met de ministeries en andere organisaties, 
de reacties op de website en de eerste voorlopige bevindingen van de onderzoekers bracht de 
commissie in juni 2015 een verdiepend bezoek aan de drie eilanden. Leden van de commissie 
bezochten scholen, een bejaardentehuis, ziekenhuizen, centra voor jeugd en gezin, een organisatie 
voor verslavingszorg, niet-gouvernementele organisaties, winkels en bedrijven. Verder spraken de 
leden met mensen op straat over hun persoonlijke leefsituatie als inwoner van Bonaire, Sint 
Eustatius en Saba, hielden zij inloopspreekuren en spraken zij met de bestuurscolleges en de 
eilandsraden. Ook in aanloop naar dit bezoek is een informatiecampagne uitgevoerd, waarbij 
iedereen werd opgeroepen hun ervaringen met de commissie te delen. 
Naast gesprekken met ministeries en gesprekken op de eilanden voerde de commissie gesprekken 
met organisaties als het College voor de Rechten van de Mens, de Nationale Ombudsman, de 
Nederlandsé Bank, de Autoriteit Financiële Markten en het College Financieel Toezicht Bonaire, 
Sint Eustatius en Saba. ^ De commissie sprak voorts met de voormalige bewindspersonen de heer 
Prof Dr. E.M.H. Hirsch Ballin, de heer Mr.Drs. A Nicolaï, mevrouw Drs. A.Th.B. Bijleveld-Schouten 
en voormalig commissaris voor de BES de heer H.G.J. Kamp over het transitieproces en het tot 
stand komen van de destijds gemaakte afspraken. 
5 Met College voor de Rechten van de Mens heeft In maart 2014 een 'advies ten behoeve van de evaluatie van de staatkundige structuur van Bonaire, Sint Eustatius 
en Saba' uitgebracht.
