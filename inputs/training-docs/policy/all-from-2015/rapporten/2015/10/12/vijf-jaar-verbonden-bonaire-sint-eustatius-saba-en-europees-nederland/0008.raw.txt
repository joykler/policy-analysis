besluitvorming die na afronding van de evaluatie over de invulling van de afspraken en de eventuele 
aanpassing daarvan moet plaatsvinden. 
Gelijktijdig met de evaluatie voor Caribisch Nederland zijn de justitiële Rijkswetten 
Gemeenschappelijk Hof van Justitie, openbare ministeries, politie en Raad voorde 
rechtshandhaving, geëvalueerd. De uitwerking van deze wetten in Caribisch Nederiand is 
meegenomen door de evaluatiecommissie voor deze Rijkswetten en maakt geen deel uit van de 
evaluatie uitwerking van de nieuwe staatkundige structuur voor Caribisch Nederland. Naast de 
justitiële Rijkswetten is ook de Rijkswet financieel toezicht geëvalueerd. Deze Rijkswet heeft alleen 
betrekking op Curagao en Sint Maarten. 
1.2 Werkwijze van de commissie 
De commissie is voor het eerst bijeengekomen op 3 oktober 2014 en heeft toen een aanvang 
gemaakt met haar werkzaamheden. In overeenstemming met de voorlichting van de Raad van 
State en in lijn met de evaluatieopdracht heeft de commissie onderzoek laten uitvoeren door externe 
onafhankelijke onderzoekteams naar de werking van de wetgeving, de werking van de nieuwe 
bestuurlijke structuur en de gevolgen voor de bevolking.^ Elk onderzoek is begeleid door een 
begeleidingscommissie bestaande uit leden van de commissie en onafhankelijke experts (zie bijlage 
4: samenstelling begeleidingscommissies). Gedurende de gehele onderzoeksfase bewaakte en 
coördineerde de commissie de samenhang tussen de drie onderzoeken. 
In november 2014 bezocht de commissie Bonaire, Sint Eustatius en Saba. Naast kennismaking 
hadden de bezoeken tot doel beelden en indrukken ten aanzien van de uitwerking van de nieuwe 
staatkundige structuur op te doen bij de bevolking en stakeholders, in gesprek te gaan over de 
verwachtingen ten aanzien van de evaluatie en uit te leggen wat de opdracht van de commissie was 
(wat houdt de evaluatie wel in, en wat niet). Vanzelfsprekend is ook niet de leden van de 
bestuurscolleges en eilandsraden gesproken. 
Conform het instellingsbesluit stelde de commissie een onderzoeksopzet met beoordelingskader op 
(zie bijlage 3). Deze onderzoeksopzet is op 12 december 2014 besproken met en geaccordeerd 
door de opdrachtgevers. Daarmee kon de definitieve opdracht voor de deelonderzoeken worden 
verstrekt aan Profacto/Rijksuniversiteit Groningen voor de werking van de wetgeving en DSP-groep 
voor de werking van de nieuwe bestuuriijke structuur. Het onderzoek naar de gevolgen voor de 
bevolking is door het Sociaal Cultureel Planbureau uitgevoerd. De onderzoeken zijn uitgevoerd in 
opdracht van de commissie. De resultaten en conclusies komen voor de verantwoordelijkheid van 
de onderzoekers. 
Rond de jaarwisseling lanceerde de commissie een website in het Engels, Papiaments en 
Nederlands. De website bevat informatie over de evaluatie en bood de mogelijkheid om ervaringen 
over de uitwerking van de nieuwe staatkundige structuur te delen met de commissie. De ervaringen 
konden worden ingezonden in de eigen taal. In totaal maakten 115 mensen gebruik van de 
mogelijkheid de commissie via de website te benaderen. Verder ontving de commissie van het 
4 Bijlage bij Kamerstukken II 2013/2014, 33750IV, nr 27.
