legislatieve terughoudendheid slaan in deze dus niet uitsluitend op de periode na 10 oktober 2010 
maar ook op de periode in de aanloop naar de transitie. 
Het uitgangspunt van legislatieve terughoudendheid is uit kwantitatief en 'Haags' oogpunt in het 
algemeen wel in acht genomen. Dat neemt niet weg dat er in de wetgeving en in de uitvoering 
daarvan tijdens en na de transitie veel is veranderd, wijzigingen die soms grote gevolgen hébben 
gehad voor de eilandbewoners. In de eerste plaats is er per saldo op de eilanden veel regelgeving 
ingevoerd die in meerdere of mindere mate is gewijzigd. Soms betrof het geheel nieuwe wetgeving. 
In de tweede plaats zijn juist daar uitzonderingen op het uitgangspunt van legislatieve 
terughoudendheid gemaakt waar de effecten van de nieuwe regelgeving het meest door de 
bewoners van de eilanden worden gevoeld. Dit geldt bijvoorbeeld voor de belastingwetgeving en de 
Wet financiële markten BES, maar ook voor bijvoorbeeld de wetgeving op cruciale terreinen als de 
zorg en het ondenwijs. In de derde plaats is er op bepaalde terreinen in de uitvoering en de 
handhaving van de (al geldende) wetgeving veel veranderd. Zo was er vóór de transitie ook 
regelgeving ten aanzien van belastingen, maar wordt die nu geïnd waar dat voorheen niet of minder 
gebeurde. Ten slotte is van belang dat ook ogenschijnlijk beleidsarme wijzigingen een grote impact 
kunnen hebben. Ondanks de afspraak dat zoveel mogelijk taken en bevoegdheden bij de eilanden 
zouden blijven, zijn bevoegdheden in een aantal gevallen verplaatst naar 'Den Haag'. Het is dan 
ook begrijpelijk dat als gevolg van al deze wijzigingen tezamen de perceptie van veel nieuwe 
Nederlandse regels op de eilanden overheerst. 
De verplaatsing van bevoegdheden naar 'Den Haag' moet gezien worden tegen de achtergrond van 
de staatsrechtelijke veranderingen die zich per 10 oktober 2010 hebben voltrokken. De 
Nederlandse Antillen vormden een soort federatief verband, waarbij de bevoegdheden en taken van 
het land in de voormalige Eilandenregeling Nederiandse Antillen (ERNA) limitatief werden 
aangegeven. Daarbuiten kwamen alle bevoegdheden aan het eilandbestuur toe. In dit bestel was 
beperking van de autonomie van de eilanden door het land relatief moeilijk te realiseren. Nederiand 
is daarentegen een gedecentraliseerde eenheidstaat. Weliswaar wordt deze structuur mede 
gekenmerkt door beginselen van decentralisatie en lokale autonomie, het primaat ligt echter bij de 
formele wetgever op centraal niveau; deze bepaalt de speelruimte van de andere overheden. De 
situatie na 10 oktober 2010 is dat bij wet gemakkelijker dan voorheen bevoegdheden van de 
eilanden aan hun autonomie kunnen worden onttrokken. Dat Bonaire, Sint Eustatius en Saba 
openbare lichamen zijn en geen gemeenten maakt dit niet wezenlijk anders. Vastgesteld kan 
worden dat in de aanloop naar de transitie en ook daarna de wetgever in een aantal gevallen van 
deze ruimte gebruik heeft gemaakt en bevoegdheden heeft toebedeeld aan organen van de 
Nederlandse centrale overheid, doorgaans de verantwoordelijke minister Deze verschuiving is in 
veel gevallen ingegeven door de wens de minister bevoegdheden te geven om zijn na 10 oktober 
2010 ontstane verantwoordelijkheid indien nodig te effectueren. Voor de eilanden kan een dergelijke 
verschuiving een wezenlijke verandering inhouden. 
In slechts een beperkt aantal gevallen is na 10 oktober 2010 een aanzet gegeven tot nieuwe of 
fundamentele wijziging van wetgeving in fomriele zin. Een voorbeeld daarvan is de Wet elektriciteits-
en drinkwatervoorziening BES. 
30
