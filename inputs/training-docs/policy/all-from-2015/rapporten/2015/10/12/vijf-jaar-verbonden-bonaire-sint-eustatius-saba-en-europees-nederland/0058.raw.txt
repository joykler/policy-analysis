moeten betalen en/of hogere Algemene bestedingsbelasfing die soms kan cumuleren en die voor 
ondernemers in tegenstelling tot de btw niet aftrekbaar is. Gezien de mogelijk ingrijpende gevolgen 
van deze herziening voor de bevolkingen besteedt de commissie relatief veel aandacht aan dit 
onderwerp. 
Functioneren Belastingdienst/Caribisch Nederiand (CN) 
Veel gehoorde kanttekening is dat de Belastingdienst/CN het huidige fiscale stelsel (veel) beter 
uitvoert en handhaaft dan de wijze waarop dan de vroegere Nederiands Antilliaanse belastingdienst 
het toenmalige fiscale stelsel uitvoerde en handhaafde. Dat geldt vooral voor Sint Eustatius en 
Saba; op Bonaire is het verschil minder groot. Voor bepaalde groepen belasfingplichtigen heeft dit 
ingrijpende gevolgen gehad. Bepaalde groepen betalen nu substantieel meer belasting dan 
voorheen omdat de oude belastingwetgeving is omgezet van een 'dode' letter waar men niet of 
nauwelijks 'last' van had in een 'levende' letter die strikt en voor iedereen op gelijke wijze wordt 
toegepast. Degenen die voorheen geen of te weinig belasting betaalden ervaren dit 
begrijpelijkenwijs als een lastenverzwaring. Dit neemt niet weg dat het de uitdrukkelijke bedoeling 
van de herziening is geweest dat iedereen zijn 'fair share' betaalt. Dit draagt bij aan het draagvlak 
van het stelsel, zo heeft de commissie van verschillende kanten gehoord. De verbeterde uitvoering 
is beoogd en op zichzelf bezien wenselijk, maar het valt wel op dat er weinig ruimte is geboden om 
geleidelijk aan het nieuwe fiscale stelsel te wennen. 
Er zijn signalen dat het optreden van de Belastingdienst/CN als rigide en star wordt ervaren en dat 
de Belastingdienst te weinig discretionaire bevoegdheden zou hebben. Bovendien zijn 
belastingplichtigen er nog niet aan gewend dat de Belastingdienst vooral via de centrale 
administratie schriftelijk communiceert (vaak in het Nederlands) en dat voortaan alleen nog per bank 
kan worden betaald. Hierdoor hebben velen het gevoel dat men te weinig rekening houdt met de 
lokale situatie en persoonlijke omstandigheden - zoals de betalingscapaciteit - van individuele 
belastingplichtigen. Kritische kanttekeningen zijn ook geplaatst bij de administratie van de 
Belastingdienst. Dat betreft vooral klachten vah belastingplichtigen over bijvoorbeeld 
betalingsherinneringen ter zake van aanslagen die al betaald zijn of herinneringen tot het doen van 
aangiften die al gedaan zijn. Een deel van deze klachten heeft betrekking op lokale Bonairiaanse 
belastingen die door de Belastingdienst/CN namens het openbaar lichaam Bonaire worden geïnd. 
Het nieuwe fiscale stelsel van Caribisch Nederland wijkt op onderdelen fors af van het oude 
Nederiands Antilliaanse belastingstelsel. De commissie heeft de indruk dat nog niet alle 
belastingplichtigen daar voldoende aan gewend zijn of daar voldoende over zijn geïnformeerd. De 
commissie heeft signalen ontvangen dat de Belastingdienst/CN vragen vanuit belasfingplichtigen 
onvoldoende adequaat zou kunnen (hebben) beantwoorden. Het ministerie van Financiën en de 
Belastingdienst/CN hebben de behoefte aan informatie bij belastingplichtigen onderschat en 
waarschijnlijk ook onvoldoende rekening gehouden met de achtergrond, het opleidingsniveau en de 
administratieve vaardigheden van belastingplichfigen. Er is te gemakkelijk van uitgegaan dat 
belastingplichtigen zich de (nieuwe) administratieve voorwaarden en verplichtingen zelf wel zouden 
aanleren. 
60
