In dit verband zijn ook de Caribisch Nederland-weken (CN-weken; voorheen BES-weken) van 
belang. Tijdens deze CN-weken werd en wordt er overleg gevoerd tussen de eilanden en de 
ministeries. 
Bij de nieuwe, specifiek op de eilanden toegesneden BES-wetgeving is in een aantal gevallen 
sprake geweest van uitgebreide consultatie. Voorbeelden hiervan zijn de Wet Elektriciteit en 
Drinkwater BES en de VROM-BES. In het algemeen is de ervaring dat de kwaliteit van de 
consultatie na 10 oktober 2010 is verbeterd. Er is meer tijd voor beschikbaar en er zijn betere 
afspraken over het consultatieproces. Ook inhoudelijk lijkt in bepaalde gevallen sprake te zijn 
geweest van een serieuzere uitwisseling van informatie en opvattingen. Niettemin verioopt het 
consultatieproces nog niet in alle gevallen vlekkeloos. De invoering van geheel nieuwe wetten in 
fonnele zin na de transitie is dan wel beperkt gebleven, bedacht moet worden dat er vanuit de 
verschillende ministeries ook sprake is van initiatieven tot de vaststelling van lagere regelgeving 
(amvb's, ministeriele regelingen). De consultatie vraagt over de gehele linie continue inspanning van 
de eilanden. Tevens wordt nog niet in alle gevallen (tijdig) de consultatie met de eilanden gezocht. 
Conclusie 
Per saldo is de consultatie in zijn algemeenheid geen succes geweest. De ministeries hebben de 
eilanden formeel de gelegenheid tot consultatie geboden. Materieel lijkt echter niet of nauwelijks 
sprake geweest van serieuze consultatie. Dit heeft veel te maken met de beperkte capaciteit, 
deskundigheid, ervaringen en vaardigheden op de eilanden. Daarbij kwam ook de tijdsdruk om de 
datum van 10 oktober 2010 te halen. Bij specifieke BES-wetgeving is daarentegen vaker sprake van 
uitgebreidere consultatie. Na 10 oktober 2010 komt de consultatie langzamerhand beter uit de verf. 
Er is meer tijd beschikbaar en er is in bepaalde gevallen sprake van een serieuzere uitwisseling van 
informatie en opvattingen. Ook zijn er betere afspraken over de consultatie. Mogelijke succesfactor 
is hier een open proces, dat start met een onderzoek en met gesprekken op de eilanden, 
voorafgaand aan het opstellen van regelgeving. De beperkte capaciteit op de eilanden en daarmee 
ook de onevenwichtige verhouding met 'Den Haag' blijft echter een belangrijk aandachtspunt. 
Hoewel de eilanden inmiddels iets meer coördinatie vanuit het ministerie van Binnenlandse Zaken 
en Koninkrijksrelaties ervaren, opereren de verschillende ministeries in het algemeen autonoom. 
3.4 Legislatieve terughoudendheid 
Met de expliciete afspraak dat voor een periode van vijfjaar na 10 oktobér 2010 geen nieuwe 
wetgeving op de eilanden zou worden ingevoerd, is de term 'legislatieve terughoudendheid' 
geïntroduceerd. De idee was dat er met de transitie al veel zou veranderen waardoor een pas op de 
plaats wenselijk was. In de aanloop naar de transitie was er echter in zeker opzicht ook sprake van 
legislatieve terughoudendheid; als uitgangspunt voor de transitie gold immers dat de inhoud van de 
vóór 2010 geldende Nederlands Antilliaanse wetgeving zo veel mogelijk zou worden gecontinueerd. 
Na de transitie vervolgens zou in beginsel de situatie ongewijzigd blijven en zou - volgens de 
Slotverklaring van 2006 - pas na verloop van tijd Nederlandse regelgeving geleidelijk worden 
ingevoerd. In beide periodes lag aan het wetgevingsbeleid derhalve dezelfde gedachte ten 
grondslag: 'continuering van de bestaande situatie, tenzij'. De bevindingen over het toepassen van 
29
