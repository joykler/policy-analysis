transitie voor de bevolking betreft de beleving van de bevolking zelf. In het nu volgende deel wordt 
deze beleving nader toegelicht. 
Een brede samenstelling van de bevolking is gevraagd naar hun ervaringen; burgers, bestuurders, 
ambtenaren, zakenmensen, vertegenwoordigers van maatschappelijke organisaties en 
professionals. Met hen is gesproken over het bereikte voorzieningenniveau op de prioritaire 
terreinen van gezondheidszorg, ondenwijs, veiligheid en sociale zekerheid. Dit is een complex 
onderdeel van het onderzoek en het is belangrijk om dit voorafgaand aan de beschrijving ervan 
goed te duiden. Het gaat hierom ervaringen, beelden, meningen, gedachten en gevoelens. 
Sommige beelden bleken tegenstrijdig en kwamen niet overeen met de feiten. Andere beelden 
strookten wel met de beschikbare cijfers. Hieronder wordt aandacht besteed aan zaken die 
veelvuldig door de bevolking zijn genoemd en breed leven,op de eilanden. De commissie sluit 
daarmee aan bij de vooriichting van de Raad van State en de evaluatieopdracht om dit onderdeel 
van het onderzoek vooral te richten op de concrete maatschappelijke effecten die in het dagelijkse 
leven van de eilandbewoners merkbaar zijn. 
Voor het voorzieningenniveau op het gebied van gezondheidszorg is het beeld het meest gunstig, 
vlak daarna gevolgd door onderwijs. Minder gunstig is het oordeel van de bevolking over de 
ontwikkeling van de veiligheid en met name over de ontwikkeling van de koopkracht en de toename 
van de armoedeproblematiek. De koopkracht en de armoedeproblematiek zijn in de ogen van de 
bevolking de meest in het oog springende thema's op sociaal economisch gebied. Voor wat betreft 
de koopkracht zeggen de meeste eilandbewoners er slechter voor te staan dan vóór 10 oktober 
2010. 
De ervaren afgenomen koopkracht en toegenomen armoedeproblematiek lijken de positieve 
ervaring van ontwikkelingen van het voorzieningenniveau te overschaduwen: nog maar een kleine 
minderheid van de bevolking is in 2015 van mening dat het met hun eiland beter gaat dan vóór de 
transitie van 10 oktober 2010. Hier speelt uiteraard ook de economische crisis een rol. Ook de 
verwachtingen voor de komende periode zijn niet hooggespannen; een minderheid van de 
bevolking ziet de komende vijfjaar met een positief gevoel tegemoet. Naast deze minderheid is ook 
de groep die verwacht dat alles de komende periode (in negatieve zin) hetzelfde zal blijven sterk 
gegroeid. De ondervonden armoede en het gevoel van overieven op de eilanden drukken zo zwaar 
op het dagelijks leven, dat de mensen steeds minder lijken te zien wat er wél is bereikt. De inwoners 
van Sint Eustatius zijn veruit het meest somber over de toekomst. 
Bij deze sombere gevoélens over de huidige situatie en de toekomst van de eilanden speelt ook de 
beleving van het openbaar bestuur een rol. Zowel het lokale bestuur als de Rijksdienst Caribisch 
Nederiand (RCN) en de regering in 'Den Haag' scoren bij de bevolking onvoldoendes. De regering 
in Den Haag komt er het slechtst uit; het beeld is dat Haagse ambtenaren en bestuurders zich 
slecht inleven in de lokale situatie en hun activiteiten vooral verrichten vanuit een Europees 
Nederiands perspectief. Ook over het lokale bestuur is de bevolking weinig positief; het oordeel is 
dat het niet altijd zijn verantwoordelijkheid neemt en dat de bestuurskracht gering is. Over de 
Rijksdienst Caribisch Nederiand is de bevolking relatief het meest positief; dat houdt wellicht 
verband met onder meer het gunstige oordeel over de vorderingen op het gebied van onderwijs en 
gezondheidszorg. 
80
