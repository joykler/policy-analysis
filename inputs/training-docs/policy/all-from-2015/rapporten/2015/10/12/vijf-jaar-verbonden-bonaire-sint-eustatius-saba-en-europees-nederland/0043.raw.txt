gemeenten eveneens met de 'diseconomies of scale' bij de uitoefening van hun gemeentelijke 
taken. De geïsoleerde ligging van Bonaire, Sint Eustatius en Saba maakt het echter minder goed 
mogelijk om instrumenten zoals die in Europees Nederiand, onder meer binnen de kaders van de 
Wét gemeenschappelijke regelingen, geboden worden, te benutten. Dit nog los van de vraag of 
samenwerking tussen de eilanden bijvoorbeeld wat betreft ambtelijke diensten wenselijk wordt 
gevonden. Dat betekent dat de eilanden in de praktijk voor verschillende taken alleen staan daar 
waar in Europees Nederland voor dezelfde taken de samenwerking wordt gezocht. 
Ook de ondersteuning en de institutionele belangenbehartiging die gemeenten in Europees 
Nederiand vanuit de Vereniging van Nederlandse Gemeenten (VNG) ter beschikking hebben is voor 
de eilanden in mindere mate tot niet beschikbaar. De mogelijkheid om diensten in te kopen bij een 
centrumgemeente zijn ook niet aanwezig op de eilanden. Waar samenwerking met de landen 
Curagao, Sint Maarten en Aruba zou kunnen helpen, komt die niet van de grond. Integendeel, met 
de nieuwe staatkundige structuur lijkt de afstand tussen de landen van het Caribische deel van het 
Koninkrijk en de drie eilanden vergroot te zijn. Al met al zijn er op de eilanden omstandigheden die 
de voornoemde aandachtspunten enigszins in perspectief plaatsen. Deze omstandigheden zijn 
echter geen voldoende rechtvaardiging voor slecht bestuur. 
Rijksoverheid 
Voor de meeste rijkstaken is Rijksdienst Caribisch Nederiand (RCN) de uitvoeringsinstantie. Uit het 
onderzoek blijkt dat de inwoners van de eilanden RCN relatief hoog waarderen. Wel wordt er in de 
interviews op gewezen dat bij de taakuitoefening en dienstveriening niet altijd voldoende gevoel is 
voor de lokale omstandigheden en er soms te veel met een Nederiandse bril naar situaties ter 
plaatse wordt gekeken. Ook is een groot deel van de capaciteit en met name het leidinggevende 
niveau op Bonaire geconcentreerd. Daardoor is de capaciteit op Sint Eustatius en Saba beperkter 
en moet voor sommige besluiten toestemming vanuit 'Bonaire' worden gegeven. 
Net als in Europees Nederiand is iedere minister ook in Caribisch Nederiand verantwoordelijk voor 
het specifieke beleidsterrein wat hem toebehoort. Omdat Nederlands beleid niet automatisch van 
toepassing is op de eilanden maakt de minister in bepaalde gevallen regelgeving en beleid dat zich 
specifiek richt op de eilanden. Daar waar op de ministeries in Den Haag doorgaans veel kennis is 
over de Nederlandse situatie ontbreekt die vaak over de eilanden. Mede om die reden heeft bijna 
ieder ministerie een liaison en/of diensthoofd ten kantore van de RCN gestationeerd. Deze 
onderhouden contact met de ministeries in Den Haag, meer in het bijzonder de ministeriële 
coördinatoren die specifiek zijn aangewezen om het Caribisch dossier vanuit Den Haag te beheren. 
De coördinatoren zijn, naast de rechtstreekse contacten tussen Den Haag en de openbare 
lichamen, tevens aanspreekpunt voor de beleidsmedewerkers die acties moeten ondernemen 
richting de openbare lichamen. Om de samenhang in het optreden van de Rijksoverheid op 
Bonaire, Saba en Sint Eustatius te bevorderen is de Rijksvertegenwoordiger namens de 
Nederlandse regering aangewezen. 
De wijze waarop afstemming tussen 'Den Haag' en de eilanden plaatsvindt, biedt geen garantie dat 
voldoende rekening wordt gehouden met de lokale belangen en opvattingen. Evenmin is 
gewaarborgd dat wetten en 'Haags' beleid in Caribisch Nederiand goed uitvoerbaar zijn. Bovendien 
44
