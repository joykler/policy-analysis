Enerzijds wat betreft de door de Belastingdienst/CN toegepaste wijze van waardering, die in veel 
gevallen tot een te hoog vastgestelde waarde heeft geleid. Anderzijds omdat veel 
belastingplichtigen deze heffing te grof en onrechtvaardig vinden omdat de vastgoedbelasfing altijd 
moet worden betaald ongeacht het rendement dat met de onderneming of het voor de verhuur 
beschikbare onroerende goed wordt behaald. 
Sinds de introductie van het nieuwe fiscale stelsel zijn diverse versoepelingen in de 
vastgoedbelasting aangebracht. Het was de bedoeling dat vanaf 2011 jaariijks 1% 
vastgoedbelasting zou moeten worden betaald over de waarde van de via die heffing te belasten 
onroerende zaken. Deze effectieve druk is voor de jaren 2011 tot en met 2014 veriaagd naar 0,2% 
(voor hotels) en naar 0,6% (voor overige onroerende zaken om de gevoelde gecumuleerde druk te 
mitigeren). Vanaf 2015 geldt een structurele effectieve druk van 0,4% (voor hotels) en 0,7% (voor 
overige onroerende zaken). Bovendien is er een investeringsvrijstelling ingevoerd op grond waarvan 
waardestijgingen van onroerende zaken die voortvloéien uit investeringen 5 jaar (vanaf 2014: tien 
jaar) worden vrijgesteld van vastgoedbelasting. Inmiddels geldt voor alle via de vastgoedbelasting te 
belasten woningen (tweede woningen, verhuurde woningen, sociale huunwoningen) per woning een 
vrijstelling aan de voet van USD 70.000. 
Over tweede woningen die niet worden verhuurd moet vastgoedbelasting worden betaald. Volgens 
de lokale vastgoedsector heeft dat er, in samenhang met het tot 5% verhoogde tarief van de 
overdrachtsbelasting en de regels voor de huurbescherming, toe geleid dat de markt voor tweede 
woningen van buitenlanders is ingestort. Men ervaart de jaariijks te betalen vastgoedbelasting voor 
een dergelijke woning voor - sporadisch - eigen gebruik als erg hoog. Ten opzichte van het oude 
fiscale stelsel is sprake van een fors hogere belastingdruk omdat bij afwezigheid van 
huuropbrengsten geen inkomstenbelasting over de tweede woning hoefde te worden betaald. 
Vastgoedbelasting is verschuldigd over, kort samengevat, alle onroerende zaken, behalve eigen 
woningen en onroerende zaken die worden gebruikt in een onderneming die via de inkomsten­
belasting wordt belast. Ook over onroerende zaken die in bezit zijn van instellingen die een 
sociaal/cultureel of anderszins algemeen nut beogend karakter hebben moet vastgoedbelasting 
worden betaald. Dat wordt als een probleem ervaren omdat dergelijke instellingen vaak over 
onvoldoende financiële middelen beschikken om deze heffing te kunnen betalen. Het pleidooi om 
deze instellingen vrij te stellen is nog niet gehonoreerd. Dit pleidooi ziet niet alleen op de 
vastgoedbelasting, maar ook op lokale lasten zoals grondbelasting of erfpacht. 
Het functioneren van de Douane heeft in de eerste periode na de transitie vooral op Sint Eustatius 
en Saba kritische reacties opgeroepen. Dit had voornamelijk te maken met het feit dat bij 
binnenkomst van goederen op de eilanden via de luchthaven of haven direct algemene 
bestedingsbelasting (ABB) moest worden betaald terwijl Saba en Sint Eustafius voordien 
'vrijhavens' waren. Ook de controle van reizigersbagage riep aanvankelijk relatief veel weerstand 
op,, ook omdat men op Sint Eustatius en Saba dergelijke controles in de Nederiands Antilliaanse tijd 
niet gewend was. Inmiddels is men op de bovenwindse eilanden meer gewend geraakt aan het 
werk en de aanwezigheid van de douane. 
63
