bijlage bij de IBES, de IBES-lijst, is aangegeven welke Nederlands Antilliaanse regelgeving op de 
drie eilanden (per 10 oktober 2010 in de vorm van Nederiandse wetgeving) van toepassing is. 
Nederlands Antilliaanse regelgeving die niet op deze lijst wordt vermeld, is per 10 oktober 2010 niet 
meer geldig. 
Een aanzienlijk deel van de Nederlands Antilliaanse regelgeving kon niet zonder aanpassingen 
worden overgenomen. De IBES moet dan ook in samenhang worden gezien met de 
Aanpassingswet(ten) openbare lichamen Bonaire, Sint Eustatius en Saba (ABES). Met de ABES is 
een deel van de Nederiands Antilliaanse regelgeving die op de IBES-lijst vermeld staat aangepast. 
Daarnaast is in een aantal gevallen ook bestaande Europees Nederiandse regelgeving van 
toepassing geworden op Bonaire, Sint Eustatius en Saba. De Europees Nederiandse wetgeving is 
slechts (geheel of gedeeltelijk) van toepassing op de drie eilanden indien dit in de desbetreffende 
wet uitdrukkelijk is bepaald of daaruit onmiskenbaar volgt. Dit laatste is bijvoorbeeld het geval 
wanneer er ten aanzien van de eilanden een specifieke regeling in de desbetreffende Europees 
Nederlandse wet is opgenomen, zoals de Kieswet. In totaal zijn er in het wetgevingsproces vier 
aanpassingswetten tot stand gebracht. Daarnaast zijn er nog verschillende aanpassingsregelingen, 
bijzondere aanpassingswetten, goedkeurings- en reparatiewetten en verzamel- en veegwetten tot 
stand gebracht. Ongeveer twee derde van alle aangepaste regelingen is van Nederiands 
Antilliaanse afkomst. In minder dan de helft van alle aangepaste regelingen zijn een of meer 
inhoudelijke (dus meer dan alleen wetstechnische) wijzigingen aangebracht. De wetgeving is tot 
stand gekomen via een geleidelijk proces. 
In de periode voorafgaand aan en na afloop van de transitie is er ook geheel nieuwe Nederiandse 
wetgeving tot stand gebracht die alleen voor Bonaire, Sint Eustatius en Saba geldt. Voorbeelden 
daarvan zijn de verschillende wetten die op het terrein van het onderwijs tot stand zijn gekomen en 
de Wet elektriciteit- en drinkwatervoorziening BES die onder meer het voorzieningenniveau op de 
eilanden beoogt te veriseteren. Het aantal geheel nieuwe wetten is overigens beperkt. 
Mede als gevolg van de opeenvolgende aanpassingen en de introductie van nieuwe wetgeving lijkt 
de wetgever vanuit het vertrekpunt van Nederiands Antilliaanse regelgeving op een aantal terreinen 
enigszins te zijn opgeschoven in de richting van Europees Nederiandse regelgeving. Voor een deel 
van de huidige voor Caribisch Nederland relevante wetgeving geldt inmiddels dat zij een mix is van 
Antilliaanse en Europees Nederiandse elementen. Het aantal gevallen waarin wetgeving is 
ingevoerd die geheel of vrijwel identiek is aan de Europees Nederiandse wetgeving, is echter 
beperkt. 
Uit de toelichting op de wetgeving blijkt dat de motivering voor het aanbrengen van wijzigingen in de 
wetgeving sterk varieert. De motivering is veelal algemeen van aard en betreft vaak de wijziging van 
de staatkundige verhoudingen, waardoor de bevoegdheidstoedeling gewijzigd moest worden. Een 
andere algemene redengeving die wordt genoemd is dat de Nederiands Antilliaanse wetgeving 
verouderd was en modernisering daarom gewenst. Soms worden specifieke problemen genoemd 
die de aanleiding hebben gevormd tot een wetswijziging. Bij een aantal wetten is uitgebreid 
gemotiveerd waarom de wet inhoudelijk is gewijzigd maar er zijn ook wetten waarbij de motivering 
summier is gebleven. Het is daarom achteraf soms moeilijk te reconstrueren om welke reden een 
specifieke wetswijziging heeft plaatsgevonden. 
26
