4.5 De financiële verhoudingen tussen het Rijk en de eilanden 
De financiële verhoudingen tussen Rijk en openbare lichamen is, zoals eerder gesteld, gebaseerd 
op de Gemeentewet en de Financiële-verhoudingswet. In de FinBES zijn de voor de openbare 
financiën van de openbare lichamen relevante bepalingen uit de Gemeentewet en de Financiële-
verhoudingswet bijeengebracht. Afwijkingen liggen zoals eerder gesteld vooral op zaken waar naar 
het oordeel van de wetgever extra waarborgen nodig zijn, in het bijzonder bij het financieel toezicht 
en de bepalingen rondom het lenen van geld. 
Ontwikkeling van de Rijksuitgaven 
Bij de verdeling van de beschikbare middelen is als uitgangspunt genomen de uitgaven die het 
voormalig Land en het eilandgebied deden voor de verschillende overheidstaken. Daarbij moet 
gezegd dat er destijds geen sprake was van een goede administratie. In maart 2010 is een 
verdeling overeengekomen tussen de verschillende ministeries voor de verschillende taken van Rijk 
en eilanden.*^ Er is bij de bepaling van de omvang van de uitgaven niet en bij de verdeling over de 
verschillende ministeries nauwelijks gekeken naar hoeveel middelen nodig zijn voor de 
verschillende overheidstaken. Van een centrale regie was bewust geen sprake; elk ministerie was -
net als in Europees Nederiand - verantwoordelijk voor de eigen taken. In die filosofie was geen 
sprake van een integrale afweging en was de verantwoordelijkheid van het ministerie van 
Binnenlandse Zaken en Koninkrijksrelaties beperkt tot fondsbeheerder. 
Het logische gevolg van deze benadering is dat elk ministerie zijn eigen keuzes heeft gemaakt. Als 
gemene deler geldt dat de rijksuitgaven fors zijn gestegen, van circa 80 miljoen euro in 201Ó tot 
circa 250 miljoen euro in 2015. De verhouding rijksuitgaven ten opzichte van decentrale uitgaven 
bedraagt ongeveer 4 staat tot 1. Wordt de financiële verhouding tussen het Rijk en Caribisch 
Nederland met die in Europees Nederiand vergeleken, dan blijkt dat ten aanzien van Caribisch 
Nederland meer centrale sturing plaatsvindt dan in Europees Nederland in relatie tot gemeenten. De 
openbare lichamen beschikken over een naar verhouding kleiner deel van het totale bedrag dat 
wordt uitgegeven. 
Op taken waar de verantwoordelijkheid primair bij het Rijk ligt, zoals onderwijs en gezondheidszorg, 
is zowel absoluut als procentueel veel meer uitgegeven dan in 2010 begroot was en veelal op 
structurele basis. Bij beleidsterreinen waar Rijk en openbaar lichaam een gezamenlijke 
verantwoordelijkheid hebben, is ook sprake van een stijging maar in absolute en procentuele zin 
beperkter. Het gaat in die gevallen veelal ook om incidentele middelen. 
51 Zie brief van 29 maart 2010 van de staatssecretaris van Binnenlandse Zaken en Koninkrijksrelaties aari de Tweede Kamer over de rijksuitgavenuitgaven en de vrije 
uitkering van Caribisch Nederiand in het jaar 2010 (Kamerstukken il, vergaderjaar 2009/10, 31 954, nr 27). 
48
