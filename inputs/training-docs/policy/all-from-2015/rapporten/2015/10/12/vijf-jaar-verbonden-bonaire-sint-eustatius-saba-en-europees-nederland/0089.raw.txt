6.2 Sint Eustatius 
Karakteristiek 
Het eilandgebied Sint Eustatius is 21 km^ groot en er wonen circa 4.000 mensen. De hoofdplaats is 
Oranjestad. Sint Eustatius bevat een slapende vulkaan The Quill genaamd. Sint Eustatius was een 
belangrijke doorvoerhaven in de 18de eeuw en werd de Gouden Rots genoemd. 
Economie, arbeid, inkomen en sociale zekerheid 
Op Sint Eustatius zijn relatief veel eenoudergezinnen en tienermoederschappen. Het aantal niet-
gezinsleden in een Statiaans huishouden is zo'n 25%. De sociale problematiek en in het bijzonder 
de problemen voor kinderen en jongeren worden als ernstig ervaren. De belangrijkste werkgevers 
zijn de handel, vervoer en horeca (37%) en de overheid (31%). Nustar is de grootste private 
werkgever van het eiland. De huishoudens ontvangen gemiddeld het hoogst besteedbare inkomen 
in Caribisch Nederiand en het werkloosheidspercentage is 3,2%. 
De economische prestatie en handelsbalans van Sint Eustatius liggen lager dan in Europees 
Nederland. Vrijwel alle grondstoffen en andere goederen en producten moeten van elders wordén 
aangevoerd. Door de beperkte schaalgrootte is het (economische) draagvlak en het aanwezige 
bestedingspotentieel lager en zijn er kostennadelen waardoor een product of dienst (zonder 
overheidsingrijpen) duurder wordt. Het nieuwe belastingstelsel, de doorgevoerde dollarisatie en 
externe invloeden, zoals energie- en voedselprijzen, hebben geleid tot prijsstijgingen sinds 2010, 
ondanks de belastingvrijstelling op eerste levensbehoeften. 
De prijsstijgingen hebben grote invloed gehad op de koopkracht van de eilandbewoners. In de 
periode 2010-2013 is de koopkracht van de lonen op Sint Eustatius met 14% gedaald (+2% lonen 
en +16% prijzen). Uit de bevolkingsenquête blijkt dat 72% van de bevolking somber gestemd is over 
de ontwikkeling van de koopkracht sinds de transitie door de stijging van de kosten van 
levensonderhoud en daarmee de armoede. 
91
