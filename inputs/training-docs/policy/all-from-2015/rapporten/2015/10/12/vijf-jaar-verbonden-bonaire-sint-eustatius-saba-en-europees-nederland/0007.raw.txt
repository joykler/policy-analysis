1. Inleiding 
'1.1 Evaluatieopdracht 
In de Slotverklaring van de Miniconferentie over de nieuwe staatkundige structuur van Bonaire, Sint 
Eustatius en Saba op 11 november 2006 is vastgelegd dat vijf jaar na de transitie de uitwerking van 
deze nieuwe staatkundige structuur wordt geëvalueerd door Nederland en de drie eilanden 
gezamenlijk.^ In het bijzonder zijn evaluatiebepalingen opgenomen in de Wet openbare lichamen 
Bonaire, Sint Eustatius en Saba (WolBES) en in de Wet financiën Bonaire, Sint Eustatius en Saba 
(FinBES). Het doel van de evaluatie is het analyseren van de wijze waarop invulling is gegeven aan 
de gemaakte afspraken in de aanloop naar 10 oktober 2010 en daarna. Om uitvoering te geven aan 
de gemaakte afspraken hebben de gedeputeerden Constitutionele Zaken van Bonaire, van Sint 
Eustatius en van Saba en de minister van Binnenlandse Zaken en Koninkrijksrelaties op 19 juni 
2014 de evaluatieopdracht vastgesteld en zijn zij overeengekomen voor de uitvoering van de 
evaluatieopdracht een onafhankelijke commissie in te stellen (bijlage 1).^ De 'Commissie evaluatie 
uitwerking nieuwe staatkundige structuur Caribisch Nederland' (hierna: de commissie) is vervolgens 
bij besluit van de minister van Binnenlandse Zaken en Koninkrijksrelaties, in overeenstemming met 
de bestuurscolleges van de openbare lichamen Bonaire, Sint Eustatius en Saba, van 23 september 
2014 ingesteld (bijlage 2). ^ 
De commissie bestaat uit mevrouvy mr. drs. J.W.E. Spies, tevens voorzitter, de heer prof. mr. A.H.A. 
Soons, de heer mr. dr. G.A.E. Thodé, de heer prof. mr L.F.M. Verhey en de heer mr drs. F.H.H. 
Weekers. De commissie is bijgestaan door een secretariaat. 
Volgens de evaluatieopdracht heeft de evaluatie betrekking op de wijze waarop invulling van de 
gemaakte afspraken heeft plaatsgevonden. De afspraken en de gekozen uitgangspunten staan als 
zodanig in de evaluatie niet ter discussie. Een debat over een eventuele wijziging van de 
staatkundige verhoudingen is geen onderdeel van de evaluatie zelf. Het doel van de evaluatie is om 
door middel van een terugblik vast te stellen wat er is bereikt. Hoe hebben de wetgeving en het 
bestuur gefunctioneerd en wat zijn de gevolgen van de transitie geweest voor de bevolking? 
De evaluatieopdracht stelt dat met de evaluatie wordt beoogd zoveel mogelijk feitelijk materiaal te 
verzamelen over de wijze waarop invulling is gegeven aan de nieuwe staatkundige positie van 
Bonaire, Sint Eustatius en Saba. De commissie formuleert in het rapport conclusies. Conform de 
opdracht bevat het rapport geen aanbevelingen, het rapport dient als basis voor de afgewogen 
1 Slotverklaring van de Miniconferentie over de toekomstige staatkundige positie van Bonaire, Sint Eustatius en Saba, 10 en 11 oktober 2006 opgenomen als bijlage 
bij brief van de minister voor Bestuurlijke Vernieuwing en Koninkrijksrelaties d.d. 13 oktober 2006, Kamerstukken II 2006/07, 30800 IV, nr 6. 
2 Bijlage bij Kamerstukken II 2013/14, 33750IV, nr 45. 
3 Besluit van de minister van Binnenlandse Zaken en Koninkrijksrelaties van 23 september 2014, nr. 2014-0000508186, houdende Instelling van de Corrimissie 
evaluatie uitwerking nieuwe staatkundige structuur Caribisch Nederiand.
