Doel van deze geheel nieuwe wet is een betaalbare en betrouwbare elektriciteits- en 
drinkwatervoorziening. Om dat te bereiken is afgeweken van het uitgangspunt van legislatieve 
terughoudendheid. Tegelijkertijd kan het mogelijk zijn dat in andere gevallen initiatieven voor nieuwe 
wetgeving op grond van de legislatieve terughoudendheid niet genomen worden, ook in gevallen 
waarin het ongewenst zou kunnen worden geacht met nieuwe wetgeving te wachten. Zo wordt 
ondermeer met een beroep op de legislatieve terughoudendheid bijvoorbeeld - hoewel het hier 
fundamentele rechten betreft - (vooralsnog) niet voorzien in medegelding voor Bonaire, Sint 
Eustatius en Saba van het Voorstel van rijkswet houdende goedkeuring van het op 13 december 
2006 te New York tot stand gekomen Verdrag inzake de rechten van personen met een handicap. 
Daarnaast bestaat er naast (geheel nieuwe) wetgeving in formele zin ook een hoeveelheid aan 
lagere wetgeving dan wel kleinere wijzigingen van wetgeving in formele zin. Introductie en wijziging 
daarvan na 10 oktober 2010 nuanceert het beeld van toegepaste legislatieve terughoudendheid. 
Conclusie 
Ondanks dat kwantitatief gezien terughoudendheid is betracht met het invoeren van nieuwe 
wetgeving, bestaat op de eilanden het gevoel dat sinds 10 oktober 2010 veel nieuwe Nederiandse 
regels gelden. Dat gevoel op de eilanden is begrijpelijk. Er is per saldo veel gewijzigde wetgeving 
en in enkele gevallen ook volledig nieuwe Nederiandse wetgeving tot stand gekomen, juist op de 
terreinen waarop de effecten daarvan in het dagelijks leven direct door de bewoners van de 
eilanden worden gevoeld. Voorts is er een betere handhaving en uitvoering van (al bestaande) 
regelgeving. Ten slotte hebben er bevoegdheidsverschuivingen plaatsgevonden van de eilanden 
naar 'Den Haag'. 
In de periode na 10 oktober 2010 is in een zeer beperkt aantal gevallen een aanzet gedaan tot 
nieuwe of fundamenteel gewijzigde wetgeving in formele zin. De afspraak dat vijfjaar na 10 oktober 
2010 legislatieve terughoudendheid wordt betracht lijkt dus in het algemeen te zijn nagekomen, 
daarbij aangetekend dat er ook een hoeveelheid aan (wijziging van) lagere wetgeving heeft 
plaatsgevonden. Tegelijkertijd bestaat het beeld dat met een beroep op de legislatieve 
terughoudendheid ontwerpen van wetgeving op de plank worden gehouden, ook in gevallen waarin 
het ongewenst zou kunnen worden geacht met nieuwe wetgeving te wachten. 
3.5 Gelijkheid en differentiatie 
Op 10 oktober 2010 is de Nederiandse Grondwet in haar geheel van toepassing geworden op 
Bonaire, Sint Eustatius en Saba. Dat geldt dus ook voor het gelijkheidsbeginsel en het daaraan 
verwante discriminatieverbod. Al bij de start van het transitieproces was het duidelijk dat er 
verschillen bestaan tussen Europees Nederland en Bonaire, Sint Eustatius en Saba. Gelet op 
artikel 1 van de Grondwet was wel de vraag in welke gevallen sprake is van gelijke dan wel 
ongelijke gevallen. Om meer duidelijkheid te geven over de gronden die aanleiding kunnen geven 
voor het treffen van specifieke regels of maatregelen voor de drie eilanden is in het tweede lid van 
artikel 1 van het Statuut een differentiatiebepaling opgenomen. 
31
