Allereerst wordt de werkwijze van de commissie nader geduid en wordt de indicatieve planning van 
haar werkzaamheden aangegeven. Vervolgens worden de criteria aangegeven op grond waarvan 
de feitelijke bevindingen van de te onderscheiden onderzoeken zullen worden geanalyseerd en 
wordt beknopt ingegaan op het onderdeel communicatie. De wijze waarop de commissie meent de 
evaluatie uit te voeren, is ook verwoord in drie uitgebreide startnotities welke tevens als basis 
dienen voor de werkzaamheden van de door de commissie aangezochte partijen die de drie 
onderzoeken feitelijk zullen verrichten. De startnotities zijn verderop in dit document opgenomen. 
Een begroting van de te ven/vachten kosten wordt separaat aan de minister van Binnenlandse 
Zaken en Koninkrijksrelaties aangeboden. 
Opzet en werkwijze van de commissie 
In het instellingsbesluit is opgenomen dat de commissie haar eigen werkzaamheden vaststelt. De 
commissie is zich ervan bewust dat de periode die verstreken is sinds de start van de nieuwe 
staatkundige structuur relatief gering is en dat de evaluatieopdracht veel omvattend is zeker gelet 
op de periode die beschikbaar is voor het doen van onderzoek. 
De evaluatieopdracht biedt naar de mening van de commissie overigens een heldere en 
afgebakende doelstelling alsook al mogelijke evaluatiecriteria en -kaders. De commissie heeft dan 
ook gemeend de op 19 juni 2014 vastgestelde evaluatieopdracht als zo strikt mogelijke basis voor 
de evaluatie en onderzoekopzet te hanteren. Daarbij hanteert de commissie de datum van 10 
oktober 2015 als uiterlijke termijn voor haar eindverslag als een gegeven en daarmee als bepalend 
voor de doorloop duur van het onderzoek. Binnen de beschikbare tijd wordt maximaal ingezet op 
het verzamelen van zoveel mogelijk feiten en gegevens. Waar nodig zal geselecteerd worden op 
onderwerpen die meer diepgang vragen. 
Naar de mening van de commissie dient zij, met inachtneming van de onderzoeksopdracht, tot een 
analyse te komen die objectief en helder van inhoud is. De commissie streeft er naar een rapport te 
leveren dat kwalitatief feitelijk, waar mogelijk kwantitatief van aard is en dat inzicht geeft in de 
uitwerking van de nieuwe staatkundige structuur. Daarbij worden waar mogelijk concrete 
voorbeelden beschreven die de uitwerking van de nieuwe staatkundige structuur illustreren. 
De commissie streeft er naar naast het feitelijk beschrijven van de uitwerking van de nieuwe 
staatkundige structuur ook kritische factoren en onderliggende mechanismes te beschrijven die 
kunnen verklaren waarom 'goed gaat wat goed gaat' en waarom 'niet goed gaat wat niet goed gaat'. 
Zoals de evaluatieopdracht aangeeft zal de commissie geen aanbevelingen doen maar zich 
beperken tot het geven van analyses en conclusies. 
Onverlet het bovenstaande is het de overtuiging van de commissie dat een alomvattende en 
volledig uitputtende analyse van de uitwerking van de nieuwe staatkundige structuur niet mogelijk is. 
De beschikbare onderzoeksperiode is relatief beperkt evenals de ervaringsperiode waarin de 
nieuwe staatkundige structuur een uitwerking kent. Daarnaast houdt de commissie er rekening mee 
dat de gegevensverzameling mogelijk niet optimaal is omdat gegevens niet of slecht toegankelijk 
beschikbaar zijn en er mogelijk slechts in beperkte mate een nulmeting beschikbaar is om de 
ontwikkelingen in termen van oorzaak en gevolg te duiden.
