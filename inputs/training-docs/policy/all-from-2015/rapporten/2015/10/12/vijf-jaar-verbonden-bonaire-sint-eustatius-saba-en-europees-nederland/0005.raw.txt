Voorwoord 
Op 10 oktober 2010 werden Bonaire, Sint Eustatius en Saba elk een openbaar lichaam binnen 
Nederland. In de aanloop naar deze transitie is afgesproken om na vijfjaar de uitwerking van de 
nieuwe staatkundige structuur te evalueren. De venwachtingen bij de start van de staatkundige 
verandering waren hoog gespannen. Er is in vijfjaar het nodigde bereikt. Het niveau van de 
gezondheidszorg en het onderwijs zijn aanmerkelijk verbeterd. Veel laat nog te wensen over. 
Venvachtingen die mensen hadden op 10 oktober 2010 zijn niet allemaal uitgekomen. 
De 'Commissie evaluatie uitwerking van de nieuwe staatkundige structuur Caribisch Nederland' is 
zich ervan bewust dat de verwachtingen over de evaluatie verschillen. Er is sprake van scepsis. 
Sommigen veronderstellen dat de resultaten van de evaluatie tot weer een volgend rapport zullen 
leiden en dat dit rapport niet wezenlijk bij zal dragen aan de in hun ogen noodzakelijke verandering. 
Anderen venwachten veel van de evaluatie en rekenen erop dat de resultaten van de evaluatie tot 
een nieuw moment of een doorstart voor verdergaande afspraken kunnen leiden die noodzakelijke 
verbeteringen zal inluiden. Vijfjaar is hoe dan ook te kort om een eindoordeel te kunnen geven over 
de nieuwe staatkundige structuur. Vijfjaar is wel een goed moment om een balans op te maken en 
te bezien wat goed is en wat nog beter moet. Daar komt bij dat nogal eens venwezen is naar de 
uitkomsten van de evaluatie voor het maken van nieuwe afspraken. 
Bestuurders en ambtenaren aan beide zijden van de oceaan hebben zich met veel energie ingezet 
om van de staatkundige verandering een succes te maken. Dat is deels gelukt. Maar de 
verhoudingen zijn de afgelopen vijf jaar ook op de proef gesteld. Dat heeft het onderlinge 
vertrouwen geen goed gedaan. De commissie realiseert zich dat over en weer ook teleurstelling 
over het uitblijven van voldoende resultaat aan de orde is. De commissie heeft geprobeerd dit alles 
evenwichtig weer te geven. Dat daarbij soms harde conclusies worden getrokken is niet te 
vermijden. De commissie doet dit vanuit de overtuiging dat het benoemen van wat nog niet goed is 
in de eerste plaats een aansporing is om op basis van de evaluatie te leren. Leren van de afgelopen 
vijfjaar is nodig, niet om steeds met de vinger te wijzen naar wat niet goed is gegaan maar om 
vooruit te kijken en afspraken te maken over de toekomst. De commissie spreekt de wens uit dat de 
resultaten van de evaluatie de basis zullen vormen voor een impuls om de doelstellingen van de 
staatkundige verandering dichterbij te brengen in de komende jaren. Dat vereist dat de 
opdrachtgevers gezamenlijk en in dialoog met de inwoners van Bonaire, Sint Eustatius en Saba 
verder werken aan vertrouwenwekkende maatregelen. 
De commissie wil alle inwoners en de bestuurders van Bonaire, Sint Eustatius en Saba danken voor 
hun medewerking aan de onderzoeken die in het kader van de evaluatie zijn uitgevoerd. De 
commissie waardeert alle gesprekken die zij heeft gevoerd op de eilanden tijdens de inloopuren of 
op straat en dankt een ieder die de moeite heeft genomen een reactie achter te laten op de website 
of de commissie schriftelijke informatie te geven. Ook waardeert de commissie de gesprekken die 
zij in Europees Nederland heeft mogen voeren. Alle informatie heeft de commissie geholpen bij het 
schrijven van dit evaluatierapport.
