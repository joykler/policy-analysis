Bijlage 3: Onderzoeksopzet en évaluatiecriteria 
Inleiding 
Op 10 oktober 2010 is de staatkundige structuur van het Koninkrijk herzien en hebben Bonaire, Sint 
Eustatius en Saba elk in de vorm van een openbaar lichaam een rechtstreekse band met Nederland 
gekregen. Daarbij is afgesproken dat vijfjaar na inwerkingtreding van die nieuwe staatkundige 
structuur de uitwerking daarvan zou worden geëvalueerd. In het bijzonder zijn evaluatiebepalingen 
opgenomen in de Wet openbare lichamen Bonaire, Sint Eustatius en Saba (WolBES!) en in de Wet 
financiën Bonaire, Sint Eustatius en Saba (FinBES). 
Tijdens het bestuurlijk overleg evaluatie Caribisch Nederland op 19 juni 2014 zijn de gedeputeerden 
constitutionele zaken, namens elk van de bestuurscolleges van Bonaire, Sint Eustatius en Saba, en 
de minister van Binnenlandse Zaken en Koninkrijksrelaties overeengekomen voor de evaluatie een 
onafhankelijke commissie in te stellen en hebben zij de evaluatieopdracht vastgesteld. 
Bij besluit van de minister van Binnenlandse Zaken en Koninkrijksrelaties van 23 september 2014 is 
de onafhankelijke commissie evaluatie uitwerking nieuwe staatkundige structuur Caribisch 
Nederland ingesteld. Deze bestaat uit mevrouw Spies, tevens voorzitter, de heer Soons, de heer 
Thodé, de heer Verhey en de heer Weekers. 
De commissie heeft tot taak de in het slotakkoord van de miniconferentie over de toekomstige 
staatkundige positie van Bonaire, Sint Eustatius en Saba van 10 en 11 oktober 2006 te Den Haag 
opgenomen evaluatie van de uitwerking van de per 10 oktober 2010 in werking getreden nieuwe 
staatkundige structüur uit te voeren en daarover een eindverslag uit te brengen. In dat eindverslag 
is inbegrepen het verslag als bedoeld in artikel 239 van de Wet openbaar lichaam Bonaire, Sint 
Eustatius en Saba en artikel 102 van de Wet financiën Bonaire, Sint Eustatius en Saba. Bij het 
uitvoeren van de evaluatie en het opstellen van het eindverslag neemt de commissie de 
evaluatieopdracht in acht zoals vastgesteld tijdens het bestuurlijk overleg van 19 juni 2014. 
De commissie is voor het eerst bijeengekomen op 3 oktober jongstleden en heeft daarmee een 
aanvang gemaakt met haar werkzaamheden. In de periode van 13 tot en met 18 november heeft de 
commissie kennismakingsbezoeken aan Bonaire, aan Sint Eustatius en aan Saba gebracht. Naast 
een eerste kennismaking hadden de bezoeken tot doel eerste beelden en indrukken ten aanzien 
van de evaluatie op te doen bij de bevolkingen en stakeholders, in gesprek te gaan over de 
verwachtingen die bij de evaluatiê bestaan, uitleg te geven over de opdracht die de commissie heeft 
(wat houdt de evaluatie wel in, en wat niet) en ook een eerste keer met de bestuurscolleges in de 
hoedanigheid van opdrachtgevers te spreken. Daarna heeft de commissie conform het 
instellingsbesluit een onderzoeksopzet opgesteld voor de evaluatie. Daarbij heeft de commissie er 
naar gestreefd deze opzet eerder dan de in de evaluatieopdracht en instellingsbesluit genoemde 
datum van 15 januari aan de opdrachtgevers aan te bieden. De commissie koos hiervoor om de 
beschikbare tijd voor het doen van feitelijk onderzoek te maximaliseren.
