het bijzonder voor het sociale en economische domein. De feitelijke aansturing vindt vanuit de 
afzonderiijke ministeries in Den Haag plaats en lijkt aldaar afhankelijk van de weinig gecoördineerde 
en niet altijd duurzame inspanningen van individuele ambtenaren. 
Van een integrale aanpak is door dit alles nog nauwelijks sprake hoewel de aard van de 
problematiek en de schaal van de eilanden dat vaak wel noodzakelijk maken. De versnippering is 
voor de eilanden met hun beperkte personele capaciteit moeilijk te hanteren. Daardoor is veel 
overieg nodig waardoor onevenredig veel bestuurslasten bij de eilanden terecht komen. Een 
integrale aanpak wordt verder bemoeilijkt doordat de minister van Binnenlandse Zaken en 
Koninkrijksrelaties, op basis van een destijds bewust gemaakte keuze, geen bevoegdheden heeft 
van waaruit hij het Nederiandse beleid zou kunnen regisseren, laat staan beleidsaanpassingen 
vanuit een integrale visie zou kunnen afdwingen. Dit vertaalt zich door in de positie van de 
Rijksvertegenwoordiger die als het er op aankomt onvoldoende positie heeft om het verschil te 
maken. 
Aan beide zijden van de oceaan ontstonden in de aanloop naar de transitie venwachtingen en 
beelden over het toekomstige bestuur. In het Europees deel van Nederland lijkt de dominante 
gedachte het stelsel van de gedecentraliseerdë eenheidsstaat zoals het land Nederiand geregeerd 
en bestuurd wordt. In lijn met deze gedachte zou het bewezen model van de Gemeentewet tot 
goede resultaten leiden. Nu de drie eilanden in dit model waren opgenomen zou het vanzelf wel 
goed komen. In het Caribisch deel van Nederiand was vaak de gedachte dat de drie eilanden vanaf 
de verandering konden rekenen op ten minste eenzelfde niveau van autonomie als onder de 
Nederlandse Antillen. Daarnaast zou het onderdeel zijn van het grote Nederiand leiden tot meer 
steun en begeleiding in de ontwikkeling van de eilanden. In het Europees deel van Nederiand leidde 
dit dan weer tot de gedachte dat de eilanden alleen financiering nastreven Van allerhande 
voorzieningen zonder de eigen verantwoordelijkheid te nemen voor goed bestuur en goede publieke 
dienstveriening aan de eigen inwoners. 
Ondertussen verharden de relaties, in ieder geval de relatie tussen Europees Nederiand en met 
name Sint Eustatius en in mindere mate Bonaire. Bestuurders staan tegenover elkaar en het debat 
gaat veelal over de verdeling van taken en bevoegdheden. Het discours gaat vooral over 
autonomie, onafhankelijkheid en neokoloniaal gedrag. De burgers, de inwoners van de eilanden, 
hebben daar weinig aan. Voor het dienen van hun belangen is het nodig gezamenlijke concrete 
oplossingen te bedenken die tegemoetkomen aan de problemen die mensen ondervinden in het 
dagelijks leven. Er gaat onvoldoende aandacht uit naar de vraag hoe vanuit het perspectief van de 
burger de gezamenlijke toekomst er uit kan zien en hoe die te bereiken. Door een gebrek aan 
wederzijds vertrouwen staat men weinig open om aangesproken te worden op de eigen daden of 
het gebrek daaraan. Tenwijl juist een vorm van omgang met kritiek waarbij die wordt gezien als kans 
om iets te verbeteren, in de onderiinge relatie tot vooruitgang kan leiden. 
Dat de resultaten tegenvallen heeft gezien het bovenstaande ook te maken met de grote verschillen 
in taal, cultuur en bestuur tussen Europees Nederiand en de eilanden. Men heeft moeite om elkaar 
te begrijpen. Ook is sprake van een grote discongruentie van belangen; voor de eilanden is de 
relatie met Nederiand van levensbelang, het omgekeerde is niet het geval. In de Europees 
104
