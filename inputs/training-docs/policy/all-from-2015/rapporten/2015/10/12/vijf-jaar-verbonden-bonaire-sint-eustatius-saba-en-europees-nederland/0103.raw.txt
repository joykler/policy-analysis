Nederlandse politiek speelt de relatie met de eilanden geen rol van betekenis. Dit plaatst de 
eilanden in een afhankelijke positie. 
7.6 Kwetsbaar bestuur 
Een andere belangrijke factor die heeft bijgedragen aan de achterblijvende resultaten is de 
kwetsbaarheid van het lokale bestuur en besturen van maatschappelijke organisaties, zoals 
bijvoorbeeld scholen. Gegeven de kleine schaal van de eilanden en de beperkte aanwezige 
capaciteit blijkt het moeilijk om de kwaliteit van het bestuur en de daarmee samenhangende 
ambtelijke organisatie duurzaam te waarborgen. De situatie is te zeer afhankelijk van de inzet en 
kwaliteit van individuele personen. Daardoor kan de bestuurskracht per eiland en per 
bestuurscollege sterk verschillen. 
In deze context zijn er maar beperkte mogelijkheden om op de eilanden toereikende 'checks and 
balances' te creëren. De mogelijkheden voor de eilandsraad om tegenwicht te bieden blijken in de 
praktijk beperkt. De invoering van het Nederiands dualistische model heeft daarin nog geen 
verbetering gebracht. Er is onvoldoende aansluiting tussen gedeputeerden en het ambtelijk 
apparaat waardoor gecombineerd met de gebrekkige democratische controle de beleidsvorming 
nauwelijks uit de verf komt en er ruimte blijft voor willekeur Zorgelijk is de kwetsbare positie van de 
gezaghebber, als centraal figuur in de checks-and-balances. Ook de extra waarborgen die met de 
functie van de Rijksvertegenwoordiger ingebouwd zijn compenseren niet de kwetsbaarheden van 
het lokale bestuur 
Het functioneren vah het lokaal bestuur kan niet los worden gezien van de omstandigheden in de 
samenleving als geheel. Relatief veel inwoners hebben door een combinatie van problemen 
(waaronder een afnemende koopkracht, weinig of geen opleiding en moeilijke 
gezinsomstandigheden) moeite om het hoofd boven water te houden. Zij voelen zich afhankelijk en 
hebben hun hoop gevestigd op politici die hen een betere toekomst beloven. Deze omstandigheden 
zijn een voedingsbodem voor cliëntalisme en normvervaging. Doorbreking van dat patroon is alleen 
mogelijk indien gewerkt wordt aan een duurzame economische ontwikkeling en verbetering van de 
leefomstandigheden. Goed onderwijs is in dat verband eveneens een essentiële voorwaarde. Op 
termijn kunnen inwoners daardoor zelfstandiger dan thans hun keuzes maken. Een belangrijk effect 
daarvan zal ook zijn dat zij van hun .politici vergen dat zij goed geïnformeerd worden en dat 
publiekelijk verantwoording wordt afgelegd over het lokaal gevoerde beleid. 
De situatie van geringe bestuurskracht die ook al bestond voor 10 oktober 2010, wordt op de 
eilanden onderkend maar het is tot nu toe niet goed mogelijk gebleken om op eigen kracht 
wezenlijke veranderingen te realiseren. Ook de WolBES heeft ondanks de in die wet met het oog op 
de kwaliteit van bestuur opgenomen voorzieningen aan de bestaande situatie vooralsnog niets 
wezenlijks veranderd. De FinBES leidt deels en in wisselende fasering wel tot verbeterd beheer van 
de openbare financiën. Het algemene beeld is dat er op Saba wil is tot vooruitgang en ook 
vorderingen worden gemaakt. Op Sint Eustatius is sprake van een instabiele bestuurscultuur en lijkt 
men meer in zichzelf gekeerd. Bonaii-e zit daar met aandachtspunten tussén in. Hoofdzakelijk op 
Sint Eustatius en Bonaire is polarisatie zichtbaar die vooruitgang in de weg staat. 
105
