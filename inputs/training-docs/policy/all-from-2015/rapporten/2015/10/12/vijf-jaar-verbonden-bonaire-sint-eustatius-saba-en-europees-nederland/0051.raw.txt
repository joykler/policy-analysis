belangrijk, bijvoorbeeld bij eventuele wijzigingen in de hoogte van ellandelijke belastingen of het 
verstrekken of veriengen van vergunningen. 
Diversificatie zou deze kwetsbaarheid kunnen beperken ook al lijken de mogelijkheden daartoe 
beperkt. Vermindering van de afhankelijkheid van te importeren goederen kan de economie ook 
minder kwetsbaar maken. Door de kleinschaligheid kent Caribisch Nederiand onvoldoende 
marktwerking. Bovendien zijn er geen modellen beschikbaar, bijvoorbeeld van het Centraal Bureau 
voor de Statistiek, om gevolgen van externe ontwikkelingen voor de economieën van Bonaire, Sint 
Eustatius en Saba (vooraf) door te rekenen. 
Economische groei 
Op dit moment zijn er nog onvoldoende gegevens beschikbaar om een gedetailleerd beeld te 
schetsen van de stand en de ontwikkeling van de economie van Caribisch Nederiand sinds de 
transitie. Belangrijke reden daarvoor is dat het Centraal Bureau voor de Statistiek niet direct vanaf 
de transitie de omvang en de jaariijkse groei van de economie van Bonaire, Sint Eustatius en Saba 
in kaart heeft gebracht. Dat is een gemiste kans omdat op dat moment al voorzienbaar was dat 
deze gegevens essentieel zouden zijn om te kunnen beoordelen hoe Caribisch Nederiand zich 
economisch zou ontwikkelen en om daar eventuele beleidsaanbevelingen op te baseren. Inmiddels 
heeft het Centraal Bureau voor de Statistiek op dit punt wel gegevens beschikbaar over de omvang 
van het Bruto Binnenlands Product (BBP) over 2012 en 2013. De cijfers vari 2013 zijn op 30 
september 2015 gepubliceerd en hebben een voorlopig karakter Uit deze gegevens blijkt dat de 
omvang van de economie op Bonaire in 2013 in reële termen (gecorrigeerd voor inflatie, op basis 
van de consumentenprijsindex) met 2,0% is gegroeid ten opzichte van 2012. Voor Sint Eustatius en 
Saba bedragen deze percentages respectievelijk 0,8% en 6,0%. Als ook wordt gecorrigeerd voor de 
ontwikkeling van de bevolking tussen 2012 en 2013 (Bonaire +5,5%, Sint Eustatius +2,9% en Saba 
-3,0%) ontstaat een wat ander beeld: het BBP per hoofd van de bevolking is op Bonaire en Sint 
Eustatius gedaald met respectievelijk 3,3% en 2,1% en op Saba gestegen met 9,4%. 
Er zijn veel signalén ontvangen dat dè economische situatie van Caribisch Nederiand sinds de 
transitie is verslechterd. Er zijn daarentegen ook aanwijzingen dat de economieën van Bonaire, Sint 
Eustatius en Saba na de transitie zijn gegroéid, zoals de hiervoor aangehaalde BBP-cijfers van het 
Centraal Bureau voor de Statistiek over 2012 en 2013. Een andere aanwijzing is dat de omvang van 
de bevolking in de periode 2010/2014 relatief sterk is toegenomen, vooral op Bonaire (18,66%) en 
Sint Eustatius (12,2%). Op Saba was de bevolkingsgroei beperkter (3,65%). Ook de door het 
Centraal Bureau voor de Statistiek geconstateerde sterke groei van het toerisme op Bonaire sinds 
2010 is een aanwijzing voor economische groei omdat deze sector voor Bonaire erg belangrijk is (in 
2012 was de directe bijdrage van het toerisme aan de Bonairiaanse economie volgens het Centraal 
Bureau voor de Statistiek 16,4%). Op Sint Eustatius daalde het toerisme licht terwijl het toerisme op 
Saba vrijwel constant bleef. 
Hoog prijsniveau 
Het kleinschalige en insulaire karakter van Caribisch Nederiand brengt met zich dat het prijsniveau 
hoog is. Dit geldt met name voor Sint Eustatius en Saba. Ook voor de transitie was al sprake van 
hoge prijzen. Na de transitie zijn de prijzen verder omhoog gegaan. 
53
