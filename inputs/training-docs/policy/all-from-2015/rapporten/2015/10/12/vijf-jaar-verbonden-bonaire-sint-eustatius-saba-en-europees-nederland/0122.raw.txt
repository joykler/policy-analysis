De onderverdeling die de commissie daarbij heeft gemaakt is als volgt: 
-werking van de wetgeving: de heer Verhey, de heer Soons en de heer Weekers; 
-werking van de nieuwe bestuuMijke structuur: de heer Soons, de heer Thodé en de heer 
Verhey; 
-de gevolgen voor de bevolking: de heer Thodé en de heer Weekers. 
De keuze van leden van de commissie per begeleidingscommissie is onder meer ingegeven om 
maximaal de samenhang tussen de drie onderzoeken te bevorderen. De vertegenwoordiging 
van de commissie in de begeleidingscommissies is zo gekozen dat in ieder onderzoek de 
verbinding naar de beide andere onderzoeken kan worden gelegd. De commissie acht het 
wenselijk dat naast de twee of drie leden vanuit de commissie, iedere begeleidingscommissie 
nog twee onafhankelijke leden kent met een specifieke achtergrond. Een profielschets 
begeleidingscommissie is bij deze onderzoeksopzet gevoegd. Het is conform de 
evaluatieopdracht de taak van de commissie om de onderzoeken te begeleiden en daarmee 
aan de commissie de begeleidingscommissies samen te stellen. De evaluatieopdracht geeft de 
commissie het mandaat de drie onderzoeken bij te sturen als zich niet voorziene problemen 
voordoen. 
Voortgang en contact met de opdrachtgevers 
Voordat hieronder de indicatieve planning van de commissie wordt weergegeven benadrukt de 
^^ommissie het belang van het in verbinding blijven met de opdrachtgevers. Op in het 
onderzoeksproces logische momenten deelt de commissie de voortgang van de evaluatie met 
de opdrachtgevers. Zoals hierboven bij fase b aangegeven vóórziet de commissie in de periode 
tussen 1 juni 2015 en 31 juli 2015 in een (schriftelijke) tussenrapportage over de voortgang van 
het onderzoek aan de opdrachtgevers. 
Communicatie 
De commissie acht het noodzakelijk op een zelfstandige en onafhankelijke wijze te kunnen 
communiceren naar bevolking en stakeholders. Zij ontwikkelt een communicatieprofiel, 
waaronder een eigen website en facebook pagina, dat niet verbonden is aan een van de 
openbare lichamen, dan wel aan de Rijksoverheid. Uitgangspunt is beperkte eigenstandige 
communicatie- en organisatiecapaciteit, met waar nodig gebruik van bestaande adviserende 
deskundigheid en ondersteunende capaciteit bij de Rijksoverheid (waaronder Rijksdienst 
Caribisch Nedertand) en de openbare lichamen.
