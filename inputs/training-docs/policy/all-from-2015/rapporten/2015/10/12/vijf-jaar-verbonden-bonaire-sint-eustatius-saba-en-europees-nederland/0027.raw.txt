3.3 Consultatie 
Op 10 oktober 2010 is de Wet openbare lichamen Bonaire, Sint Eustatius en Saba (WolBES) van 
kracht geworden. Daarmee is een verplichting ontstaan om de eilanden te 'consulteren' bij 
voorstellen van wet, ontwerpen van algemene maatregel van bestuur of ontwerpen van ministeriele 
regeling. Ook in de aanloop naar de transitie zijn de eilanden geconsulteerd bij de totstandkoming 
van de voor de transitie noodzakelijke wetgeving. Bij de bevindingen ligt de nadruk op de fase 
voorafgaand aan 10 oktober 2010. 
Als het gaat om de consultatie bestaat een groot verschil in perceptie tussen de eilanden en de 
ministeries. Dit heeft te maken met het verschil tussen de mogelijkheid bieden tot consultatie 
enerzijds en de daadwerkelijke consultatie anderzijds. De ministeries geven aan dat de eilanden 
tijdens de voorbereiding van de wetgeving zijn geconsulteerd. De eiland geven aan dat zij 
voorafgaand aan de transitie over veel ondenwerpen zijn benaderd: er kwamen stapels papier 
binnen waarop binnen korte tijd gereageerd moest worden. De eilanden hadden en hebben met elk 
ministerie afzonderiijk contact. Er is vanuit het ministerie van Binnenlandse Zaken en 
Koninkrijksrelaties geprobeerd waar mogelijk de eilanden te ondersteunen bij de verwerking van de 
omvangrijke en complexe wetgevingsoperatie. Dat heeft niet kunnen verhinderen dat de eilanden 
vooral in de aanloop naar de transitie zijn overspoeld met wetgeving waarvan zij in veel gevallen de 
gevolgen vooraf niet hebben kunnen overzien. Gezien de tijdsdruk was dit echter onvermijdelijk. De 
perceptie van de eilanden is dat door deze 'oyerioad' de consultatie in het algemeen geen succes is 
geweest. De eilandén waren vaak niet in staat de consultatie goed in te vullen. Dit komt door gebrek 
aan capaciteit, tijd en materiedeskundigheid, goede beheersing van de Nederlandse taal, ervaring 
en vaardigheid in het omgaan met consultatieprocessen, en anderszins aan onevenwichtigheid in 
de verhouding tussen de eilanden en de ministeries. De aard en omvang van de consultatie 
verschilt per beleidsterrein. In een enkel geval resulteerde de consultatie in een zichtbare 
aanpassing van een regeling. 
De eilanden menen dat in samenhang met het gebrek aan reële betekenis van de consultatie 
alleriei regels zijn opgedrongen vanuit Europees Nederiand en dat er niet altijd goed rekening is 
gehouden met de lokale situatie. Op de eilanden bestaat onder meer ongenoegen over de invoering 
van medisch ethische wetgeving. Door een amendement in de Tweede Kamer is deze wetgeving -
overigens tegen de zin van het toenmalige Nederiandse kabinet - versneld ingevoerd zonder dat 
consultatie met de eilanden heeft plaatsgevonden. Met name op Sint Eustatius bestaat dit 
ongenoegen nog steeds. 
Naast de ellandelijke overheid is in enkele gevallen ook het maatschappelijk middenveld 
geconsulteerd. Ook hier is het algemene beeld echter niet positief. Ondernemers op Saba geven 
bijvoorbeeld aan weinig betrokken te zijn geweest bij de consultatie en dat op sommige afspraken 
die tijdens de aanloop naar de transitie zijn gemaakt later door ministeries is teruggekomen. Ook 
overigens bestaat niet het beeld dat burgers en maatschappelijke groeperingen op een 
betekenisvolle wijze zijn betrokken tijdens het wetgevingsproces. Wel zijn er naast de officiële 
consultatie gedurende het wetgevingsproces contacten tussen de eilanden en de ministeries 
geweest, vooral tijdens bezoeken vanuit Nederiand. Deze contacten hebben kennis opgeleverd die 
in een aantal gevallen voor de wetgeving van betekenis is geweest. 
28
