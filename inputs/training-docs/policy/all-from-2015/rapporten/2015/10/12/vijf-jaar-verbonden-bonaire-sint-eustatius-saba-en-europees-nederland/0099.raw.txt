gezamenlijk en op korte termijn een duidelijk beeld wórdt geschetst van wat het gewenste 
voorzieningenniveau voor de BES-eilanden zou moeten zijn. (...) Het zal ongetwijfeld tevens 
bijdragen aan versterking van het onderiinge vertrouwen en de gelijkgerichtheid op de toekomst te 
bevorderen'. En: 'De formulering van het gewenste voorzieningenniveau mag geen abstract verhaal 
zijn, maar dient direct gericht te zijn op de praktijk. Uiteindelijk gaat het om vragen als: Hoe ziet over 
vijfjaar het ziekenhuis op Bonaire eruit? Zijn de monumenten op Sint Eustatius dan voldoende 
beschermd? Hoe functioneren dan de scholen op Saba? Daarbij geldt dat beleid dat op 
macroniveau in Nederland wordt geformuleerd, niet vanzelf past op het microniveau van de 
specifieke problemen van elk van de drie onderscheiden eilanden.®* Deze beschouwing heeft gelet 
op het voorgaande, weinig aan actualiteitswaarde ingeboet. 
De vaagheid van de gemaakte afspraken betreft ook de staatkundige constellatie. Dit betreft in de 
eerste plaats het voorde eilanden afgesproken eindmodel. In de Slotverklaring in 2006 is 
afgesproken dat de eilanden als openbare lichamen zouden worden opgenomen in het Nederiandse 
staatsbestel. Voorts is toen afgesproken dat bij de aanvang van de nieuwe constellatie de oude 
Antilliaanse wetgeving van kracht zou blijven en dat deze geleidelijk zou worden vervangen door 
Nederiandse wetgeving, zij het met de mogelijkheid van afwijkende voorzieningen. Reeds in de 
aanloop naar 2010 bleek dat aan deze afspraak gericht op geleidelijke integratie een verschillende 
uitleg wordt gegeven. In het bijzonder bestaan verschillende opvattingen over de mate waarin moet 
worden toegewerkt naar invoering van de Nederlandse wetgeving en over in hoeverre vanwege de 
bijzondere omstandigheden op de eilanden afwijkingen van de Nederiandse wetgeving noodzakelijk 
zijn. Ook over de termijn waarop een verdere integratie moet worden gerealiseerd, blijkt verschillend 
te wordén gedacht. 
In samenhang met de staatkundige constellatie zijn er ten slotte verschillende opvattingen over de 
concrete invulling van het bestuuriijke model, in het bijzonder over wat een 'openbaar lichaam' is of 
zou moeten zijn. Ook daarover bestaan zowel in Nederland als op de eilanden verschillende 
opvattingen en interpretaties. Het resultaat is hoe dan ook dat in vergelijking tot binnen het land de 
Nederlandse Antillen de eilanden na de transitie minder autonoom zijn geworden en het beleid op 
veel terreinen op een. grotere afstand en met ogenschijnlijk nog minder invloed van de eilanden 
wordt bepaald dan vóór 2010. Dat resultaat lijkt bij aanvang van de transitie door niemand te zijn 
voorzien en beoogd. 
7.3 Ervaren willekeur 
Het gevoel van achterblijvende resultaten wordt versterkt door de beleving van veel nieuwe 
regelgeving die vanuit Europees Nederiand op de eilanden is ingevoerd. Een veel gehoord geluid is 
dat als het om strenge regels en de handhaving daarvan gaat er geen verschil wordt gemaakt 
tussen de eilanden en Europees Nederiand. Tegelijkertijd wordt door Europees Nederiand als het 
gaat om de rechtvaardiging van een .lager voorzieningenniveau dan in Europees Nederland vaak 
een vergelijking gemaakt met de Caribische regio. Deze verschillen worden door de inwoners niet 
altijd begrepen. 
94 Bijlage bij Kamerstukken II 2007/08, 31568, nr. 2, 
101
