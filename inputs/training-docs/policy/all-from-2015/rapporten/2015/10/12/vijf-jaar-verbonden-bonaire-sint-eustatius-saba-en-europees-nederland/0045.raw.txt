verslechtering zijn ten opzichte van de periode vóór 10 oktober 2010 toen de eilanden niet alleen 
eigen vertegenwoordigers in de Staten van de (voormalige) Nederiandse Antillen mochten kiezen 
maar toen ook op ieder eiland van de Nederlandse Antillen eigen pariementsleden en ambtenaren 
van het Land Nederlandse Antillen aanspreekbaar waren tot wie het bestuur en de burgers zich 
rechtstreeks konden wenden. 
Tegelijkertijd zijn de informele afstemmingsmogelijkheden met Den Haag in verhouding met een 
gemiddelde gemeente in Europees Nederiand vele malen groter. Niet alleen bezoeken diverse 
bewindspersonen de eilanden met enige regelmaat maar ook worden vertegenwoordigers van de 
eilandbesturen op hoog ambtelijk niveau in 'Den Haag' ontvangen en vindt ook rechtstreekse 
afstemming plaats tussen de ambtenaren van de openbare lichamen en hun Haagse 
counterpartners. Tevens is er zowel in de Eerste Kamer als in de Tweede Kamer een vaste 
Kamercommissie voor Koninkrijksrelaties. Hoewel de positie van de commissie in de Tweede 
Kamer een andere is dan die in de Eerste Kamer, is er in beide Kamers langs deze weg bijzondere 
aandacht voor de belangen van Bonaire, Sint Eustatius en Saba. 
In de wijze waarop beleid en wet- en regelgeving tot stand komt, ervaren de eilanden ook een 
democratisch tekort. Hoewel de consultatie daarover de laatste tijd lijkt te verbeteren, is de beleving 
er een van onvoldoende invloed. Onveriet alle contacten die er over een weer zijn, beschikken de 
eilanden niet over een geïnstitutionaliseerde belangenvertegenwoording als de Vereniging 
Nederiandse Gemeenten (VNG) die op de plek waar het beleid gemaakt wordt continue 
beïnvloedingsmogelijkheden heeft. In Saba is de bevolking het meest positief gestemd over het 
functioneren van zowel het eigen bestuur, de regering in Den Haag en de democratie in het 
algemeen. Vanuit Saba wordt ook aangegeven dat de formele invloed sinds de transitie is 
afgenomen, maar dat met goede lobby activiteiten in 'Den Haag' ook het nodige kan worden bereikt. 
Conclusie 
In formele zin is de democratische vertegenwoordiging door de Tweede Kamer geregeld. De 
eilandbewoners beschikken voor de Tweede Kamer over het actieve en passieve kiesrecht. Een 
voorziening voor een vertegenwoordiging door de Eerste Kamer is in voorbereiding. Het gevoel van 
afstand tot de Nederiandse politiek maakt echter dat zij zich niet vertegenwoordigd voelen. Ook 
voelen de eilanden zich niet goed in staat hun belangen te behartigen. Ze hebben te maken met 
veel verschillende ministeries, en kennen geen geïnstitutionaliseerde belangenvertegenwoordiger 
als de Vereniging Nederiandse Gemeenten. In combinatie met de ongelijkheid in verhoudingen 
maakt dit dat het consultatieproces een groot beroep doet op de openbare lichamen, waarbij het 
gevoel ontstaat dat van werkelijke beïnvloeding nauwelijks sprake is. Hetzelfde geldt voor de vele 
contacten die er zijn tussen de eilanden en Den Haag, die in bepaalde gevallen met een goede 
lobby overigens het nodige kunnen opleveren. Ook zou er bij de invulling van ministeriele 
verantwoordelijkheden niet altijd voldoende oog zijn voor de lokale gevolgen van bepaalde 
beleidskeuzes of wetgeving voor de drie eilanden. Het bestaan van een aparte commissie voor 
Koninkrijksrelaties in zowel de Eerste als de Tweede Kamer leidt wel tot gearticuleerde aandacht 
voor de inwoners van de eilanden. Ook de infonnele afstemmingsmogelijkheden met 'Den Haag' in 
verhouding met een gemiddelde gemeente in Europees Nederland zijn groter. De contacten in 'Den 
Haag' worden veelal onderhouden door de leden van het bestuurscollege. Gelet op de weinig 
46
