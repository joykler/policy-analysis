omstandigheden die niet aan de nieuwe staatkundige structuur kunnen worden toegeschreven. De 
commissie heeft rekening houdend met alle hiervoor genoemde beperkingen, getracht een zo 
objectief en getrouw mogelijk beeld te geven. 
1.4 Leeswijzer 
Bij het schrijven van haar rapport heeft de commissie zich gebaseerd pp de drie onafhankelijke 
onderzoeksrapporten en haar eigen bevindingen op basis van gesprekken en aangeleverde 
documentatie. De commissie heeft in het rapport geen precieze verwijzingen naar vindplaatsen in 
de onderzoeksrapporten opgenomen, tenzij anders vermeld. Voor een nadere onderbouwing van de 
bevindingen zij verwezen naar de drie afzonderlijke onderzoeksrapporten. 
Om de evaluatie in perspectief te kunnen plaatsen, worden in hoofdstuk 2 de in de aanloop naar de 
transitie gemaakte afspraken en de consequenties daarvan bezien met de kennis van nu, 
terugkijkend op die periode. Het rapport volgt vervolgens de door de Raad van State voorgestelde 
opsplitsing in een drietal hoofdpndÃ«nwerpen voor evaluatie: de werking van de wetgeving (hoofdstuk 
3), de werking van de nieuwe bestuuriijke structuur (hoofdstuk 4) en de gevolgen voor de bevolking 
(hoofdstuk 5). Hoewel de eilanden alle drie in veel opzichten verschillend zijn heeft de commissie 
geconstateerd dat de bevindingen over de ontwikkelingen op en met betrekking tot de eilanden 
sinds 2010 veelal gelijkluidend zijn. In hoofdstuk 6 zijn de hoofdbevindingen en met name de 
bijzonderheden per eiland kort benoemd. Het concluderende hoofdstuk ? verbindt de voorgaande 
hoofdstukken in een overkoepelende analyse met conclusies.
