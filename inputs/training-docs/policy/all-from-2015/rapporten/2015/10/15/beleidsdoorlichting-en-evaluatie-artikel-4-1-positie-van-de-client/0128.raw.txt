Conclusies t.a.v. de doeltreffendheid  
In de bovenstaande paragraaf is beschreven welke twee modellen er zijn om het beleid t.a.v. pg-
organisaties anders in te richten. In deze paragraaf formuleren we een aantal conclusies over deze 
modellen om zo vast te stellen in hoeverre het huidige model van (financiering van) pg-organisaties 
doeltreffend is.  
 
Model 1: decentralisatie 
Het eerste model van decentralisatie past goed in het beleid om de hedendaagse cliënt zelf de 
51
regie over het eigen zorgproces te geven. Maar het is niet realistisch te verwachten dat alle 
burgers al die rol van mondige patiënt kunnen vervullen. Juist de kwetsbare positie van cliënten in 
de relatie met hun zorgverlener maakt het nodig dat er een vorm van organisatie wenselijk is. 
Vanuit de zorgverleners, het Kwaliteitsinstituut en de zorgverzekeraars komt ook sterk de wens 
naar voren om met organisaties te werken in plaats van met individuele cliënten. De conclusie is 
dat volledige decentralisatie naar het individuele niveau van cliënten door beëindiging van (door de 
rijksoverheid gefinancierde) pg-organisaties de positie van de cliënt zal verzwakken en de kwaliteit 
van de zorg doet afnemen.  
 
Model 2: centralisatie 
Het tweede model van centralisatie past goed in het beleid om tot meer bundeling van pg-
organisaties over te gaan. De koepels incorporeren dan de werkzaamheden van de 200 individuele 
pg-organisaties. De bundeling van krachten maakt de belangenbehartiging in de zorgdriehoek 
deels mogelijk. Wat in dit model wel verloren kan gaan, is:  
 de identificatie van de individuele patiënt en zo de herkenbaarheid voor de patiënt; 
 inzet van vrijwilligers: er is een risico dat er minder vrijwilligers werk verrichten omdat zij zich 
minder identificeren met een koepel, dan met een aandoeningsgerichte pg-organisatie. Dit heeft 
negatieve effecten op de betaalbaarheid van de zorg; 
 kennis van specifieke aandoeningen, wat zowel voor alle drie de partijen in de zorgdriehoek van 
belang is om de kwaliteit van de zorg te verbeteren.  
 
Eindconclusie doeltreffendheid 
In de voorgaande paragrafen is verkend wat het doelbereik is van de doelstellingen in de 
gezondheidszorg op basis van een zorglandschap zonder individuele pg-organisaties (met 
handhaving van de koepels). Er is aangetoond dat dit leidt tot negatieve effecten in de zorgdriehoek 
en dat de positie van de cliënt en de kwaliteit en de betaalbaarheid van de gezondheidszorg 
afneemt. Via deze omgekeerde bewijslast is aangetoond dat het huidige systeem in belangrijke 
mate doeltreffend is.  
 
  
                                                           
51
  Van Systemen naar mensen. Brief aan de Tweede Kamer, 2013. 
 
Beleidsdoorlichting en evaluatie
