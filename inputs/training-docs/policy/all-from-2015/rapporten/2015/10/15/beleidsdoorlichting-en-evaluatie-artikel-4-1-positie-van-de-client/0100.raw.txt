Overbelasting vrijwilligers en professionals 
Ook leiden de bezuinigingen tot een overbelasting van vrijwilligers en professionals. Een 
vertegenwoordiger van een middelgrote pg-organisatie zegt:  
 
‘Onze vrijwilligers maken meer uren en dreigen overbelast te raken; zodra dat gebeurt, zullen we 
genoodzaakt zijn, activiteiten te schrappen.’  
 
Een vertegenwoordiger van een middelgrote pg-organisatie zegt:  
 
‘Iemand met een fulltime baan moet vrij nemen om dit er naast te kunnen doen. Ik werk vaak over ’s 
avonds en in het weekend. De beperking zelf kost al energie, daarnaast heb ik een baan en doe ik nog 
vrijwilligerswerk.’  
 
Ook geven meerdere pg-organisaties aan dat juist door de inzet van vrijwilligers heel efficiënt met 
de middelen wordt omgegaan. Voor relatief lage kosten, wordt veel werk verzet. De organisaties 
wijzen op het risico dat door de bezuinigen, de vrijwilligers verdwijnen waardoor het op de langere 
termijn juist duurder wordt.  
 
Volgens de grote pg-organisaties wordt er teveel druk gelegd op de professionals. Er zijn veel 
overleggen buiten kantooruren en er kan niet verwacht worden van vrijwilligers om tijdens de 
avonduren beschikbaar zijn. De professionals werken vaak in het weekend. Een vertegenwoordiger 
van een grote pg-organisatie vertelt dat haar organisatie op zoek is gedaan naar andere bronnen 
om dezelfde diensten te kunnen leveren. ‘Medewerkers werken harder, maar hoe lang blijft dat 
goed gaan?’ vraagt zij zich af.  
 
Medewerkers ontslagen, waardoor organisaties minder kwaliteit kunnen leveren 
De grote en middelgrote organisaties geven aan dat er vooral bij de middelgrote organisaties 
medewerkers zijn ontslagen, waardoor deze organisaties minder kwaliteit kunnen leveren. Volgens 
een medewerker van een grote organisatie zorgt de aangepaste subsidiesystematiek ervoor dat de 
professionaliteit van de meeste patiëntenorganisaties sterk verminderd is doordat er minder geld is. 
Zij hebben veel beroepskrachten moeten ontslaan.  
 
‘Zo lopen verenigingen het risico hun vliegwiel functie ter verliezen.’  
 
Een medewerker van een middelgrote pg-organisatie zegt:  
 
‘Het scheelt 150.000 euro, dus kun je dingen niet meer doen. Je moet op zoek naar andere 
financieringsstromen of mensen ontslaan. Pg-organisaties met betaalde krachten moeten op vrijwilligers 
draaien en dat schaadt de kwaliteit.’  
 
Volgens een vertegenwoordiger van een grote pg-organisatie zijn de grote organisaties door de 
veranderingen in de subsidieverstrekking hierdoor de middelgrote organisaties kwijt geraakt als 
goede samenwerkingspartner.  
 
Verandering bedrag basissubsidie weinig invloed op erg grote organisaties of degenen met 
een eigen huisfonds  
Voor de erg grootte organisaties (met meer dan 5000 leden) of de organisaties met een eigen 
huisfonds, vormt de subsidie maar een klein onderdeel van de begroting. De aangepaste 
subsidiesystematiek heeft voor hen wat dit betreft dan ook weinig gevolgen gehad. De middelgrote 
organisaties geven aan dat er bij hen doorgaans geen fondsen zijn. Een vertegenwoordiger zegt:  
 
 
Beleidsdoorlichting en evaluatie
