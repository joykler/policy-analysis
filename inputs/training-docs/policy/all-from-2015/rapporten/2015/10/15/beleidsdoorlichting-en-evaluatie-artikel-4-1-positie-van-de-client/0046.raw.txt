het Voucher systeem met elkaar (minimaal zeven partijen is de voorwaarde) en via de zogeheten 
Top 20-projecten (via PGOsupport) subsidie aanvragen voor specifieke projecten. Ten opzichte van 
2011 krijgen de pg-organisaties minder geld (zie hoofdstuk 2). Elke pg-organisatie (groot of klein) 
krijgt nu een uniform bedrag van € 35.000 per jaar als activiteitensubsidie.  
 
De subsidiering van de belangenbehartiging is in de nieuwe systematiek belegd bij de koepels 
NPCF, LPGGZ en Ieder(In). Zij worden idealiter gevoed door de pg-organisaties om inbreng te 
leveren bij partijen als het Kwaliteitsinstituut en zorgverzekeraars. Pg-organisaties, koepels en 
PGO-support vullen samen vooral op landelijk niveau de rol van de derde partij in.  
 
Ondertussen is door de decentralisaties in de zorg (o.a. van AWBZ naar Wmo en de decentralisatie 
in de Jeugdzorg/jeugdhulp) het lokale en regionale niveau, vooral in de verzorging (care) steeds 
belangrijker. Voor de cliënt (of zijn/haar ouders) zijn de gemeenten en regionale 
samenwerkingsverbanden steeds meer een aanbieder van zorg en een aanspreekpunt aan het 
worden. Een sterke vertegenwoordiging van het cliëntenperspectief op lokaal en regionaal niveau is 
er echter nog niet. Pg-organisaties zijn soms wel en soms niet op het lokale en regionale niveau 
aanwezig. Zorgbelang en Regionale Cliënten Organisaties (RCO’s) zijn in sommige regio’s goed 
vertegenwoordigd en in andere minder. De landelijk koepels zijn actief met thema’s als 
decentralisatie en lokale vertegenwoordiging, maar zij zitten niet in de haarvaten van de lokale 
samenleving. Dat betekent dat de derde partij op lokaal en regionaal niet structureel en stevig 
vertegenwoordigd is. De subsidiesystematiek is gericht op versterking van de positie van de cliënt, 
door landelijk werkende pg-organisaties te steunen.  
 
In bovenstaande context heeft het Verwey-Jonker Instituut de beleving van de nieuwe 
subsidiesystematiek onderzocht. Centraal stond de volgende vraag: 
 
Hoe beleven de pg-organisaties de financiële instrumenten en de uitvoering ervan? 
 
 
4.3 Beleving van de nieuwe subsidiesystematiek vanuit de pg-organisaties 
De onderzoekers hielden focusgroepen met de pg-organisaties en interviews met de koepels en 
PGOsupport om te onderzoeken hoe de pg-organisaties de aangepaste subsidiesystematiek 
beleven. In bijlage 1 wordt uitgebreid ingegaan op het onderzoeksproces en de bevindingen. 
 
Er zijn drie focusgroepen met medewerkers van pg-organisaties gehouden: één focusgroep met de 
kleine (<500 leden), één met de middelgrote (500-2000 leden) en één met de grote pg-organisaties 
(>2000 leden). Er is hierbij gezorgd voor een voor spreiding in patiëntenorganisaties, 
familieorganisaties, gehandicaptenorganisaties en ggz-organisaties. Ook is hierbij gelet op 
vertegenwoordiging van organisaties voor zeldzame aandoening. Hiernaast hielden de 
onderzoekers vier face-to-face interviews met een medewerker en de directeur van de NPCF, 
Ieder(In), LPGGz en de directeur van PGOsupport. Hierbij zijn zowel vragen gesteld over de 
beleving van aangepaste subsidiesystematiek voor de eigen organisatie als over hoe zij hier 
tegenaan kijken bij hun leden/de pg-organisaties.  
 
In de volgende paragraaf schetsen we puntsgewijs de belangrijkste bevindingen. We bespreken 
hoe de aangepaste subsidiesystematiek beleefd wordt door zowel de pg-organisaties zelf als door 
de koepels en PGOsupport. Het gaat hierbij om de volgende onderdelen van de 
subsidieverstrekking: de instellingssubsidie voor de pg-organisaties, de voucher-projecten en de 
relatie met de koepels. Tevens is aandacht besteed aan het proces voor verbetering van kwaliteit 
met de Top-20-projecten, waar de koepels en pg-organisaties zijn betrokken met ondersteuning 
 
Beleidsdoorlichting en evaluatie
