- Er wordt door pg-organisaties meer overgelaten aan groeiende groep vrijwilligers en de 
inzet van beroepskrachten is constant (PG-monitors) of daalt (onderzoek bezuiniging); 
- Een aantal pg-organisaties heeft de bezuinigingen kunnen compenseren door andere 
bronnen van financiering meer te benutten (andere fondsen, meer contributie leden); 
- Er zijn bij de helft van de pg-organisaties zorgen over de financiën in het komende jaar en 
ze teren in op de reserves.  
 Met het oog op de toekomst is het wel de vraag of de output van pg-organisaties op peil kan 
blijven. Een aantal pg-organisaties heeft het nu al financieel moeilijk en het is denkbaar dat bij 
een aantal organisaties de bezuinigingen de komende jaren negatieve effecten zal krijgen; 
 De uitvoeringskosten van het beleid (verstrekking subsidies) zijn in vijf jaar tijd meer dan 
gehalveerd en zijn 4% van het budget. Dat wordt als doelmatig beoordeeld; 
 Omdat in de begroting rekening was gehouden met 240 pg-organisaties en er nu een kleine 
200 zijn, is niet al het gereserveerde budget uitgegeven. Er is een onderuitputting bij de 
instellingssubsidies van € 1,7 mln. en bij de vouchers van € 1,0 mln. (22%). Daarmee blijven er 
middelen op de plank liggen, die voor de uitvoering van het beleid ingezet kunnen worden.  
 
Het overkoepelende beeld van de doelmatigheid van het beleid is positief. Met een beperkter 
budget is de output in kwantiteit redelijk op peil gebleven. De pg-organisaties werken efficiënter 
onder meer met extra inzet van vrijwilligers en hebben veelal andere bronnen van financiering 
aangeboord. De uitvoeringskosten van het beleid zijn relatief laag. Er zijn wel zorgen met het oog 
op de toekomst of een aantal pg-organisaties inteert op de reserves en daardoor niet meer goed 
kan functioneren. 
 
Verkenning van beleidsopties bij minder beschikbare middelen 
VWS 8) Is een nog meer doelmatige besteding van middelen te organiseren? 
VWS 11) Welke doeltreffende en doelmatige beleidsvarianten zijn mogelijk voor de 
middellange termijn incl. maatschappelijke voor- en nadelen en budgettaire effecten, 
waaronder een -20% variant (conform de Regeling periodiek evaluatieonderzoek) en een 
+20% variant, ter versterking van de positie van de cliënt? 
RPE 14) Welke maatregelen kunnen worden genomen om de doelmatigheid en 
doeltreffendheid verder te verhogen? 
RPE 15) In het geval dat er significant minder middelen beschikbaar zijn (-/- circa 20% van de 
middelen op het (de) beleidsartikel(en)), welke beleidsopties zijn dan mogelijk? 
 
Er zijn drie typen beleidsopties geformuleerd, die de doeltreffendheid en de doelmatigheid zouden 
kunnen vergroten. Deze opties kennen elk voor- en nadelen, en vragen om een nadere uitwerking 
alvorens voor één van deze opties zou worden gekozen. In de hoofdtekst wordt een eerste beeld 
van de consequenties gegeven en is meer nuance opgenomen. 
 
Anders organiseren 
 Bundeling van huisvesting en administratieve taken; 
 Fusie van de koepels;  
 Aanpassen of afschaffen van de vouchers: ander instrument voor samenwerking. 
 
Anders financieren 
 Grotere bijdrage van de leden; 
 Bijdrage vanuit de farmaceutische industrie; 
 Bijdrage vanuit de premie zorgverzekering; 
 Bijdrage vanuit het Kwaliteitsinstituut. 
 
  
 
Beleidsdoorlichting en evaluatie
