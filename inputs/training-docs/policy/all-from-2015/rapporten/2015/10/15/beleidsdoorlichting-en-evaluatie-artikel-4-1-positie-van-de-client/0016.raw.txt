 Gerichte informatie aan cliënten. Dat levert een betere keuze op van de zorg en leidt regelmatig 
tot preventie. Op basis van ervaringen van andere cliënten wordt nieuwe cliënten een 
handelingsperspectief gegeven om meer van eigen kracht uit te gaan en mogelijk af te zien van 
bepaalde vormen van behandeling; 
 Bijdrage aan wetenschappelijk onderzoek; 
 Maatschappelijke participatie van cliënten met een handicap, gebrek of ziekte; 
 Betere inzet van vrijwilligers en mantelzorgers door informatie over hoe om te gaan met 
bepaalde ziekten, handicaps, geestelijke problemen of beperkingen.  
 
In de driehoek met de zorgverleners en de zorgverzekeraars vervullen cliënten en hun 
vertegenwoordigende pg-organisaties en koepels een stevige rol, die in belang is toegenomen. Het 
zorgsysteem met de drie partijen werkt alleen goed als alle drie partijen hun rol goed kunnen 
vervullen, zodat er balans in de driehoek is.  
 
Beleidsdoorlichting van artikel 4.1. 
Met het oog op de doelmatigheid en de doeltreffendheid van het beleid worden alle beleidsartikelen 
van de rijksbegroting periodiek (tussen de vier en zeven jaar) geëvalueerd in een 
beleidsdoorlichting. In 2015 dient er een beleidsdoorlichting uitgevoerd te worden van artikel 4.1 
Zorgbreed beleid/versterking positie van de cliënt van de begroting van het ministerie van 
Volksgezondheid, Welzijn en Sport (VWS). Artikel 4.1 had als budget € 25,8 miljoen in 2015, dat is 
0,1% van de begroting van VWS.  
 
Doel van de beleidsdoorlichting 
Om te voldoen aan de verplichting om een beleidsdoorlichting uit te voeren, heeft het ministerie van 
VWS aan Ecorys en het Verwey-Jonker Instituut de opdracht gegund om die beleidsdoorlichting uit 
te voeren. In aanvulling op de standaardaanpak van een beleidsdoorlichting heeft het ministerie 
een evaluatie gevraagd van het beleidskader subsidiëring pg-organisaties. Daarvoor zijn elf 
specifieke vragen voor de evaluatie van art. 4.1 geformuleerd, die een aanvulling vormen op de 
vaste vragen, die bij een beleidsdoorlichting horen. In dit rapport geven we op basis van onze 
analyses een antwoord op de vragen.  
 
 
1.2 Beleidsdoorlichting en aanvullende vragen voor de evaluatie 
RPE 2015  
De Regeling Periodiek Evaluatie onderzoek 2015 (RPE 2015) van het ministerie van Financiën 
omvat de regels en eisen voor beleidsdoorlichtingen. De beleidsdoorlichting is primair bedoeld om 
verantwoording af te leggen aan de Tweede Kamer. Daarnaast heeft een beleidsdoorlichting ten 
doel concrete en relevante sturingsinformatie op te leveren voor de dagelijkse uitvoeringspraktijk in 
de toekomst. De beleidsdoorlichting maakt daarmee deel uit van de beleidscyclus.  
 
Een beleidsdoorlichting betreft normaliter syntheseonderzoek: de beleidsdoorlichting wordt 
gebaseerd op bestaande evaluaties, kamerstukken en andere relevante documenten. Als er witte 
vlekken zijn met betrekking tot het vaststellen van de doeltreffendheid en doelmatigheid van beleid, 
moeten deze weliswaar benoemd worden, maar er hoeft geen aanvullend onderzoek gedaan te 
worden om de witte vlekken in te vullen.  
 
Combinatie van de beleidsdoorlichting met de aanvullende evaluatie 
In de onderstaande tabel hebben wij uitgewerkt hoe de vaste vragen van de RPE2015 zich 
verhouden tot de elf aanvullende vragen van VWS voor de evaluatie van artikel 4.1. In de eerste 
 
Beleidsdoorlichting en evaluatie 
16
