Verbetersuggesties 
Algemene belangenbehartiging kan door de koepels gedaan worden, ziekte specifieke 
belangenbehartiging niet 
De koepels zouden de algemene belangenbehartiging moeten doen. Maar niet de ziekte of 
handicap specifieke belangenbehartiging, want hiervoor zit de deskundigheid bij de pg-
organisaties. Een vertegenwoordiger van een middelgrote pg-organistie zegt: 
 
‘Het is naïef om te denken dan NPCF onze belangen kan behartigen. Iedere vereniging heeft 
het belang en dat is je aandoening op de kaart zetten. Hoe kan een Ieder(In) of NPCF die niets 
weet van leveraandoeningen, dat op de kaart zetten? Dat kunnen ze niet, want dat moeten we 
zelf doen.’  
 
Vanuit het LPGGz wordt aangegeven dat de leden financiering zouden moeten krijgen voor 
belangenbehartiging en hun inbreng bij de koepels.  
 
Koepels moeten meer samenwerken 
Volgens de pg-organisaties zouden de koepels meer samen moeten werken. Enkele pg-
organisaties geven zelfs aan dat de drie koepels zouden moeten fuseren.  
 
Meer geld voor de koepels 
Volgens het LPGGz en Ieder(in) zouden zij als koepels meer financiering moeten krijgen. Beide 
koepels geven aan overvraagd te worden door het breed aantal terreinen waarop zij zich begeven 
en alle veranderingen rondom zorg, welzijn en participatie. De directeur van LPGGz vertelt dat ze 
met de instellingssubsidie maar een fractie kunnen doen. Alleen voor de GGZ zijn er in twee weken 
tijd vijf tafels (langdurige zorg, basis ggz, kwaliteit loont, etc.). Ze merken dat ze erg op de agenda 
van VWS gericht zijn en zouden deze graag zelf meer willen bepalen. De subsidie is aldus de 
directeur niet in verhouding met wat ze als koepel moeten doen omdat de ggz zo’n groot gebied 
bestrijkt.  
 
Veranderingen in de financiering voor samenwerking 
Het LPGGz zou graag meer structurele middelen voor samenwerking willen, in plaats van dat om 
de drie jaar wordt gekeken of er opnieuw geld voor is. Nadeel van de huidige formule is dat de 
koepels weinig beleid voor verder in de toekomst kunnen maken. Dit speelt met name bij de 
arbeidscontracten, nu werken ze bij de koepel vaak met tijdelijke contracten. Ook zou het LPGGz 
graag meer structuur willen in de verdeling van de middelen voor PG werkt samen, zodat hier geen 
discussie over kan ontstaan. Dus geen voorwaarden die interpretabel zijn, maar liever wat striktere 
en formelere regels. Vanuit de NPCF wordt aangegeven dat ze juist graag een lumpsum zouden 
willen ontvangen. Het is volgens deze koepel vanuit patiëntenperspectief logisch dat de koepels 
samenwerken, dit hoeft dus niet meer zo formeel te worden vastgelegd.  
 
Interactief platform 
Ieder(In) wil minder als traditionele koepel gaan functioneren, en meer als modern, interactief 
platform; een netwerkorganisatie waarin signaleren, belangen behartigen, koppelen en verbinden 
van, voor en door mensen met beperkingen centraal staan. Om ervaringsdeskundigheid in de 
organisatie te realiseren heb je Ict en een goede web-omgeving nodig, omdat veel mensen niet 
mobiel zijn, aldus de directeur van Ieder(In). Binnen het subsidiekader is er volgens haar 
onvoldoende ruimte/geld om dit te organiseren. Met een jaarlijks-stelsel is het niet mogelijk om 
hierin te investeren. Het geld moet elk jaar worden uitgegeven.  
 
 
 
Beleidsdoorlichting en evaluatie 
108
