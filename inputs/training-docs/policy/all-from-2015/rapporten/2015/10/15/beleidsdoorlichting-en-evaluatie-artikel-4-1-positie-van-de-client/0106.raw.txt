‘Ieder(In) moet in een periode waarin het stormt, regent en de dijken lek zijn, zijn taken overeind zien te 
houden.’  
 
De koepel moet met veel minder mensen een inhoudelijk breder spectrum bedienen. Het speelveld 
is complexer geworden en gemeenten hebben meer beleidsvrijheid. Dit leidt tot meer ongelijkheid 
en knelpunten bij de achterbannen van Ieder(in). Er is minder geld en de achterban is verzwakt. 
Volgens de directeur wordt Ieder(In) overvraagd en overbelast. Ze moeten met een handjevol 
mensen een versneld tempo aan, wat heeft geleid tot een hoger ziekteverzuim. Dit gebeurt ook bij 
de pg-organisaties, die ze dan ook moeten opvangen. Ieder(In) wordt betaald - om een 
georganiseerde stem te zijn, maar door het tempo, de hoge druk en verzwakte achterban moeten 
ze goed opletten dat ze de juiste dingen doen. Volgens de directeur doet Ieder(In) het goed, maar 
het vergt heel veel.  
 
Ook vanuit het LPGGz wordt aangegeven dat ze te maken hebben met erg veel verschillende 
terreinen. De GGz heeft te maken met de wet langdurige zorg, Wmo, jeugd ggz, 
zorgverzekeringswet, politie, maatschappelijke opvang, etc. Daarbij gaat het in de GGz om lichte 
tot ernstige psychische problematiek.  
 
‘Wij kunnen nu maar een fractie oppakken van wat er moet gebeuren. Wij doen nu bijvoorbeeld niets aan 
verslavingszorg’.  
 
Volgens een grote pg-organisatie in de GGZ pakt het LPGGz de regierol goed op, maar het is té 
geconcentreerd waardoor het voor de GGZ nauwelijks te behappen is. 
 
Ziekte specifieke belangenbehartiging kan niet door de koepels worden gedaan 
Belangenbehartiging moet volgens de aangepaste subsidiesystematiek nu door de koepels gedaan 
worden. Dit kan volgens de pg-organisaties slechts voor een deel. Veel belangenbehartiging vraagt 
namelijk om ziekte-specifieke kennis van de pg-organisaties. Een vertegenwoordiger van een 
middelgrote pg-organisatie zegt: 
 
‘De vraag is wanneer je de krachtigste stem kunt laten horen. Er wordt bezuinigd op specifieke, dure 
medicijnen. Het is onmogelijk om die discussie door de NCPF te laten voeren. De NPCF belt ons juist en 
vraagt hoe het zit. Bij ons zit het werk. Ik vind het goed dat het langs één kanaal gaat, maar wij moeten het 
werk doen en de input leveren.’ 
 
PG werkt samen 
De samenwerking tussen de koepels wordt vooral vormgegeven in ‘PG werkt samen’. Elke koepel 
trekt hierbij een eigen onderwerp. Ieder(in) de trekker van de participatielijn; waarin thema’s als 
wonen en werken worden uitgewerkt. Het LPGGz richt zich op het onderwerp ‘kwaliteit’. En de 
NPCF is trekker van de programmalijn waarbinnen een gezamenlijke frontoffice (samen met 
Ieder(In) en LPGGz) voor het ophalen van patiëntervaringen en het geven van juridisch advies en 
informatie is opgezet. De NPCF is zeer positief over het opzetten van de frontoffice. De 
programma’s hebben alle drie een projectleider van de koepel die het trekt en een eigen team 
waarin medewerkers van de drie koepels zitten.  
 
Effecten 
Koepels niet goed gevoed door kleine en middelgrote organisaties 
Hoeveel contact pg-organisaties met hun koepel hebben wisselt sterk. Voor met name de kleinere 
en middelgrote vrijwilligersorganisaties, lukt het niet om regelmatig bij overleg met hun koepel te 
zijn en inbreng te hebben in de belangenbehartiging via de koepel. Een medewerker van een 
vrijwilligersorganisatie zegt:  
 
Beleidsdoorlichting en evaluatie 
106
