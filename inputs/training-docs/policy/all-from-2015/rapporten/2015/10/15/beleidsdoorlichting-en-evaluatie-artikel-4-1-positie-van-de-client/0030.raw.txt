De positie van de cliënt krijgt in dit wetsvoorstel vorm onder meer in de plicht die zorgaanbieders 
hebben om cliënten informatie te verstrekken zodat de cliënt een weloverwogen keuze kan maken. 
De medezeggenschap in de zorg is wettelijk geregeld. Met de “Wet medezeggenschap cliënten 
zorginstellingen” is de rol van de cliëntenraden in instellingen wettelijk versterkt. De bewindslieden 
van VWS hebben in een brief over Governance in de zorg aangegeven dat zij de positie van de 
cliënt en de medezeggenschap verder willen versterken. Zo wordt bijvoorbeeld voorgesteld om een 
instemmingsrecht in plaats van een verzwaard adviesrecht te introduceren voor cliëntenraden voor 
5
een aantal onderwerpen die nauw raken aan de dagelijkse leefomgeving van cliënten. 
 
Kortom er zijn diverse wettelijke kaders waarin de positie van de cliënt juridisch wordt geborgd. Een 
sprekend voorbeeld van het beleid voor de positie van de cliënt staat in de memorie van toelichting 
 6
van (het oorspronkelijke wetsvoorstel) Wet cliëntenrechten zorg (Wcz) :  
 
Cliënt centraal 
“In dit zorgstelsel moet de cliënt centraal staan. De zorg is er tenslotte om hem te helpen als hij zorg nodig 
heeft. Daarom is de laatste jaren terecht veel nadruk komen te liggen op de kwaliteit van de zorg, en 
daarbinnen meer specifiek ook op de veiligheid van de zorg. Kwaliteit van zorg begint met cliëntgerichtheid 
bij de zorgaanbieder. Maar het is evenzeer noodzakelijk dat de cliënt beschikt over een duidelijke en 
stevige rechtspositie en over adequate middelen om zonodig voor het naleven daarvan effectief op te 
komen.” 
 
“Naast de praktische betekenis die het wetsvoorstel zal hebben voor de onderlinge verhouding tussen de 
zorgaanbieder en de cliënt, vormt het wetsvoorstel ook een symbolische markering van de omslag in het 
denken over de regie en de sturing van de zorg (ook wel aangeduid als paradigmashift). Zorgaanbieders, 
zorgverzekeraars en beleidsmakers moeten vanuit het perspectief van de cliënt de zorg inrichten en 
vormgeven.” 
 
Het centraal stellen van de cliënt krijgt in de zorg steeds meer vorm. De zorg is op alle domeinen 
aan het veranderen en de kern daarvan is het in kracht zetten van de burger. Hij/zij wordt  zelf 
verantwoordelijk om de regie te nemen voor zijn/haar eigen leven en zorg. Daarom zijn 
verantwoordelijkheden voor keuzes in de zorg zo dicht mogelijk bij de burger gelegd.  
 
Positieve gezondheid  
In het beleid wordt gezondheid steeds breder opgevat. Het gaat niet meer om het afwezig zijn van 
ziekte of gebrek, maar om het welbevinden van burgers en aan de samenleving mee kunnen doen. 
In 2014 is Machteld Huber gepromoveerd op een nieuwe definitie van gezondheid:  
 
‘Gezondheid als het vermogen zich aan te passen en een eigen regie te voeren, in het licht van de fysieke, 
emotionele en sociale uitdagingen van het leven’. 
 
Deze positieve definitie van gezondheidszorg past ook in het beleid van de decentralisaties in de 
gezondheidszorg.  
 
Decentralisaties 
Onderdelen van het zorgbeleid zijn gedecentraliseerd om zo beter op de individuele cliënten in te 
kunnen spelen. De decentralisaties gaan gepaard met bezuinigingen. Dat wil zeggen dat het Rijk 
taken overhevelt naar de gemeenten en daar afhankelijk van het domein 15% tot 20% minder 
                                                           
5
 Tweede Kamer, vergaderjaar 2014-2015, 30 215 nr. 23 
6
 Tweede Kamer, vergaderjaar 2009–2010, 32 402, nr. 2. In 2013 is het wetsvoorstel opgeknipt in meerdere onderdelen en is 
het voorstel Wet kwaliteit, klachten en geschillen zorg (Wkkgz) ingediend. De Wkkgz is op 5 oktober 2015 in de Eerste 
Kamer aangenomen 
 
Beleidsdoorlichting en evaluatie 
30
