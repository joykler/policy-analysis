actiefste partij en de kleineren nemen veel minder actief deel aan de voucherprojecten. Voor de 
kleinere is dit niet mogelijk i.v.m. de capaciteit die dit vraagt.  
 
Koepels zijn meer gaan samenwerken; in de lobby naar het kwaliteitsinstituut zien de 
koepels weinig meerwaarde in samenwerking. 
De aangepaste subsidiesystematiek kent als uitgangspunt dat de koepels financieel gelijk worden 
behandeld en dat heeft verschillende gevolgen gehad voor de drie koepels: LPGGz is er in 
financiering relatief op vooruit gegaan; Ieder(In) heeft flink moeten bezuinigen; voor de NPCF zijn 
de gevolgen ondanks de bezuinigingen relatief klein doordat hun totale begroting relatief groot is 
ten opzichte van het subsidiebedrag. Ieder(In) en het LPGGz geven aan dat zij zich overvraagd 
voelen, doordat zij met relatief weinig financiële middelen een breed inhoudelijk spectrum moeten 
bedienen. Zij zouden dan ook graag meer financiering ontvangen. Dankzij ‘PG werkt samen’ is er 
meer samenwerking tussen de koepels gekomen. Volgens de pg-organisaties zouden de koepels 
echter nog meer moeten samenwerken onderzoek. In de samenwerking tussen de koepels in de 
lobby naar het Kwaliteitsinstituut dreigen de koepels hun eigen stijl en scherpte kwijt te raken. Dat 
vinden ze jammer.  
 
 
4.4 De ervaringen van de referentiegroep 
Het beleid voor de versterking van de positie van de cliënt in de gezondheidszorg is zoals 
hierboven beschreven besproken met een brede afspiegeling van pg-organisaties. Omdat zij ook 
belanghebbend zijn, zijn hun meningen vanzelfsprekend ingekleurd door hun eigen belang. Om ook 
een onafhankelijke oordeel in deze beleidsdoorlichting en evaluatie te verkrijgen heeft Ecorys met 
een referentiegroep gesproken, die bestaat uit zeven organisaties die werkzaam zijn in dit veld, 
maar niet financieel afhankelijk zijn van de subsidieregeling voor pg-organisaties (o.a. 
zorgverzekeraar en Zorginstituut Nederland). De volgende bevindingen hebben we opgetekend.  
 
pg-organisaties niet als derde macht in de gezondheidszorg 
In diverse brieven aan de Tweede Kamer schrijft de minister van VWS dat het belang van de 
patiënten in de gezondheidszorg sterker moet worden. De referentiegroep, bestaande uit 
deskundigen die geen subsidie voor pg-organisaties ontvangen, is van mening dat er meer gedaan 
moet worden om de stem van de patiënt te laten horen. Het gevoel van gelijkwaardigheid ontbreekt 
in het systeem dat nog steeds in handen is van zorgverleners en zorgverzekeraars. In het 
algemeen geldt voor de meerderheid van de respondenten dat de ervaringskennis van patiënten 
weinig aandacht krijgt en dat er weinig gebruik van wordt gemaakt. De relaties tussen de pg-
organisaties en de zorgverzekeraars/zorgverleners variëren ook sterk. In sommige gevallen is er 
sprake van contact en samenwerking waardoor bijvoorbeeld het patiëntenperspectief in het 
inkoopbeleid van zorgverzekeraars meegenomen wordt. In andere gevallen komt de dialoog onder 
de drie partijen (pg-organisaties, verzekeraars en zorgverleners) niet op gang.  
 
pg-organisaties zijn nodig voor een overstijgend perspectief  
Een belangrijk signaal dat enkele respondenten van de referentiegroep aangeeft is dat de pg-
organisaties niet aandoeningsgericht georganiseerd zouden moeten zijn. Er zou veel meer 
aandacht moeten komen voor een overstijgend perspectief van de patiënt. Met een oog op het 
toenemen van chronische ziektes en multimorbiditeit in verschillende bevolkingsgroepen, is het dan 
ook van belang dat een bundeling van kennis tot stand komt. Ook is het op te merken dat het 
huidige classificatiesysteem die in de somatiek en de geestelijke gezondheidszorg wordt 
gehanteerd niet alle klachten en problemen erkent waardoor een onderschatting van de reële vraag 
plaatsvindt.  
 
 
Beleidsdoorlichting en evaluatie 
49
