Verantwoordelijkheid van het ministerie 
Het ministerie van VWS heeft volgens de betrokkenen die wij spraken een verantwoordelijkheid ten 
opzichte van deze knelpunten. De landelijke overheid zou bij het decentraliseringsproces meer oog 
moeten hebben voor de consequenties van decentralisatie voor de positie van de derde partij in het 
zorgstelsel. De ondersteuning en financiering van de pg-beweging zou meer bij de 
decentralisatiebeweging moeten/kunnen aansluiten dan zij nu doen. Het ministerie van VWS kan in 
samenwerking met de VNG, de koepels NPCF, Ieder(in) en LPGGz, en wellicht ook Zorgbelang 
Nederland en de koepel van zorgverzekeraars overleggen hoe lokale en regionale versterking van 
de positie van de cliënt het best ondersteund kan worden en welke financieringssystematiek daarbij 
past. Zoals het nu is sluit de financiële ondersteuningssystematiek van de pg-organisaties 
onvoldoende aan bij de decentralisatieontwikkelingen. 
 
Als belangrijkste verbetermogelijkheden worden door de geïnterviewden genoemd (zie bijlage 2 
voor een nadere toelichting hierop):  
 Gemeenten zouden de lokale belangenbehartiging moeten (kunnen) faciliteren en bekostigen. 
Over hoe dit precies moet worden gewaarborgd verschillen de meningen; 
 De regionale structuur zou ondersteund moeten worden. Veel van de geïnterviewden geven 
aan dat gezorgd moet worden voor continuering van de financiering van de Zorgbelang 
organisaties. Het rijk zou hierin haar verantwoordelijkheid moeten nemen. De meningen lopen 
uiteen over op welke wijze deze financiering precies zou moeten plaatsvinden. Ook zien de 
koepels –NPCF, Ieder(In) en het LPGGz - een rol voor zichzelf weggelegd in het ondersteunen 
van de decentrale structuur; 
 Goede voorbeelden die op lokaal en regionaal niveau zijn ontwikkeld zouden meer gedeeld 
moeten worden en landelijk moeten worden verspreid; 
 Binnen het ministerie van VWS en ook tussen de ministeries zou meer moeten worden 
samengewerkt rondom het pg-veld.  
 
Hoe dan ook, de oplossing van de knelpunten vraagt om nadere visieontwikkeling van het 
ministerie van VWS, samen met de VNG (als vertegenwoordiger van gemeenten) en in goed 
contact met het veld. Omdat de meningen van de betrokkenen over de oplossingen niet eenduidig 
zijn, adviseren we het ministerie om een visiebijeenkomst te houden met de verschillende partijen. 
Om zo vanuit de verschillende perspectieven na te denken over wat er nodig is om overal in 
Nederland de lokale en regionale belangenbehartiging van patiënten en gehandicapten zo goed 
mogelijk te borgen. Hierbij kunnen met de betrokken partijen verschillende scenario’s worden 
ontwikkeld en tevens kan het draagvlak voor de verschillende scenario’s worden gepeild. Het is 
wenselijk dat ook de gemeenten en de VNG bij deze visieontwikkeling zijn betrokken. Zij zijn 
immers de toekomstige uitvoerders van deze regeling.  
 
 
4.6 Beantwoording evaluatievragen  
Relatie met het veld en de decentrale overheden 
VWS 7) Hoe beleven de pg-organisaties de financiële instrumenten en de uitvoering ervan? 
VWS 1) Wat was de aanleiding voor de financiële ondersteuning van PG-organisaties ter 
versterking van de positie van de cliënt? Is deze aanleiding nog actueel, mede in het licht 
van de recente decentralisaties (nieuwe Wet maatschappelijke ondersteuning en Jeugdwet)?  
VWS 10) Wat zijn de ontwikkelingen op het gebied van de regionale/lokale 
belangenbehartiging? Hoe is de aansluiting landelijk/regionaal/lokaal? 
 
Pg-organisaties ervaren de nieuwe systematiek (en daarbij behorende taakstelling) van de 
instellingssubsidie als een bezuiniging die hun capaciteit aantast en positie van de cliënt verzwakt. 
 
Beleidsdoorlichting en evaluatie 
57
