Op grond van deze afwegingen is de maximale, ledenonafhankelijke instellingssubsidie vastgesteld op  
€ 35.000. Dit is een bijdrage voor het uitvoeren van basisactiviteiten op het gebied van lotgenotencontact 
en informatievoorziening zoals is beoogd in dit beleidskader. 
 
Het beleidskader is in 2012 en in 2013 op een aantal punten aangepast. De belangrijkste 
veranderingen waren: 
 Het voornemen om pg-organisaties tot krachtenbundeling aan te sporen door maximaal één pg-
organisatie per aandoening of beperking te subsidiëren is heroverwogen op basis van de 
uitkomsten van consultatie van het veld. In plaats daarvan krijgen pg-organisaties tot 2015 de 
ruimte om zelf te bepalen hoe zij die krachtenbundeling willen realiseren; 
 Vereenvoudiging van het indienen van activiteitenplan en begroting (2012). In 2013 is 
vastgesteld dat er geen begroting en aanvraag tot vaststelling meer nodig is. Wel kunnen er 
steekproefsgewijze controles plaatsvinden op het uitvoeren van de activiteiten; 
 Organisaties die al een slag gemaakt hebben in de gewenste richting door te fuseren worden 
hiervoor beloond door het verleggen van de fusiedatum. 
 
In het beleidskader 2013 wordt concreet ingegaan op hoe bundeling van krachten vorm zou 
moeten krijgen en is aangekondigd dat er als dit onvoldoende is er strengere subsidievoorwaarden 
worden doorgevoerd. Tevens is aangekondigd dat een kleiner aantal pg-organisaties vanaf 2016 
subsidie zal ontvangen.  
 
Pg-organisaties krijgen de tijd om nadere samenwerking bottom-up te organiseren, mede met inzet van 
vouchers. Deze samenwerking is niet vrijblijvend. In 2015 zal worden bekeken of de krachtenbundeling 
vooruitgang heeft geboekt. Indien deze krachtenbundeling onvoldoende is gerealiseerd zullen strengere 
subsidievoorwaarden worden doorgevoerd. Dit kan leiden tot een herverdeling van beschikbare middelen.  
 
Versnippering zal verder worden beperkt en samenwerking zal worden gestimuleerd. Met ingang van 2016 
zal aan een kleiner aantal pg-organisaties subsidie worden verstrekt. Er wordt gestreefd naar pg-
organisaties die: 
o hun krachten bundelen;  
o meer slagkracht hebben doordat zij een grotere doelgroep vertegenwoordigen; 
o hun kennis onderling delen; 
o beproefde instrumenten en methodieken effectief inzetten en laten doorontwikkelen. 
 
 
2.7 Positionering van cliënten en hun organisaties in het beleid 
In het beleid over de zorg wordt gesproken over de driehoek, waarbij de cliënten en hun 
vertegenwoordigende pg-organisatie een eigen rol hebben om ervaringen van cliënten in te 
brengen. De twee andere rollen zijn voor de zorgverleners en de zorgverzekeraars. Het ministerie 
van VWS bepaalt het speelveld met de rollen van de drie partijen en zet diverse instrumenten in. 
Om die reden is het ministerie in het midden van de driehoek gesitueerd. Deze partijen voeren in 
verschillende gremia met elkaar overleg om de zorg te verbeteren, waarbij de cliënten hun wensen 
en belangen inbrengen. De cliënten hebben elk een verzekering afgesloten en zijn dus ook in de 
relatie met de verzekeraars klanten (verzekerden).  
 
Beleidsdoorlichting en evaluatie 
26
