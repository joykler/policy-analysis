 In rechtszaken tegen de zorgverzekeraar in verband met problemen die ontstaan bij het missen 
van medicatie die niet meer verzekerd wordt; 
 Om adviezen te geven met betrekking tot het verzekerd pakket; 
 Om adviezen te geven rondom kwesties als kosteneffectiviteit van behandelingen; 
 Advies in het kader van de Wmo en de decentralisaties. 
 
Een vertegenwoordiger van een kleine pg-organisatie zegt: “Belangenbehartiging wordt steeds 
belangrijker. Je kan geen richtlijn meer maken zonder het pg-perspectief mee te nemen. Het gaat 
om allemaal aparte zorgverzekeraars die met de pg-organisaties om tafel willen. Maar we doen dat 
allemaal onbetaald. VWS zegt belang aan de pg-organisaties te geven, maar geld is steeds minder 
beschikbaar.” Pg-organisaties ervaren de situatie waarin zij moeten opereren als een spagaat. 
Wanneer de pg-organisaties de derde partij rol moeten vervullen, dan willen zij hiervoor ook 
voldoende erkenning en dus financiering krijgen vanuit VWS.  
 
Individuele pg-organisaties ervaren te weinig ruimte voor belangenbehartiging,  
De pg-organisaties geven aan dat belangenbehartiging slechts voor een deel door de koepels kan 
worden gedaan. Veel belangenbehartiging vraagt ziekte-specifieke kennis van de pg-organisaties. 
PG-organisaties worden nog steeds gevraagd om belangenbehartiging te doen en het gebeurt ook 
nog steeds maar nu vooral op vrijwillige basis en onbetaald. Hoewel niet gefinancierd door de 
instellingssubsidie, doen de pg-organisaties nog wel aan belangenbehartiging met kunst en 
vliegwerk. De pg-organisaties zouden graag over voldoende middelen willen beschikken, om 
desgevraagd belangenbehartiging te kunnen doen en om de koepels te kunnen voeden. Dit lukt nu 
bij de kleinere en middelgrote organisaties vaak niet meer. Ook de koepels bevestigen dat beeld…: 
zij worden nu soms te weinig gevoed door de pg-organisaties. 
 
De meeste pg-organisaties zijn lid van een koepel. Hoeveel contact pg-organisaties met hun koepel 
hebben, wisselt sterk. Voor met name de kleinere en middelgrote (vrijwilligers)organisaties, lukt het 
niet om regelmatig bij overleg met hun koepel te zijn en inbreng te hebben in de 
belangenbehartiging via de koepel. Andere, meestal wat grotere pg-organisaties, hebben 
daarentegen vaak een vrij intensieve relatie met hun koepel en hierdoor veel invloed op de 
belangenbehartiging door de koepels.  
 
Koepels en pg-organisaties menen dat de landelijke overheid meer aandacht en erkenning voor dit 
probleem zou kunnen tonen en dat het ministerie van VWS specifieke belangenbehartiging zou 
moeten faciliteren in de instellingssubsidie.  
 
De PG-organisaties zijn ontevreden over het huidige vouchersysteem 
De pg-organisaties en koepels vinden dat het vouchersysteem niet goed werkt en te inflexibel is. 
De eis dat een project met ten minste zeven organisaties moet worden aangevraagd en uitgevoerd 
staat op gespannen voet met gerichte projecten dichtbij de behoefte van de cliënt. De onderwerpen 
van de voucherprojecten sluiten nu vaak niet goed aan bij de praktijk, het zijn vaak 
compromisvoorstellen waar de individuele organisaties weinig aan hebben. Liever zouden de pg-
organisaties met twee of drie organisaties een samenwerking kunnen aangaan. Daardoor is 
volgens hen meer vraaggericht en praktijkgericht werken mogelijk. Zij zouden dit graag op 
projectbasis doen, waarbij deze projecten inhoudelijk beoordeeld worden. Het zou niet om vaste 
bedragen moeten gaan, maar er moet volgens de pg-organisaties gekeken worden naar de 
prijs/kwaliteit verhouding. Een andere veelgehoorde suggestie is, dat de instellingssubsidie hoger 
zou moeten zijn waarbij de pg-organisaties verantwoorden dat zij ook samenwerken.  
 
Nu geven sommige organisaties ‘hun voucher weg’ en ze zijn weinig betrokken bij het project. 
Vooral grote organisaties zijn de penvoerder van de voucherprojecten, zij zijn dan ook gelijk de 
 
Beleidsdoorlichting en evaluatie 
48
