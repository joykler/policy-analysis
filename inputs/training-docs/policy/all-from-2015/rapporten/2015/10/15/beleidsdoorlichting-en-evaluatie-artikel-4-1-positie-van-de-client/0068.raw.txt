- De extra rol die PGOsupport augustus 2013 heeft gekregen op het gebied van financiering 
(inclusief planning&control-taak) van pg-organisaties bij kwaliteitstrajecten heeft geleid tot 
spanning bij een deel van het pg-veld en bij PGOsupport zelf. Hoewel het recent toepassen 
van functiescheiding door PGOsupport een goede maatregel is, blijven ondersteuning en de 
planning&control slecht verenigbaar binnen één organisatie.  
 
Op basis van deze bevindingen komt Zorgmarktadvies tot aanbevelingen: 
 Maak een duidelijke verantwoordelijkheidsverdeling en communiceer deze: 
- Voor de vier partijen (pg-organisaties, koepels, PGOsupport en het Kwaliteitsinstituut) zijn 
specifieke taken en verantwoordelijkheden in de tekst van de aanbeveling opgenomen. 
 Voorkom eenzijdige focus en maak brede kennisontwikkeling en –uitwisseling door PGOsupport 
mogelijk: 
- …eenzijdige focus op de totstandkoming van een groot aantal kwaliteitsstandaarden 
voorkomen worden, aangezien dit ten koste gaat van andere mogelijkheden om de kwaliteit 
van zorg te verbeteren. 
 Overweeg de financierings- en planning&control-taak bij een andere organisatie dan 
PGOsupport te beleggen: 
- ZonMW wordt als alternatief voorgesteld. 
 Stuur met de planning&control meer op de te behalen resultaten in plaats van een te volgen 
proces.” 
 
 
6.3 Het beleid is vanaf 2011 aangepast op basis van deze evaluaties 
1. Instellingsubsidies 
Uit de twee evaluaties (Evaluatie subsidieregeling PGO van PwC en In kracht verbonden van 
Zorgmarktadvies) van de kaderregeling komt een gemengd beeld naar voren over de 
instellingsubsidies van vóór 2011. Ze zijn redelijk positief over de aansluiting van de subsidies op 
het doel om pg-organisaties structureel te ondersteunen en zo een rol te kunnen vervullen voor de 
derde partijrol in de zorgsector. Beide evaluaties zijn kritisch over het effect dat de regeling niet leidt 
tot het stimuleren van de gewenste samenwerking.  
 
Een belangrijk verschil van inzicht is de vormgeving van de instellingsubsidies. PwC is kritisch over 
het feit dat kwaliteit van de prestaties van pg-organisaties niet meeweegt bij de beoordeling van de 
aanvraag van een subsidie. Ook geven zij kritiek op het feit dat de minister niet kan sturen op de 
wijze waarop de pg-organisaties hun middelen inzetten. Voor beide elementen geldt dat het een 
bewuste keuze in het beleid is.  
 
Het verkrijgen van de instellingssubsidie is bewust laagdrempelig en generiek gehouden. Alle pg-
organisaties kunnen een instellingssubsidie krijgen onder de volgende voorwaarden: 
 Landelijk werkende organisaties die zich richten op een aandoening over beperking met 
bepaalde toelatingscriteria (o.a. min. 100 betalende leden); 
 Pg-organisaties zijn vrij te bepalen hoe zij zich organiseren, welke activiteiten zij uitvoeren en 
op welk niveau; 
 De hoogte van de subsidie is niet afhankelijk van de ernst of het voorkomen van de aandoening 
of beperking of het aantal leden of donateurs – zolang de organisatie maar minimaal 100 leden 
heeft; 
 Nieuwe, althans niet eerder gesubsidieerde organisaties, komen niet in aanmerking voor 
subsidie. Een uitzondering daarop is indien de aanvrager kan aantonen dat het een geheel 
nieuwe aandoening of daarmee samenhangende beperking betreft; 
 
Beleidsdoorlichting en evaluatie
