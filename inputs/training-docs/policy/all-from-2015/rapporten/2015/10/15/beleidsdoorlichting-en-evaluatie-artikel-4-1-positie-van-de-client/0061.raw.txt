4. Farmaceutische industrie 
De farmaceutische industrie is een omstreden maar belangrijke financier van pg-organisaties. 
Vanuit de landelijke overheid, de pg-organisaties en de farmaceutische industrie zelf zijn 
gedragsregels geformuleerd om grenzen te stellen aan deze financiering. Dit in verband met de 
vrees voor commerciële motieven en politieke beïnvloeding.  
5. Lidmaatschapsgelden en donateurs 
Voor vrijwel alle pg-organisaties zijn lidmaatschapsgelden en donaties de belangrijkste en 
meest betrouwbare financiële bron. 
6. Campagnes 
Sommige pg-organisaties zijn zeer succesvol in het organiseren van campagnes om fondsen te 
werven zoals de Spierziektenvereniging in Frankrijk en Italië.  
7. Eigen inkomsten (diensten) 
Dienstverlening is voor veel pg-organisaties een belangrijke financiële bron.  
 
Daarnaast zijn er veel vormen van indirecte steun waarbij vooral opvalt dat in Frankrijk, Spanje en 
Duitsland opleidingsfaciliteiten beschikbaar zijn gesteld voor experts vanuit pg-organisaties.  
 
Uit het onderzoek van Baggott blijkt dat betrokken patiëntenvertegenwoordigers een al te grote 
afhankelijk van overheidsgelden als onwenselijk zien. In Finland wordt de steun gegeven via een 
fonds dat gevuld wordt door een heffing op gokinkomsten. Dat fonds wordt beheerd onafhankelijk 
van de landelijke overheid. In Duitsland zijn de ziekenfondsen verplicht om een geoormerkt deel 
32
van de premie- inkomsten door te sluizen naar pg-organisaties en zelfhulpgroepen . Er zijn in de 
meeste landen echter grote ongelijkheden tussen de organisaties onderling wat betreft financiële 
bronnen. De meeste organisaties beschikken over een klein budget. 
  
Samenwerking op Europees niveau 
Er is binnen de Europese commissie een toenemende belangstelling voor de rol van pg- en 
consumentenorganisaties wat resulteert in een bescheiden toename van Europese fondsen die 
beschikbaar zijn voor pg-organisaties (EPOKS, Eurordis, Patient partner). In de jaren negentig 
maakte Europa volgens de onderzoekers die op dit terrein actief zijn een switch van de definitie van 
zorggebruikers als consumenten naar patiënten. Daarmee gepaard ging de coalitievorming op 
Europees niveau tussen pg-organisaties, medische organisaties en (farmaceutische) bedrijven. 
Vanuit de Europese commissie ontstonden researchprogramma’s waarin pg-organisaties en 
wetenschappelijke experts samenwerken.  
 
Pg-organisaties spelen daarin een rol als ‘knowledge providers’ op het terrein van zorgonderzoek 
en zorgbeleid (Arkrich, 2013; Rabeharisoa, 2013). The center for sociology of innovation is 
projectleider van een van de belangrijkste fondsen op dit terrein (EPOKS). Wat opvalt is dat daarin 
naast medische wetenschappers ook sociale wetenschappers een prominente rol vervullen. Zo 
heeft Arkin de term 'evidence-based activism' gemunt waarbij de strategische rol van pg-
organisaties ten opzichte van andere partners als medische onderzoekers, andere experts en 
overheden nader wordt uitgewerkt.  
 
De Nederlandse pg-organisaties spelen op dit terrein een bescheiden rol. Nederlandse pg-
organisaties zijn naast de kerntaken waarvoor ze gefinancierd worden volgens Cees Smit 
onvoldoende in staat om hieraan een bijdrage te leveren: 
 
De subsidiëring laat weinig ruimte voor al te enthousiaste activiteiten op het terrein van onderzoek of het 
verruimen van het werkveld, laat staan een actieve inbreng in Europees of internationaal beleid. Die ruimte 
                                                           
32
  Sinds 2000 zijn zorgverzekeraars verplicht zelhulpgroepen en pg-organisaties te subsidiëren met 0,55 euro per jaar voor 
elke verzekerde persoon. In 2008 was zo in totaal 40 miljoen euro beschikbaar.  
 
Beleidsdoorlichting en evaluatie
