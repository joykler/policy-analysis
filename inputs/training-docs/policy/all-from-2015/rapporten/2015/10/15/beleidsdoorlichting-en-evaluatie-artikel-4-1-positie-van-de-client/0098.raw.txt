resultaten stevig te borgen. Ze kunnen bijvoorbeeld een website of een app, zelf niet up to date houden of 
een standaard niet goed uitzetten onder zorginstellingen en hun achterbannen; ze hebben daarvoor 
gewoonweg vaak te weinig lobbykracht.’  
 
Veel onduidelijkheid over de Top-20 projecten 
Over de Top-20 projecten bestaat veel onduidelijkheid. Middelgrote pg-organisatie hierover:  
 
’Er zijn nog die 20 projecten aansluitend bij de agenda van het kwaliteitsinstituut en niemand begrijpt dat. 
Het gaat over hele kleine onderwerpen waar dan een miljoen naartoe gaat.’  
 
Hoe de agenda hiervoor bepaald is, is onduidelijk. Ook was het merendeel van de pg-organisaties 
die wij spraken, niet op de hoogte van de Top-20 projecten. De communicatie over de Top-20 
projecten was/is onvoldoende bij de pg-organisaties aangekomen. 
 
Minder administratieve last voor verkrijgen basissubsidie 
De pg-organisaties zijn het er over eens dat er sprake is van minder administratieve last voor het 
verkrijgen van de basissubsidie. Een vertegenwoordiger van een kleine pg-organisatie zegt:  
 
‘De verantwoording is wel simpeler geworden. Vroeger moest je hiervoor pagina’s vol schrijven, nu maar 2 
of 3 pagina’s.’ 
 
Professionalisering en kwaliteit belangrijk 
Een deel van de vertegenwoordigers van de pg-organisaties geeft expliciet aan dat ze positief zijn 
over de focus op professionaliteit en kwaliteit binnen het aangepaste subsidiebeleid. Een 
vertegenwoordiger van een middelgrote organisatie zegt:  
 
Ik ben positief over de nadruk die professionalisering en kwaliteit krijgt. Er wordt inbreng verwacht vanuit 
de achterban, en die informatie moet je goed ophalen. Het moet kloppen en ergens op gebaseerd zijn.’  
 
Tegelijkertijd geven ze aan dat de uitwerking van deze onderwerpen binnen de subsidiesystematiek 
niet tot het gewenste resultaat leidt in de praktijk.  
 
Het is voor veel organisaties moeilijk om andere financieringsbronnen te vinden 
Een aantal pg-organisaties geeft aan dat het moeilijk is om elders financiering te vinden, 
bijvoorbeeld bij zorgverzekeraars, fondsen of de farmaceutische industrie. Een vertegenwoordiger 
van een middelgrote pg-organisatie zegt:  
 
‘Voor VWS is het nogal makkelijk om te zeggen dat het geld ’uit het veld’ moet komen. Terwijl het hele veld 
hetzelfde probleem heeft en te maken heeft met minder geld. Voor zeldzame ziektes krijg je maar moeilijk 
geld. Voor onderzoekers is het ook niet heel interessant.’  
 
Volgens een vertegenwoordiger van een pg-organisatie in de GGZ komen er steeds minder 
geneesmiddelen op de markt die van belang zijn voor GGZ patiënten. En daarmee steeds minder 
middelen vanuit de farmaceutische industrie.  
 
Hoe moeilijk of makkelijk het voor een organisatie is om geld te vinden bij externe partijen, hangt 
volgens de medewerker van Ieder(In) ook erg af van de ziekte of handicap waarop de organisatie 
zich richt:  
 
‘Glutenvrij doet het bijvoorbeeld heel goed, het onderwerp is helemaal in en ze krijgen dus eenvoudiger 
sponsoring voor producten. Maar voor verenigingen die niet zo ‘hip’ zijn geldt dit niet.’  
 
Beleidsdoorlichting en evaluatie
