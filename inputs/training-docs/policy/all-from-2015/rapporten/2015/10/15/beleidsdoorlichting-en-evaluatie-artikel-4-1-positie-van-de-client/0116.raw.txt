bewerkstelligen: ‘Wat je ziet in de praktijk is dat er bij de gemeenten over de burger word 
gesproken en niet samen met de burgers. Wil je de decentralisaties werkelijk succesvol laten 
worden, dan moeten mensen met beperkingen en chronische ziekten structureel plek krijgen in de 
beleidscyclus van gemeenten, en moeten gemeenten de uiteindelijke verantwoordelijkheid krijgen 
om ook de belangenbehartiging voor kwetsbare groepen te faciliteren en bekostigen. Nu is dat 
uitsluitend een taak van VWS. Maar straks moet die taak breder belegd worden in de samenleving.’ 
Volgens de voorzitter van de Regiokamer zouden ofwel gemeenten een vast budget op de 
begroting moeten hebben voor de cliëntenorganisaties of de zorgverzekeraars zouden dit moeten 
bekostigen. De bureau coördinator van de koepel van Wmo-raden ziet hierbij een rol weggelegd 
voor de VNG. Die zou daarbij de landelijke gelden die nu worden ingezet onder de gemeenten 
kunnen verdelen en gemeenten kunnen faciliteren. ‘Waarom zou er niet een regionaal programma 
of landelijk programma vanuit de VNG kunnen komen? Dan moet wel de verantwoordelijkheid bij 
de gemeenten liggen. Dan kunnen gemeenten ook niet meer zeggen, ‘laat maar zitten’, een deel 
van de gemeenten doet dat nu.’ 
 
Ondersteun een regionale structuur 
Het merendeel van de geïnterviewden geeft aan dat een regionale structuur ondersteund zou 
moeten worden. Deze is nodig om de lokale cliëntenorganisaties te ondersteunen, te zorgen voor 
onderlinge kennisuitwisseling tussen de lokale cliëntenorganisaties en voor de aansluiting tussen 
landelijk en lokaal; met name voor implementatie van wat landelijk beschikbaar is.  
 
Hierbij wijzen meerdere betrokkenen die wij spraken op het belang van de Zorgbelang organisaties.  
 
Deze organisaties hebben lokale netwerken en kennis van wat er op het lokale en regionale niveau 
speelt. De coördinator van AVI hierover: ‘Zorgbelang is cruciaal en heeft heel veel netwerken. De 
provincies en gemeenten geven echter weinig geld. De landelijke overheid kan zich hier nog niet op 
terugtrekken. Ik ben wel bang dat de steun niet op tijd komt. Als je dit niet stimuleert, dat dan het 
kind met het badwater wordt weggegooid. Zorgbelang verdwijnt doordat op veel plekken de 
provinciale subsidie stopt en straks is er opnieuw eenzelfde structuur nodig. Zorgbelang blijft nodig.’ 
Ook de lokale cliëntenorganisaties geven aan dat het onderling delen van kennis bij Zorgbelang 
handiger is dan bij Ieder(In). Reizen naar Utrecht is voor sommige vrijwilligers een te grote 
belasting.  
 
De meeste betrokkenen vinden dat het rijk een verantwoordelijkheid heeft bij het faciliteren van de 
Zorgbelang organisaties. De directeur van Zorgbelang Gelderland zegt: ‘Wanneer er bij het maken 
van landelijk beleid niet wordt nagedacht over de regionale ondersteuning, dan is de kans groot dat 
die weg valt. Het Ministerie ondersteunt de landelijke cliëntenbeweging nog maar beperkt, maar als 
het gaat om de implementatie van wat landelijk beschikbaar is, wie ondersteunt dat nu? Als je dat 
niet koppelt heb je straks alleen nog een landelijke structuur en verdwijnt de regionale structuur. Er 
moet beleid komen over hoe deze twee te verbinden.’ De kern is dat er nagedacht moet worden 
over de rollen van alle partijen, aldus de directeur van Zorgbelang Gelderland. 
 
Over hoe de Zorgbelang organisaties gefinancierd zouden moeten worden, lopen de meningen 
uiteen. Genoemd zijn o.a.: 
 Samenwerking tussen de koepels en de regionale Zorgbelang organisaties zou gefinancierd 
kunnen worden; 
 Zorgbelang Nederland zou financiering kunnen krijgen om in de provincies waar Zorgbelang 
geen subsidie meer krijgt, er voor te kunnen zorgen dat Zorgbelang ondersteuning en 
belangenbehartiging kan blijven doen; 
 Provincies financieren. ‘Dit is de goede schaal, maar blijkbaar politiek gezien niet oké. (Volgens 
het rapport van de commissie Lodders (Ruimte, regie en rekenschap) zijn er op het gebied van 
 
Beleidsdoorlichting en evaluatie
