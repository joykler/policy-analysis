‘Wij zijn een vrijwilligersorganisatie, dan heb je een goede coördinator en basisinfrastructuur nodig. Dat 
gaat niet met 35.000 euro, dan heb je 60.000 euro nodig. Verder vind ik het prima dat ik dan zelf de broek 
moet ophouden.’  
 
Vanuit het LPGGz wordt gezegd:  
 
‘We streven niet naar middelgrote en enorme organisaties, en zijn niet uit op enorme bedragen. Maar zijn 
wel uit op een iets steviger bureau met één of het liefst twee medewerkers. Nu is er vaak maar een halve 
arbeidskracht. De subsidie zou naar 50.000/60.000 euro moeten.’  
 
Volgens een vertegenwoordiger van een grote pg-organisatie zou het miniserie van VWS moeten 
willen dat organisaties zich gaan professionaliseren, en daar hebben verenigingen een goed 
draaiend bureau voor nodig.  
 
‘Anders zijn ze niet in staat om slagen te kunnen maken.’  
 
Beleving van de aangepaste subsidiesystematiek voor de koepels  
We bespreken hieronder hoe de aangepaste subsidiesystematiek voor de koepels beleefd wordt 
door zowel de koepels zelf als de pg-organisaties en PGOsupport. Het gaat hierbij om twee 
onderdelen van de subsidieverstrekking: de basissubsidie (voor de regierol bij positioneren 
ervaringsdeskundigheid) en de subsidie voor de samenwerking tussen de drie koepels (NPCF, 
Ieder(In) en LPGGz); bekend onder de naam ‘PG werkt samen’. PG werkt samen bestaat uit drie 
programmalijnen: Signaal & Advies (NPCF is hier de trekker van), kwaliteit (LPGGz is de trekker) 
en Participatie (wonen en woonomgeving & arbeid) (Ieder(In) is de trekker).  
 
Gevolgen aangepaste subsidie 
Verandering aangepaste subsidiesystematiek voor alle koepels anders  
Voor het LPGGz betekent de aangepaste subsidiesystematiek een vooruitgang in de middelen. De 
directeur van het LPGGz vertelt dat zij hiervoor geen structurele subsidie kregen en in de nieuwe 
systematiek erkent werden als koepel. Ze hebben nu een basisformatie, die hadden ze daarvoor 
niet.  
 
Voor de NPCF zijn de veranderingen door de nieuwe subsidiesysteem relatief klein, doordat hun 
begroting relatief groot is t.o.v. het bedrag dat zij aan subsidie krijgen.  
 
Voor Ieder(In) zijn de veranderingen in de aangepaste subsidie groot geweest; Er is flink gekort in 
hun budget en de koepel heeft moeten krimpen in formatie. De directeur van Ieder(In) geeft aan dat 
Ieder(In), gezien haar brede portefeuille en de onnoemelijke diversiteit in haar achterban, 
onevenredig zwaar gekort is.  
 
Ieder(In) en LPGGz overvraagd  
Zowel Ieder(In) als het LPGGz geven aan dat zij overvraagd worden.  
 
Ieder(In) houdt zich bezig op alle ‘maatschappelijke’ terreinen als arbeid, zorg, wmo en jeugd, 
onderwijs, wonen, mobiliteit en toegankelijkheid. Volgens de directeur houdt Ieder(In) extreem veel 
ballen in de lucht en wordt de organisatie op alle genoemde dossiers behoorlijk overvraagd. 
Volgens de directeur zit Nederland, en dus ook Ieder(In), midden in de grootste stelselwijziging ooit, 
ook op het gebied van onderwijs en arbeid. Dit raakt mensen met een beperking harder dan andere 
mensen.  
 
 
Beleidsdoorlichting en evaluatie
