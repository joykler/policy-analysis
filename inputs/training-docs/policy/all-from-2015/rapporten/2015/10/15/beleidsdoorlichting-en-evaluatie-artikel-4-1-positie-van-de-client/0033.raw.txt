de nieuwe context met decentralisatie van zorgtaken naar de gemeenten, waarmee 
zelfredzaamheid en inzet van mantelzorgers en vrijwilligers wordt verwacht. Op landelijk, regionaal 
en lokaal niveau is de inbreng van ervaringen van cliënten belangrijk om de kwaliteit van de zorg te 
verbeteren en aan te sluiten op de wensen van cliënten en hun omgeving. De positie van de cliënt 
is in de begroting van VWS als actuele beleidslijn opgenomen.  
 
RPE 4) Wat is de verantwoordelijkheid van de Rijksoverheid? 
VWS 2) Wat is de verantwoordelijkheid van de Rijksoverheid bij de versterking van de 
positie van de cliënt en specifiek de financiële ondersteuning daarvan?  
In de visiebrief Bundel je kracht, samen sterk (2011) worden vier taken benoemd voor de pg-
organisaties, de koepels en PGOsupport (een ondersteunende netwerkorganisatie):  
1. Het delen van ervaringskennis van individuele cliënten door informatievoorziening en 
lotgenotencontact; 
2. Het gezamenlijk bijdragen aan de werking van zorg, ondersteuning en maatschappelijke 
participatie door het inbrengen van cliëntervaringen; 
3. Een regierol bij het positioneren van ervaringsdeskundigheid en het bevorderen van 
samenhang ten aanzien van zorg, ondersteuning en maatschappelijke participatie; 
4. Het verzamelen, bundelen, inbrengen en verspreiden van (ervarings)kennis voor 
professionele, effectieve pg-organisaties.  
 
Door uitvoering van deze vier taken wordt de positie van de cliënt versterkt. De Rijksoverheid 
bepaalt het speelveld in de zorg met de driehoek van cliënten, zorgverlener en zorgverzekeraars. 
De Rijksoverheid heeft een systeemverantwoordelijkheid. Zonder bijdrage van de Rijksoverheid 
zouden de pg-organisaties of niet meer goed kunnen functioneren of meer middelen van andere 
partijen (bijvoorbeeld zorgverzekeraars of de farmaceutische industrie) moeten vragen. Dat zou 
hun onafhankelijke rol kunnen beïnvloeden.  
 
 
 
 
Beleidsdoorlichting en evaluatie 
33
