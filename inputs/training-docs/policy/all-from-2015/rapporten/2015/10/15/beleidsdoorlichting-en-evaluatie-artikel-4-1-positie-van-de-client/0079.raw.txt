Pg-organisaties werken het meest met elkaar samen door het uitvoeren van Voucherprojecten en 
door het uitwisselen van informatie. 
 
PGOsupport heeft een analyse gemaakt van de intensivering van de samenwerking. Driekwart van 
de organisaties werkt meer of minder intensief samen op het gebied van aandoeningen. De 
afgelopen periode zijn stevige verbanden van samenwerking gekomen, bijvoorbeeld de 
Oogvereniging, Hoormij en Schildklier Organisatie Nederland. Ook zijn er organisaties gefuseerd 
zoals Impuls en Woortblind voor mensen met ADHD. En er was al een aantal organisaties die 
samenwerken in verbanden als Leven met Kanker, Huidpatiënten Nederland, Spierziekten.nl en 
VSOP (zeldzame ziekten). Deze samenwerking is in de afgelopen jaren in omvang gegroeid, 
waardoor kennis wordt gebundeld en ervaringen gedeeld. PGOsupport geeft aan dat:  
 
Redenen dat de samenwerking de afgelopen jaren een stevige impuls heeft gekregen zijn ondermeer dat 
de huidige subsidieregeling geen malus meer bevat op fusie (de gefuseerde organisatie behoudt in 
tegenstelling tot daarvoor de instellingssubsidies van de gefuseerde organisaties) en de financiële 
noodzaak door de bezuinigingen. Ook het vouchersysteem heeft in een aantal gevallen voor een stimulans 
gezorgd (samenwerking op het gebied van visuele en auditieve beperkingen en op de thema’s pijn, arbeid 
en zeldzaam).  
 
Verbetering van de doelmatigheid door de pg-organisaties in afgelopen jaren 
In het onderzoek naar de gevolgen van de bezuiniging zijn maatregelen geïnventariseerd om de 
kosten te reduceren of de efficiëntie van de bedrijfsvoering te verhogen. Meer dan de helft van de 
organisaties (56%) heeft contracten van leveranciers heronderhandeld, 23% heeft de financiële 
administratie weer in eigen beheer genomen en 19% is van huisvesting veranderd. 
 
Ruim een kwart tot een derde van de organisaties heeft maatregelen uitgevoerd voor de efficiëntie. 
Zo is de eigen bijdrage van leden bij activiteiten ingevoerd of verhoogd en er is meer aan 
fondsenwerving en aantrekken van sponsors gedaan. En een aantal organisaties heeft die 
maatregelen nog niet uitgevoerd, maar heeft er wel plannen toe.  
 
De uitvoeringskosten van het beleidskader subsidiering pg-organisaties  
42
Het Fonds PGO is belast met het volledige subsidiebeheer van de subsidiestromen. Dit omvat het 
volledige toekennings-, verlenings- en vaststellingsproces. Het Fonds PGO telt 6,25 FTE. 
Onderstaande diensten en producten hebben betrekking op de eerste drie instrumenten behorende 
bij eerste drie taken uit de visiebrief Bundel je kracht, samen sterk: 
 Instellingssubsidie; 
 Voucher (projectsubsidie); en  
 Subsidie voor koepelorganisaties. 
 
Figuur 7.1 Uitvoeringskosten beleidskader subsidiering PG organisaties  
 2011 2012 2013 2014 2015 
 in € mln. 
Uitvoeringskosten 2,0 1,2 1,2 0,9 0,9 
Toekenning subsidies 43 39 33 27 25 
Aandeel uitvoeringskosten 5% 3% 4% 3% 4% 
 
 
                                                           
42
  Fonds PGO onderdeel CIBG voert het Beleidskader voor de subsidiëring van patiënten- en gehandicaptenorganisaties uit. 
Met ingang van 1 juli 2013 is Fonds PGO overgegaan naar de VWS in het kader van de centralisatie subsidiefuncties 
(cluster PGO). 
 
Beleidsdoorlichting en evaluatie 
79
