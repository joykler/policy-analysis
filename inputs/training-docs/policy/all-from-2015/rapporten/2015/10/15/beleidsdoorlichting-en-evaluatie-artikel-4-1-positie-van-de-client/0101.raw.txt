‘Goede doelen en loterijen geven structureel juist alleen aan de grote partijen. Om zelf een aanvraag te 
kunnen doen, moet je eerst een eigen inkomen hebben. Aangezien we niet geprofessionaliseerd zijn, 
hebben we ook geen eigen inkomen. Je krijgt pas iets pas iets structureel van de vriendenloterij als je een 
eigen inkomen hebt als organisatie.’  
 
De bezuinigingen hebben dus vooral veel impact op de kleine en met name de middelgrote 
organisaties. Vanuit de NPCF wordt gezegd:  
 
‘Vooral de kleine en middelgrote pg-organisaties komen in zwaar weer en kunnen de mankracht niet meer 
betalen om hun werk goed te doen. Ze zijn vooral bezig met overleven.’  
 
De directeur van PGOsupport geeft aan dat er voor de erg grote organisaties met meer dan 5000 
leden weinig veranderd is door de bezuinigingen. De middelgrote organisaties zijn volgens hem het 
hardst getroffen, zij doen minder activiteiten en werken met minder professionals. De directeur 
geeft verder aan dat ook de grote organisaties met tussen de 2000 en 5000 leden een grote klap 
hebben gehad. Zij hebben personeel moeten ontslaan en de tering is naar de nering gezet. De 
kleine organisaties hebben vaak genoeg aan € 35.000 instellingssubsidie. 
 
Grote organisaties relatief meer invloed 
Doordat met name de grote organisaties penvoerder zijn bij de voucherprojecten en de kleine en 
middelgrote organisaties aan veel zaken niet meer mee kunnen doen, neemt de invloed van de 
grote pg-organisaties relatief toe. Een medewerker van een grote organisatie vertelt dat bij het 
voucher project dat twee jaar geleden is gestart is en waarvan zij de penvoerder zijn, een jaar later 
al een-derde van de organisaties ter ziele is. Deze grote pg-organisatie wordt vervolgens voor 
allerlei projecten gevraagd omdat er geen andere partijen meer zijn.  
 
Pg-organisaties voeren hun taken niet effectiever uit 
De pg-organisaties voeren hun taken na eigen en volgens de koepels zeggen niet effectiever uit, 
o.a. doordat zij nu veel tijd en geld kwijt zijn aan het werven van fondsen. Een vertegenwoordiger 
van een middelgrote pg-organisatie vertelt:  
 
‘Je bent een groot deel van je tijd kwijt aan geld binnenhalen. Je zou in die tijd anders gewoon 
belangrijkere dingen kunnen doen. Met een project ben je anderhalf jaar bezig om het geld binnen te 
halen.’  
 
Pg-organisaties voeren hun taken niet efficiënter uit 
Volgens vertegenwoordiger van de pg-organisatie en de koepels worden de taken niet efficiënter 
uitgevoerd omdat de organisatie op zoek moet gaan naar andere financieringsbronnen, waar ze 
veel tijd aan kwijt zijn. Een enkele pg-organisatie vindt wel dat de taken efficiënter worden 
uitgevoerd, doordat zij kritisch zijn gaan kijken waaraan zij hun geld uitgeven. Een 
vertegenwoordiger van een middelgrote organisatie zegt:  
 
‘Zeker ga je kritischer kijken, wat je uitgeeft en waaraan je het uitgeeft.’  
 
Inzet sociale media of het bieden van online diensten zorgt niet voor een efficiëntere 
uitvoering 
Sociale media is voor slechts een deel van de doelgroepen van de pg-organisaties geschikt. Een 
grote pg- organisaties zegt hierover:  
 
‘Niet iedereen heeft een internet verbinding dus worden er via sociale media berichten verstuurd, maar ook 
met de reguliere post.’  
 
 
Beleidsdoorlichting en evaluatie
