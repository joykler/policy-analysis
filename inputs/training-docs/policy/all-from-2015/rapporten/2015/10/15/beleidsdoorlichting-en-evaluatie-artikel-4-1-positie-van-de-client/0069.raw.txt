33
 Er is een activiteitenplan met concrete activiteiten (en een sluitende begroting) . 
 
De instellingsubsidie bedraagt voor alle pg-organisaties jaarlijks het uniforme bedrag van € 35.000. 
Dat is voor een aantal organisaties fors minder dan voorheen, waar ze bijvoorbeeld € 120.000 
kregen. Voor kleine organisaties met tussen 100 en 500 leden is een bedrag van € 35.000 de 
belangrijkste bron van inkomsten, naast de betalende donateurs. Voor middelgrote en grote 
organisaties is het vaak een beperkt deel van hun financiering omdat zij ook andere bronnen van 
inkomsten kennen. Er is na de toekenning alleen steekproefsgewijs een controle op de uitvoering. 
De pg-organisaties hebben de ruimte om zelf invulling te geven aan hun specifieke activiteiten.  
 
Het is belangrijk om te constateren dat de doelmatigheid van de toekenning van de 
instellingsubsidies door beide evaluatoren positief werd beoordeeld. In de nieuwe systematiek zijn 
de kenmerken gehandhaafd, die voor deze doelmatige toekenning hebben gezorgd. Er is niet 
gekozen voor criteria als ernst van de aandoening, de omvang van organisaties of de precieze 
activiteiten die men wil uitvoeren. Als er voldaan wordt aan een beperkt aantal basisvoorwaarden 
dan wordt een uniform bedrag toegekend. Zeker nu het bedrag omlaag is gebracht naar €35.000 is 
deze eenvoudige aanvraag- en toekenningsprocedure op zijn plaats.  
 
Het beleid is meer dan voorheen gericht op samenwerking en bundeling van krachten en sluit 
daarmee aan op de aanbevelingen van de evaluaties (van PwC en Zorgmarktadvies). Er is bij de 
instellingsubsidie bewust gekozen om bij een fusie van pg-organisaties geen korting toe te passen, 
maar de instellingssubsidie van meerdere organisaties te handhaven. Er is geen bonus voor 
samenwerking bij de instellingsubsidies en daarmee werkt dit element van het beleid neutraal uit op 
samenwerking. Wel kan worden gesteld dat de bezuiniging bij een aantal organisaties een prikkel 
tot samenwerking heeft gegeven om zo hun activiteiten efficiënt te kunnen uitvoeren. In het 
beleidskader zijn andere instrumenten opgenomen, die specifiek gericht zijn op verbetering van de 
samenwerking (vouchers, de aangepaste rol van de koepels en PGOsupport).  
 
2. Vouchers als nieuwe invulling van projectsubsidies 
Beide evaluaties waren kritisch over de toenmalige projectsubsidies. De beoordelingscriteria waren 
niet objectief en onduidelijk voor de organisaties. De uitvoeringskosten waren erg hoog, waardoor 
een belangrijk deel van de middelen niet bij de pg-organisaties terecht kwam. De projectsubsidies 
zijn in de vorm van vóór 2011 afgeschaft. Er is een nieuw instrument geïntroduceerd de vouchers.  
 
Deze vouchers kunnen worden ingezet voor de uitvoering van projectvoorstellen, die met inspraak 
van pg-organisaties op zelf bepaalde thema’s in specifieke activiteiten worden uitgewerkt. 
 
Thema’s waarop activiteiten kunnen worden ontwikkeld zijn zorginhoudelijk van aard of kunnen zich 
richten op maatschappelijke participatie. Pg-organisaties hebben door middel van een voucher een 
stem in de invulling van thema’s, activiteiten en de uitvoering van het project. 
 
Het idee achter de vouchers is dat er bottom-up samenwerking ontstaat. De projecten gaan pas 
door als er zeven pg-organisaties hun voucher inzetten. Er wordt dan één penvoerder aangewezen, 
die het projectplan schrijft en bij het ministerie indient.  
 
Het verkrijgen van de vouchers is bewust laagdrempelig en generiek gehouden. Alle pg-
organisaties kunnen een voucher krijgen onder de volgende voorwaarden: 
 Er kan een subsidieaanvraag worden ingediend wanneer tenminste zeven vouchergevers de 
aanvraag steunen; 
 Een pg-organisatie die een instellingssubsidie krijgt, kan ook een voucher krijgen; 
                                                           
33
  Vanaf 2013 is een begroting niet meer nodig. 
 
Beleidsdoorlichting en evaluatie
