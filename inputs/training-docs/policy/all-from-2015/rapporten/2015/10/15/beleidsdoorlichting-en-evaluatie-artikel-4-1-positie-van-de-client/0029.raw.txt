maar concentreert zich op de instrumenten van artikel 4.1. 
 
Van systemen naar mensen 
In de begroting van het ministerie van VWS voor 2015 staan in de beleidsagenda drie publieke 
belangen en daarmee kernelementen van de gezondheidszorg centraal: 
 de betaalbaarheid; 
 de toegankelijkheid; 
 en de kwaliteit van de zorg.  
 
In de beleidsbrief Van systemen naar mensen uit 2013 wordt op deze drie kernelementen 
ingegaan. Er is beschreven dat de betaalbaarheid van de zorg onder druk staat. “De ontwikkeling 
van de zorguitgaven, die al jaren harder groeien dan de Nederlandse economie, maakt ingrijpen in 
de groei van de zorguitgaven noodzakelijk”. De toegankelijkheid van de zorg is in Nederland een 
verworvenheid. “In internationale onderzoeken scoort de Nederlandse gezondheidszorg uitstekend, 
vooral vanwege de brede toegankelijkheid van de zorg.” De verbetering van de kwaliteit van de 
zorg is een doel van het beleid: “…..maar de kwaliteit van de gezondheidszorg kan omhoog.” In de 
brief wordt ingegaan om de kwaliteit te verbeteren, waaronder een rol voor het Kwaliteitsinstituut. 
Ook wordt uitgebreid ingegaan op de informatie voor patiënten over kwaliteit van de zorg.  
 
De beleidsbrief staat stil bij de veranderingen in de samenleving en constateert dat we in de meest 
geïndividualiseerde samenleving ooit leven. “Zorg en ondersteuning moet daarop worden 
aangepast.” De kern van de hervormingen in de zorg is dat er een omslag moet zijn van het denken 
4
in systemen naar het denken in mensen.  
 
Wettelijke kaders 
Er zijn diverse wettelijke kaders, die de positie van de cliënt een juridische basis geven. Hieronder 
wordt beknopt geduid om welke wetten het gaat. Er wordt niet ingegaan op wat de wetten als doel 
en werking hebben, de focus ligt hier op de positie van de cliënt. De vormgeving van de wettelijke 
kaders is onlangs veranderd, door het omvormen van de AWBZ naar vier wetten, waaronder de 
Wet maatschappelijke ondersteuning (Wmo). In de Wmo hebben gemeenten de 
verantwoordelijkheid cliënten te ondersteunen in hun hulpvraag thuis en bij beschermd wonen. Die 
cliëntondersteuning is breed van karakter: maatschappelijke ondersteuning, preventieve zorg, zorg, 
jeugdhulp, onderwijs, welzijn, wonen en werk en inkomen. In de wet is vastgelegd dat de 
cliëntondersteuning onafhankelijk is en uitgangspunt van de cliëntondersteuning het belang van de 
cliënt is. In de Wet langdurige zorg is ook aandacht voor onafhankelijke cliëntondersteuning. Bij het 
regelen van zorg en het maken van afspraken over de zorg heeft de cliënt recht op hulp van een 
cliëntondersteuner. Het gaat dus om contact met het zorgkantoor (die de zorg of het pgb regelt) en 
de zorgaanbieder (bij het maken van het zorgplan). De uitvoerder van de Wet langdurige zorg is 
ervoor verantwoordelijk dat cliëntondersteuning beschikbaar is. 
 
De Zorgverzekeringswet 2006 regelt onder meer  de rol van zorgverzekeraars bij verpleging en 
verzorging thuis. Een belangrijke plicht van zorgverzekeraars is de zorgplicht. In de 
Zorgverzekeringswet staat dat: “… burgers de zorg kunnen krijgen die zij nodig hebben. … Het 
gaat er daarbij niet alleen om dat de betaling van de kosten is gewaarborgd. Het gaat er ook om dat 
de burgers de verzekerde zorg in voorkomend geval ook werkelijk kunnen verkrijgen. Ten aanzien 
van beide aspecten heeft de zorgverzekeraar nadrukkelijk een rol, welke hier verder als zorgplicht 
wordt aangeduid.” 
 
In het wetsvoorstel “Wet kwaliteit, klachten en geschillen zorg (Wkkgz)” wordt gewaarborgd dat 
cliënten kunnen vertrouwen op goede zorg en een goede afhandeling van klachten en geschillen. 
                                                           
4
  Gezamenlijke agenda VWS “Van systemen naar mensen”, 8 februari 2013.  
 
Beleidsdoorlichting en evaluatie
