1. Instellingsubsidies 
a. “De minister kan niet sturen op de wijze waarop de PGO-organisaties de subsidie alloceren 
over de verschillende doelstellingen (dit is overigens een bewuste keuze, vanuit het 
perspectief van beperking van administratieve lasten); 
b. De instellingssubsidie gaat weliswaar verdere versnippering van organisaties tegen, maar 
stimuleert ze niet tot samenwerking. 
2. Projectsubsidies 
a. De beoordelingscriteria van projectsubsidies zijn voor de PGO-organisaties onvoldoende 
duidelijk; mede daardoor worden te veel projecten ingediend die niet of onvoldoende 
bijdragen aan het bereiken van de beleidsdoelen; 
b. Evenals bij de instellingssubsidie het geval is, veroorzaken de vele bezwaarprocedures 
administratieve lasten aan het eind van het aanvraagproces.” 
 
De aanbevelingen van PwC sluiten aan op deze conclusies en de belangrijkste zijn:  
 “Richt de subsidieregeling in op doelbereiking: stuur en toets vooraf meer op effectiviteit en 
kwaliteit. Dan ontstaat er meer inzicht in de mate waarin doelen worden bereikt en kan 
desgewenst tijdig worden bijgestuurd; 
 Zorg voor heldere en meetbare doelstellingen. Vertaal doelstellingen in zo concreet mogelijke, 
transparante criteria die één-op-één aansluiten op de beleidsdoelen; dit bevordert dat doelen 
doeltreffend en doelmatig worden bereikt; 
 Beloon samenwerking (financieel), maak deze expliciet onderdeel van de beoordelingscriteria 
en elimineer negatieve prikkels die samenwerking beperken; 
 Behoud ruimte voor diversiteit en nieuwe toetreders, maar geef duidelijk aan wie wel en wie 
geen aanspraak kan maken op instellingssubsidies. Stel hierbij ook eisen aan de kwaliteit en 
effectiviteit van de huidige PGO-organisaties. Een inhoudelijke toetsing geeft bestaande of 
nieuwe PGO-organisaties de stimulans om te innoveren; 
 Geef PGOsupport een rol in het stimuleren van meer efficiëntie en samenwerking door het 
coördineren en ondersteunen van taken die gezamenlijk kunnen worden uitgevoerd (gedeelde 
backoffice); 
 Continueer succesvolle initiatievenen en breid deze uit. Geef PGOsupport een grotere rol als 
begeleider van de professionalisering van PGO-organisaties.” 
 
 
6.2.2 Evaluatie In kracht verbonden (december 2010) 
Enkele maanden eerder is door Zorgmarktadvies ook een evaluatie gemaakt van de 
subsidieregeling en het beleid t.a.v. pg-organisaties: In kracht verbonden, toekomstige versterking 
pg-beweging. De opdrachtgevers van deze evaluatie waren de Chronisch zieken en 
Gehandicapten Raad Nederland (CG-Raad) en de Nederlandse Patiënten Consumentenfederatie 
(NPCF).  
 
De belangrijkste conclusies uit deze evaluatie van Zorgmarktadvies waren:  
1. “De instellingsubsidies zijn redelijk doeltreffend en kunnen kostenefficiënt worden uitgevoerd. 
De instellingsubsidies dragen echter niet bij aan een verdere professionalisering, samenwerking 
en krachten bundeling; 
2. De projectsubsidies bewerkstelligen geen brede, structurele versterking van de derde partijrol: 
a. De sterke organisaties wordt sterker, maar een grote groep organisaties raakt steeds verder 
achterop; 
b. Tijdelijke ontwikkelgelden leiden niet tot structurele versterking; 
c. Er is geen sprake van heldere, objectieve toekenningscriteria, noch van een onafhankelijke 
uitvoering. 
 
Beleidsdoorlichting en evaluatie 
66
