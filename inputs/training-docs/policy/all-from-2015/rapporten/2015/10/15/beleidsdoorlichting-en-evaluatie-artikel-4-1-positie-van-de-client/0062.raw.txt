moet komen uit de eigen bijdragen van leden of donateurs of andere inkomsten, bijvoorbeeld van fondsen 
of van het bedrijfsleven. (Smit, 2011).  
 
Keizer (2012) sluit zich hierbij aan en stelt de vraag of pg-organisaties in voldoende mate kunnen 
participeren bij EU beleidsvorming. In ieder geval is er een grote behoefte aan kennisuitwisseling in 
Europees verband, waar pg-organisaties en onderzoekers vaak ‘kenniseilandjes’ vormen die weinig 
verbinding met elkaar maken.  
 
Bevindingen 
De internationale literatuur over pg-organisaties is beperkt en nog weinig informatief als het gaat 
om financiering van pg-organisaties. Er is nauwelijks sprake van monitoring van gegevens op dit 
terrein of dataverzameling. De meeste landen geven hier geen of zeer weinig informatie over. 
Monitoring van de positie van pg-organisaties is wel een thema dat op Europees niveau speelt, 
maar ook daar is geen informatie over de financiële ondersteuning van pg-organisaties. De 
algemene indruk is dat de meeste pg-organisaties in alle Europese landen moeite hebben om het 
hoofd boven water te houden. Met als uitzondering enkele grote tot zeer grote pg-organisaties. In 
bijlage 3 is per land een toelichting gegeven.  
 
Conclusies over buitenlandse varianten van financiële ondersteuning 
 In Zweden zijn de pg-organisaties vooral aangewezen op steun van de landelijke en regionale 
overheid. Om voor steun van de landelijke overheid in aanmerking te komen moeten deze 
organisaties over een behoorlijk draagvlak beschikken (500 leden) en in meer dan tien regio’s 
vertegenwoordigd zijn. Ook vanuit de regionale overheid is er financiële steun maar hier zijn 
weinig gegevens over bekend; 
 In het Verenigd Koninkrijk concurreren pg-organisaties met elkaar en met 
vrijwilligersorganisaties om in aanmerking te komen voor projectsubsidies. Voorwaarden om in 
aanmerking te komen zijn dat de organisatie innovatief is en van landelijke betekenis, dat ze 
bijdraagt aan de (hoge) kwaliteit van de zorg en sociale dienstverlening en de National Health 
promoot. Het gevolg is dat de verschillen tussen de organisaties wat betreft middelen en 
mogelijkheden zeer groot zijn; 
 In grote lijnen gaat de Engelse situatie ook voor de Franse casus op: de belangrijke rol van de 
pg-organisaties voor het gezondheidszorgbeleid is erkend en leidt tot financiële ondersteuning 
voor het werk van vertegenwoordigers. Er is geen directe steun voor pg-organisaties. Zij zijn 
aangewezen op het vormen van sterke coalities met medische belangengroepen en 
onderzoekers om fondsen te werven. Sommigen zijn daarin zeer succesvol; 
 De belangrijkste onderzoekers (Baggott, Keizer en Arkrich) komen tot de conclusie dat de pg-
organisaties in Europa een al te directe afhankelijkheid van de overheid als onwenselijk zien. 
Het Finse voorbeeld wordt als goede praktijkvorm gezien. Hierbij heeft de overheid geen directe 
invloed en neemt een fonds deze taak over; 
 De Duitse aanpak is een andere interessante optie: zorgverzekeraars zijn verplicht een deel 
van de premie-inkomsten te besteden aan financiële ondersteuning van patiënten- en 
zelfhulporganisaties; 
 De politisering van pg-organisaties, d.w.z. het betrekken van pg-organisaties bij de 
besluitvorming over zorg en dienstverlening op lokaal en landelijk niveau, neemt met name in 
de Noord-Europese landen toe. Dit gaat gepaard met capaciteitsproblemen bij pg-organisaties; 
 De financiële ondersteuning vanuit de farmaceutische industrie aan pg-organisaties is overal 
een belangrijk en complex thema. De vrees voor indirecte beïnvloeding van besluitvorming is 
groot. Er wordt in verschillende landen met gedragscodes gewerkt, zowel vanuit de 
farmaceutische industrie als vanuit de overheid en pg-organisaties. In Zweden is het voor pg-
organisaties zelfs verboden om geld aan te nemen van commerciële organisaties; 
 
Beleidsdoorlichting en evaluatie
