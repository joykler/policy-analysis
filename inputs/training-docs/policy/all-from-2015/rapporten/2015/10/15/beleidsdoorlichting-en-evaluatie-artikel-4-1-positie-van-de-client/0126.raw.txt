die informatie (per aandoening) te bundelen. Cliëntenraden hebben geen relatie met 
zorgverzekeraars. Dat zijn taken voor de pg-organisaties; 
 Spiegelgesprekken en Els Borst-gesprekken. Diverse ziekenhuizen kennen een vorm van 
contact met individuele patiënten om hun ervaringen te benutten. In het LUMC heten dat 
spiegelgesprekken. Er zijn ook zogenaamde Els Borst-gesprekken waar kankerpatiënten hun 
ervaringen aan artsen en verpleegkundigen vertellen. De patiënten en de zorgprofessionals die 
deelnemen aan de gesprekken, hebben geen zorgrelatie met elkaar. Het belangrijkste doel van 
de gesprekken is (meer) bewustwording van artsen en verpleegkundigen over communicatie en 
49
bejegening; 
 Op lokaal niveau kunnen zorgverleners gesprekken voeren met cliënten en ook met de 
mantelzorgers en vrijwilligers die de ervaringen van de cliënten goed kennen.  
 
Niet alle patiënten zijn mondig 
In een studie over de ervaringen van patiënten komt naar voren dat inbreng van de praktijk helpt 
50
om de zorg te verbeteren. Tegelijkertijd blijkt ook dat mensen vaak minder mondig zijn dan zij 
zouden willen of dan noodzakelijk of wenselijk is. Er zijn vier thema’s zichtbaar die een rol spelen 
bij deze onmondigheid. Patiënten zijn onzeker of hebben angst in een voor hen onbekende situatie. 
In het ziekenhuissysteem willen ze niet te boek staan als lastig. Mondigheid en een actieve houding 
wordt niet altijd gewaardeerd of begrepen door zorgverleners en kan er zelfs toe leiden dat 
patiënten als ‘lastig’ worden weggezet. Verwachtingen van patiënten en zorgverleners sluiten niet 
op elkaar aan.  
 
Inzet sociale media als instrument voor de individuele cliënt  
Cliënten kunnen tegenwoordig met internet en sociale media makkelijker informatie vinden en 
verspreiden, waardoor individuele patiënten hun weg kunnen vinden. In de bijlage van het 
Beleidskader 2011 staat dat met gebruik van nieuwe en sociale media een efficiëntieverbetering 
mogelijk is te maken, juist ook op het gebied van lotgenotencontact en informatievoorziening: 
 Uit de focusgroepen komt het beeld naar voren dat sociale media niet alle doelgroepen, 
waaronder ouderen bereiken; 
 Ook de referentiegroep geeft aan dat kwetsbare ouderen, verstandelijk beperkten en 
bijvoorbeeld mensen met een beroerte (CVA) niet veel kunnen met informatie op het internet. 
Communicatie met hen vraagt andere hulpmiddelen en inzet van mensen; 
 De referentiegroep geeft aan dat een check op de kwaliteit van de informatie nodig is. Op 
internet staat veel onzin over ziekten en geneeswijzen. De pg-organisaties vervullen een rol als 
bewaker van de kwaliteit van de informatie.  
 
Mogelijke effecten individualisering  
Aan de referentiegroep is de vraag gesteld wat de effecten zijn van individualisering:  
 Wat dan ontbreekt, is een bundeling van alle ervaringen en daar is er juist veel behoefte aan 
om het individuele niveau te overstijgen en de algemene lijn uit die ervaringen te destilleren; 
 Cliënten hebben behoefte aan keuzeondersteuning voor de bij hun passende zorgverlening. 
Daar is gebundelde kennis voor nodig, zodat je ervaringen met elkaar kunt vergelijken. Vanuit 
hun eigen ervaring kunnen de ’pg-organisaties kennis overbrengen, ze selecteren de informatie 
en daarmee verbeteren ze de zorg voor hun doelgroep; 
 Individuele patiënten zijn beperkt door machtsverhoudingen, financiën en hun afhankelijke en 
kwetsbare plek in de zorg; 
                                                           
49
  Sterke verhalen uit het ziekenhuis, Rathenau Instituut, 2014: Tijdens zogeheten Els Borst-gesprekken vertellen 
kankerpatiënten hun ervaringen aan artsen en verpleegkundigen. De patiënten en de zorgprofessionals die deelnemen 
aan de gesprekken, hebben geen zorgrelatie met elkaar. 
50
  Idem. 
 
Beleidsdoorlichting en evaluatie 
126
