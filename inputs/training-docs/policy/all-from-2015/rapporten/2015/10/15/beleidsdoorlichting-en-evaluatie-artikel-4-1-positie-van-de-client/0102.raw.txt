Voor veel organisaties is het dan ook een aanvulling, maar kan de reguliere communicatie 
middelen (zoals een papieren nieuwsbrief) niet vervangen. Vandaar dat het niet zorgt voor minder 
werk. Een vertegenwoordiger van een kleine pg-organisatie zegt:  
 
‘Sociale media is heel nuttig, maar maakt niet efficiënter. Sociale media is namelijk maar voor een beperkte 
groep geschikt, bijvoorbeeld voor het bereiken van jongeren. Het is een aanvulling, maar vervangt niet.’ 
 
Enkele organisaties geven aan dat zij dankzij de inzet van sociale media, wel efficiënter zijn gaan 
werken. Een kleine pg-organisatie:  
 
‘Bij ons wel, we hebben nu geen schriftelijke nieuwsbrief meer en dit zorgt voor minder werk.’  
 
Positie van cliënt in zorgstelsel verzwakt  
De positie van de cliënt in het zorgstelsel wordt door aangepaste subsidiesystematiek niet 
versterkt. Integendeel, in de beleving van de pg-organisaties en de koepels is deze juist verzwakt 
door de bezuinigingen in de nieuwe subsidiesystematiek. Een vrijwilliger van een kleine pg-
organisatie zegt:  
 
‘Fondsenwerven kost erg veel energie. Er heeft een verschuiving plaatsgevonden van: Hoe hou je jezelf in 
stand? In plaats van dat het gaat om de positie van de cliënt.’  
 
Verbetersuggesties 
Belangenbehartiging in de basissubsidie 
Het ministerie van VWS zou volgens de pg-organisaties belangenbehartiging moeten honoreren en 
financieren in de instellingssubsidie. De pg-organisaties vinden dat de koepels de algemene 
belangenbehartiging doen, maar voor ziekte of handicap specifieke zaken geldt dit niet. Dit zou 
door de pg-organisaties zelf gedaan moeten worden en hier zou financiering tegenover moeten 
staan. Een vertegenwoordiger van een kleine pg-organisatie:  
 
‘Het is niet ‘of’ maar het is ‘en’ wanneer het gaat om belangenbehartiging. Koepels én verenigingen doen 
ieder een deel. De koepels kunnen belangenbehartiging doen rondom meer algemene zaken, maar voor 
ziekte specifieke zaken zijn de pg-organisaties nodig.’  
 
Bevorder samenwerking op een andere wijze 
Er zijn door de pg-organisaties verschillende suggesties gedaan om de samenwerking tussen de 
pg-organisaties te bevorderen. Met zeven organisaties moeten samenwerken binnen een voucher-
project is te veel. Liever zouden de pg-organisaties hierin vrij zijn, zodat zij ook met twee of drie 
organisaties een samenwerking kunnen aangaan. Daardoor is volgens hen meer vraaggericht en 
praktijkgericht werken mogelijk. Een vertegenwoordiger van een kleine pg-organisatie zegt:  
 
‘Alle organisaties waarmee wij samenwerken vinden dat je met zeven organisaties moet samenwerken een 
grote drempel. Het kan heel lastig zijn, liever zouden we met twee of drie organisaties samenwerken, nu 
wordt nu een keurslijf. De flexibiliteit is er uit. Haal de verplichte 7 er uit.’ 
 
De pg-organisaties geven aan dat ze bundelen een goed idee vinden, maar het moet hierbij gaan 
om flexibele vormen van samenwerking. Vanaf de tekentafel aandoeningen clusteren, werkt 
volgens de pg-organisaties niet:  
 
‘De verbinding met de praktijk is vaak zoek.’  
 
Een vertegenwoordiger van een grote pg-organisatie geeft hier een voorbeeld van:  
 
 
Beleidsdoorlichting en evaluatie
