Een andere vertegenwoordiger reageert:  
 
‘Wij vertegenwoordigen de patiënt, iedere patiënt betaalt mee, dan ben je onafhankelijk. De overheid zegt 
‘je bent mijn vertegenwoordiger’. Als patiëntenvereniging zou je los moeten staan van de overheid en het 
uit de premie moeten halen. Iedereen betaalt de zorgverzekering.’  
 
Andere criteria voor basissubsidie 
Enkele vertegenwoordigers van pg-organisaties geven aan dat de hoogte van de subsidie die de 
pg-organisatie krijgen gebaseerd zou moeten zijn op de output van de organisatie. Een 
medewerker van een middelgrote pg-organisatie zegt hierover:  
 
‘De pg-organisaties zouden geïncorporeerd moeten worden in het zorgsysteem. Er zou iets moeten zijn, 
waar patiëntenorganisaties elk jaar een beleidsplan kunnen indienen en waar ze vervolgens voor 
gefinancierd worden. Op basis van het plan en de output. Er moet niet gekeken worden naar hoe groot we 
zijn en wat de aandoening is, maar naar de output.’  
 
Een vertegenwoordiger van een kleine organisatie vindt dat subsidie gebaseerd op ledental niet 
meer van deze tijd is omdat organisaties mensen op andere innovatieve wijze aan zich kunnen 
binden:  
 
‘Het is evident dat je naar een nieuwe structuur moet anders dan het verenigingsleven en innovatief moet 
kijken hoe je mensen kunt boeien en binden aan je belangengroep. Honderd leden is killing voor dit soort 
innovatieve ideeën, zoals d.m.v. een forum, chatfunctie of website. Het zou dus of/of moeten zijn. Of 
honderd leden of op een innovatieve manier mensen aan je binden zonder dat zij lid zijn. Heroverweging 
van de criteria om mee te kunnen doen met de subsidiering zou goed zijn’.  
 
Een vertegenwoordiger van een grote pg-organisatie geeft aan dat er weggekeken moet worden 
naar wat het kost om een organisatie goed te laten draaien. Volgens diegene zijn de verhoudingen 
zoek:  
 
‘De kleine PG-organisaties weten niet goed weten wat ze met het geld moeten doen en voor grote 
organisaties vormt de subsidie maar een bijna verwaarloosbaar klein onderdeel van de begroting.’  
 
De basissubsidie zou omhoog moeten voor de grote en middelgrote organisaties en omlaag voor 
de kleine organisaties. Volgens het LPGGz zou er meer structuur moeten komen in de verdeling 
van het geld. Relatief kleine aandoeningen krijgen nu evenveel subsidie als veelvoorkomende 
aandoeningen. Ook is het volgens de directeur van het LPGGz niet altijd duidelijk wanneer een 
organisatie nu wel of geen subsidie krijgt. Zo krijgt ‘zelfbeschadiging’ geen subsidie omdat dit als 
symptoom wordt gezien, maar ‘hyperventilatie’ wel. Ook de directeur van PGOsupport geeft aan 
dat een duidelijke omschrijving mist van op grond van welke voorwaarden organisaties nu wel of 
geen subsidie krijgen. Per Saldo krijgt bijvoorbeeld geen subsidie meer, maar de NPV wel. De 
directeur geeft verder aan dat het een gemiste kans is, dat fusies financieel niet bevorderd worden 
door de aangepaste subsidiesystematiek. Ook zou je een stimulans moeten verzinnen voor het 
bevorderen van samenwerking, zoals bijvoorbeeld een gedeelde backoffice.  
 
Instellingssubsidie zou voldoende moeten zijn om bureaufunctie te bekostigen 
Enkele vertegenwoordigers van pg-organisaties en een koepel noemen expliciet dat de 
basissubsidie voldoende zou moeten zijn om een bureau draaiende te houden. Een deelnemer van 
een kleine pg-organisatie zegt:  
 
 
Beleidsdoorlichting en evaluatie 
104
