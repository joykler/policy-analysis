referentiegroep van mening is dat er een verschil moet komen tussen de kleine en grote pg-
organisaties. De grote pg-organisaties hebben vaak een eigen huisfonds die voor financiële 
middelen zorgt. Voor de kleine pg-organisaties is de subsidie als zeer belangrijk ervaren voor het 
uitvoeren van de kernactiviteiten.  
 
De referentiegroep geeft aan dat als de overheid minder financiert dan financiële middelen uit 
andere bronnen moeten komen. Vooral de taken van lotgenotencontact en bijdragen aan 
wetenschappelijk onderzoek dienen gefinancierd te worden. Als het gaat om raadpleging van het 
zorgproces (bijvoorbeeld de volumenormen) dan zou de zorgverzekeraar daar een grotere 
financiële ondersteuning kunnen bieden. Andere mogelijke bronnen zijn premiegelden, via de 
Nederlandse Zorgautoriteit of uit de belastingen. De farmaceutische industrie is riskant: de 
onafhankelijkheid komt ermee in gevaar.  
 
De bezuiniging van de afgelopen jaren heeft een litteken achtergelaten 
Hoewel de hoogte van de bedragen niet altijd bekend is bij de referentiegroep, is het duidelijk naar 
boven gekomen tijdens de interviews dat de bezuiniging van de afgelopen jaren een litteken heeft 
achtergelaten. De bestaande organisaties leefden van de subsidie. Hun voorbestaan is nu in het 
geding. Dit geldt vooral voor de kleine pg-organisaties die minder op hun achterban kunnen 
rekenen. Om de continuïteit, de kwaliteit en de kennisontwikkeling van de pg-organisaties te 
waarborgen is het dan ook van belang om op een structurele, goede financiële basis te rekenen.  
 
 
4.5 Decentralisatie: Aansluiting lokale en regionale belangenbehartiging 
In deze paragraaf beschrijven we de ontwikkelingen op het gebied van regionale en lokale 
belangenbehartiging op basis van de resultaten van deskresearch en twaalf telefonische interviews. 
met relevante lokale, regionale en landelijke partijen. We gaan ook in op de vraag naar de 
aansluiting tussen het landelijk, regionaal en lokale niveau. Die aansluiting is aan de orde geweest 
in de 12 telefonische interviews en in de drie focusgroepen met medewerkers van pg-organisaties 
en vier face-to-face interviews met de koepels die het Verwey-Jonker Instituut hield (en die eerder 
in paragraaf 1.2 aan de orde kwamen). Hieronder staan de belangrijkste bevindingen. Voor meer 
achtergronden, toelichting en de namen van de geïnterviewde verwijzen we naar bijlage 2. 
 
Centraal stond de volgende vraag: 
 
Hoe is de aansluiting tussen het landelijke en het lokale en regionale niveau? 
 
 
4.5.1 Belangrijke ontwikkelingen 
Lokale en regionale niveau belangrijker door decentralisaties, extramuralisering en 
ambulantisering 
18
Vanaf 2015 zijn gemeenten vanwege drie decentralisaties verantwoordelijk voor de 
ondersteuning en dienstverlening aan een grotere groep inwoners. Het gaat hierbij om de overgang 
van de functie begeleiding van de AWBZ naar de Wmo, de Participatiewet en de Stelselwijziging 
jeugd. Bij de decentralisaties gaat het om twee soorten processen: transitie (regels, wetten, 
financiële verhoudingen etc.) en transformatie (ander gedrag van professionals, werkwijzen meer 
op maat en dichter bij de burger, meer rol voor informele inzet, meer ruimte voor initiatief van 
                                                           
18
  Een belangrijk doel van de decentralisaties is om burgers zoveel mogelijk mee te laten doen in de maatschappij en ze zo 
lang mogelijk veilig en zelfstandig in hun eigen omgeving te laten wonen. De focus ligt op wat burgers wel kunnen, 
eventueel met hulp vanuit het eigen sociale netwerk. (Bron: http://www.invoeringwmo.nl/sites/default/files/120038-
01%20Boekje%20decentralisatie_DEF_LR2.pdf en https://www.loketgezondleven.nl/gezonde-
gemeente/gezondheidsbeleid-maken/wettelijke-kaders-gezondheidsbeleid/decentralisatie).  
 
Beleidsdoorlichting en evaluatie 
51
