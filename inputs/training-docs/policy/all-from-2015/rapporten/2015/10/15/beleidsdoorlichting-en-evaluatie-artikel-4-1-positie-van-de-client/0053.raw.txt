ook weer landelijk worden gedeeld. Ook zetten we thema’s op de kaart die lokaal onvoldoende op 
de agenda staan.’  
 
 
4.5.2 Aansluiting landelijk, regionaal, lokaal 
Welke partijen hebben een rol in het speelveld? Welke verbindingen zijn er? 
 
Het lokale niveau: lokale belangenbehartigers cliëntenraden en Wmo-raden 
Op het lokale niveau zijn lokale belangenbehartigers, cliëntenraden (binnen de instellingen) en 
23
Wmo-raden actief. De koepel van Wmo-raden is de vereniging voor en door Wmo-adviesraden. 
De koepel heeft 278 leden door het hele land, vanuit hele kleine gemeente en hele grote, aldus de 
bureaucoördinator. Meerdere geïnterviewden geven aan dat lokale belangenbehartigers momenteel 
ook worden opgenomen in Wmo-raden. Gehandicapten bijvoorbeeld waren van oudsher lokaal 
georganiseerd in gehandicaptenplatforms, maar hun adviserende taak is nu vaak overgenomen 
door Wmo-raden. Tegelijkertijd zijn de lokale subsidies voor de belangenbehartigende taak van 
gehandicaptenplatforms aanzienlijk beperkt. 
 
Volgens de bureaucoördinator van de koepel van Wmo-raden zijn veel Wmo-raden de afgelopen 
jaren bezig geweest met de vraag of zij zich moeten verbreden en aan belangenbehartiging moeten 
gaan doen. ‘De primaire taak van de adviesraad is advies geven. Een deel van de Wmo-raden 
vindt dat zij ook een rol hebben in de kwaliteitsbewaking.’ 
 
Op lokaal niveau zijn er vaak informele verbindingen tussen lokale belangenbehartigers onderling 
en tussen hen en leden van Wmo-raden. Deze lopen vaak via persoonlijke netwerken van de 
bestuursleden en/of vrijwilligers. De voorzitter van een lokale belangenorganisatie zegt: ‘Soms 
lopen dingen ook door elkaar heen, je beweegt je in hetzelfde netwerk, doe je dingen omdat je in 
de Wmo-raad zit of omdat je in het gehandicaptenplatform zit?’. 
 
Regionaal niveau: Zorgbelang, regionale steunpunten en cliëntenorganisaties 
Op het regionale niveau opereert een keur van organisaties: regionale steunpunten, 
cliëntenorganisaties (zoals Zorgvragers Organisatie GGZ Midden Holland -ZOG MH), en de 
24
Zorgbelang organisaties. Zorgbelangorganisaties werken op regionaal niveau vaak samen met 
Regionale Cliënten Organisaties (RCO’s) en lokale cliëntenorganisaties, cliëntenraden en Wmo-
raden. Zorgbelang betrekt als grotere speler lokale en andere regionale belangenbehartigers bij 
projecten vanuit de netwerkgedachte. Samenwerken in een netwerk heeft een meerwaarde, aldus 
de directeur. De projecten worden vaak gefinancierd door zorgverzekeraars, gemeenten, en 
zorginstellingen. Zorgbelang is echter niet meer in alle provincies vertegenwoordigd en veel 
Zorgbelangorganisaties zijn verzwakt door bezuinigingen van de provincie.  
 
De Zorgbelang organisaties worden van oudsher gefinancierd door de provincies. De provinciale 
subsidiering trekt zich over het algemeen echter terug. Er zijn in Nederland momenteel nog twaalf 
Zorgbelang organisaties actief. Zorgbelang Noord-Holland is per 1 juli 2015 gesloten, net als 
Cliëntenbelang Utrecht. Klaverblad Zeeland zal per 31 december 2015 sluiten. De overblijvende 
Zorgbelang organisaties nemen taken over van de sluitende Zorgbelang organisaties: Zorgbelang 
                                                           
23
  De Koepel Wmo-raden richt zich op het bieden van goede ondersteuning aan de burgerparticipatie in Nederland met 
betrekking tot de Wmo (Wet Maatschappelijke Ondersteuning) door middel van het bevorderen van de onderlinge 
contacten van de Wmo-adviesraden alsmede deskundigheidsbevordering van de aangesloten leden. Hiernaast staat 
belangenbehartiging van alle Wmo-adviesraden, waaronder mede begrepen vertegenwoordiging bij de (lokale) overheid 
en/of andere relevante partijen op het gebied van de Wmo, centraal. (Bron: https://www.koepelwmoraden.nl). 
24
  De ZOG MH komt op voor de belangen van cliënten uit de geestelijke gezondheidszorg (GGZ), verslavingszorg en de 
maatschappelijke opvang en dak-en thuislozen binnen de regio Midden Holland. Daarnaast zet de ZOG MH zich in om de 
positie van deze doelgroep te versterken. Binnen de ZOG MH werken professionals, ervaringsdeskundigen en vrijwilligers. 
(Bron: http://www.ZOGMH.nl). 
 
Beleidsdoorlichting en evaluatie
