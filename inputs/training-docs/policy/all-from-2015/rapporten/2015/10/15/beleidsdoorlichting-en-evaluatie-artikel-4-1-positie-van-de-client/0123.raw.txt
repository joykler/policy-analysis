hiervan is om gelden in te zamelen en het bewustzijn over spierziekten te vergroten. De opbrengst 
is jaarlijks ongeveer 130 miljoen. Het ingezamelde geld wordt onder meer besteed aan research 
projecten zoals de ontwikkeling en instandhouding van bio banken. In Frankrijk is ook een sterke 
Aids organisatie (AIDES). Deze grote organisaties zijn voorbeelden van geslaagde samenwerking 
tussen patiënten en hun familieleden, wetenschappers en medici.  
 
In Frankrijk zijn patiëntenorganisaties in vrijwel alle belangrijke organen van het zorgstelsel actief. 
De patiëntenorganisaties hebben financiële compensatie gevraagd voor het vele werk dat hun 
vertegenwoordigers doen. De koepelorganisaties CISS schat dat tenminste € 15 miljoen nodig is 
om aan de financiële noden van de patiëntenorganisaties tegemoet te komen (Keizer, 2012). Het 
resultaat van deze actie is ons onbekend.  
 
Een heikel onderwerp is ook hier de aanzienlijke financiële steun van patiëntenorganisaties door de 
farmaceutische industrie. Het ministerie van gezondheid geeft patiëntenorganisaties een speciale 
status voor het participeren in beleidsprocessen onder de voorwaarde dat niet meer dan 30% van 
haar begroting van de farmaceutische industrie afkomstig is.  
 
 
 
 
Beleidsdoorlichting en evaluatie
