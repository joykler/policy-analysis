7.2.3 Anders financieren 
Bij ‘Anders financieren’ wordt gekeken naar bijdragen uit andere bronnen. De voorgestelde 
wijzigingen (op basis van suggesties van de focusgroepen, de referentiegroep, de evaluatie van 
Zorgmarktadvies en de buitenlandse voorbeelden) zijn: 
 Grotere bijdrage van de leden; 
 Bijdrage vanuit de farmaceutische industrie; 
 Bijdrage vanuit de premie zorgverzekering; 
 Bijdrage vanuit het Kwaliteitsinstituut. 
 
Grotere financiële bijdrage van de leden 
De afgelopen jaren hebben veel pg-organisaties het lidmaatschapsgeld verhoogd of ze vragen een 
grotere financiële bijdrage bij activiteiten. Dit werpt volgens de pg-organisaties wel drempels op 
voor mensen om deel te nemen of lid te worden, de toegankelijkheid neemt hierdoor af. Bij een 
aantal specifieke pg-organisaties zijn er relatief weinig betalende leden omdat hun doelgroep klein 
(zeldzame ziekten) of niet kapitaalkrachtig is (bijvoorbeeld aandoening bij de jeugd).  
 
Bijdrage vanuit de farmaceutische industrie 
Een deel van de pg-organisaties werkt samen met de farmaceutische industrie en een ander deel 
(principieel) niet. Een argument daarbij is de onafhankelijkheid van de pg-organisatie. En voor 
bepaalde aandoeningen is er geen interesse vanuit de farmacie (er is bijvoorbeeld afnemende 
belangstelling voor de GGZ). Voor het Zorginstituut Nederland is het principe van onafhankelijkheid 
van de pg-organisaties zeer belangrijk. Zij willen niet dat de belangen van de farmacie een rol 
spelen via de inbreng van de pg-organisaties bij het bepalen van de juiste richtlijnen voor goede 
zorg. De overheid moet de onafhankelijkheid regelen en financiering kan niet aan de markt 
overgelaten worden. Daarnaast is het belangrijk dat de financiering duurzaam is en niet alleen 
afhangt van tijdelijke (project)subsidies. Het werken aan kwaliteitsstandaarden en 
meetinstrumenten is geen eenmalige actie. Het gaat er om dat de betrokken partijen in de zorg 
(ook de pg-organisaties) samen de zorg zoals beschreven in de kwaliteitsstandaard implementeren 
en de instrumenten onderhouden. Dat is een continue taak die vraagt om een structurele 
financiering.  
 
Om belangenverstrengeling van sponsoring door de farmaceutische industrie te voorkomen zijn er 
gedragscodes. De gedragsregels inzake sponsoring van pg-organisaties zijn voor de 
farmaceutische industrie geregeld via de zelfreguleringsinstantie stichting Code 
Geneesmiddelenreclame (CGR). De NPCF heeft een 'Gedragscode Fondsenwerving voor pg-
organisaties' voor de aangesloten pg-organisaties. Hierin zijn bepalingen opgenomen om 
belangenverstrengeling tegen te gaan. De minister van VWS heeft in antwoord op Kamervragen 
aangegeven dat zij de mening deelt dat pg-organisaties onafhankelijk van de industrie moeten 
kunnen opereren. Tevens geeft zij aan dat het op zich een goede zaak is dat er contact is tussen 
de farmaceutische bedrijven en pg-organisaties in situaties waarin patiënten regelmatig en/of veel 
geneesmiddelen moeten gebruiken. Deze ondernemingen kunnen informatie krijgen over de 
inpassing van het geneesmiddelengebruik in het dagelijks leven van patiënten, om zodoende het 
product of de informatie daaromtrent te kunnen verbeteren. Het is niet bezwaarlijk dat pg-
organisaties daarbij een bijdrage ontvangen van een farmaceutische onderneming. Het zou wel 
bezwaarlijk zijn als dit leidt tot beïnvloeding ten aanzien van medicijngebruik, maar daartoe 
4546
functioneren de genoemde codes. 
 
                                                           
45
  Tweede Kamer, vergaderjaar 2010–2011, Aanhangsel 12. Vragen van het lid Van Gerven (SP) aan de minister van VWS 
over sponsoring patiëntenorganisaties (ingezonden 19 augustus 2010). Antwoord van minister Klink (Volksgezondheid, 
Welzijn en Sport) (22 september 2010). 
 
Beleidsdoorlichting en evaluatie 
84
