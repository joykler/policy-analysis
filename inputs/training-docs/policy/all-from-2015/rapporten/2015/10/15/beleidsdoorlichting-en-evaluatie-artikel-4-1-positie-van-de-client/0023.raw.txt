zijn op het weer gezond worden of op een goede manier omgaan met een ziekte of beperking. De 
cliënten hebben behoefte aan informatie over hun aandoening of beperking. Ook hun familie en 
vrienden hebben behoefte aan informatie om hun naaste te kunnen ondersteunen. Zeker in de 
huidige participatiesamenleving met de decentralisaties van het zorgbeleid wordt van burgers 
gevraagd om als mantelzorger of vrijwilliger een rol te spelen. Cliënten hebben behoefte aan 
ondersteuning om op een goede manier met hun zorgvraag om te gaan. Vanuit die behoefte aan 
informatie en het delen van ervaringen zijn patiënten- en gehandicaptenorganisaties (pg-
organisaties) opgericht. Deze organisaties zijn veelal georganiseerd rond een bepaalde 
aandoening. Zo zijn er bijvoorbeeld pg-organisaties voor kanker, longziekten, ADHD en 
eetstoornissen.  
 
De omvang van de pg-organisaties varieert sterk. Er zijn kleine pg-organisaties met minder dan 100 
leden tot hele grote met tienduizenden leden. De hele kleine organisaties werken vrijwel uitsluitend 
met vrijwilligers en de grote organisaties kennen een mix van beroepskrachten en vrijwilligers. Een 
kleine 200 pg-organisaties, die zich op landelijke schaal richten op een bepaalde aandoening 
worden financieel ondersteund vanuit artikel 4.1 (begroting VWS). Daarnaast zijn er ook pg-
organisaties die geen financiële ondersteuning (meer) krijgen. Sommige pg-organisaties opereren 
uitsluitend op landelijk niveau, andere hebben lokale of regionale afdelingen of werken alleen 
lokaal/regionaal. Met de decentralisatie van de zorg neemt het belang van die lokale en regionale 
schaal toe (zie hierover paragraaf 4.5) 
 
Anno 2015 zijn er drie koepels, die de belangen van de individuele pg-organisaties bundelen en 
ook de vertegenwoordigers zijn van ongeorganiseerde cliënten en lokale/regionale organisaties. Zij 
brengen deze belangen in bij zorgverleners, verzekeraars en het ministerie van VWS. Deze 
koepels zijn: 
 Patiëntenfederatie NPCF vertegenwoordigt ruim 160 patiënten- en consumentenorganisaties; 
 Ieder(in): Netwerk voor mensen met een beperking of chronische ziekte. Naast pg-organisaties 
zijn ook provinciale, regionale en lokale platforms aangesloten bij Ieder(in). Ieder(in) heeft 250 
leden; 
 LPGGZ: Het Landelijk Platform GGz is de koepel van, voor en door 20 cliënten- en 
familieorganisaties in de geestelijke gezondheidszorg. 
 
PG-organisaties onderhouden met hun leden contact met behulp van nieuwsbrieven, 
bijeenkomsten, sociale media etc. Daar vindt uitwisseling van ervaringen plaats. Die ervaringen van 
cliënten zijn van belang voor de verbetering van de kwaliteit van de zorg. Een voorbeeld hiervan is: 
 
Voorbeeld van meerwaarde van de ervaring van cliënten 
Bij de behandeling van prostaatkanker denken de medische behandelaars dat de patiënten als 
belangrijkste vraag hebben wat hun kans op genezing is en hoe de behandeling gaat. De arts geeft hier in 
een gesprek met een patiënt gerichte informatie. Uit contacten met patiënten met prostaatkanker komt 
naar voren dat zij twee andere vragen hebben, die vaak niet aan bod komen in het contact met een arts. 
Het gaat om de vraag of zij incontinent kunnen worden door de operatie en of zij nog tot 
geslachtsgemeenschap in staat zijn. Een pg-organisatie die gericht is op het leven met kanker kan deze 
hulpvragen van patiënten naar voren brengen en zo bijdragen aan de kwaliteit van de zorg. 
 
 
2.5 Het beleid: Visiebrief Bundel je kracht, samen sterk (mei 2011) 
In de visiebrief Bundel je kracht, samen sterk wordt het beleid van artikel 4.1 positie van de cliënt 
beschreven. Het vormt een aanpassing van de subsidiesystematiek voor de pg-organisaties. 
Hiervoor zijn twee aanleidingen. Ten eerste is er een evaluatie gehouden van het functioneren van 
 
Beleidsdoorlichting en evaluatie
