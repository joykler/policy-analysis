Tabel 7.11 Extensivering van het beleid met – 20%  
 Bedragen Aandeel 
Begroting  € 25.790.000 100% 
Extensivering - 20% - € 5.158.000 - 20% 
Maatregelen   
Vouchers afschaffen - € 4.500.000 - 17% 
Korting PGOsupport - € 658.000 - 3% 
 
In de begroting van het ministerie van VWS voor het jaar 2015 is een bedrag voor artikel 4.1. 
opgenomen van € 25,8 mln. Als er 20% extensivering nodig is, dan is dat een bedrag van € 5,2 
mln. Deze extensivering kan met twee maatregelen worden ingevuld: 
 Het volledig afschaffen van het instrument van vouchers: opbrengst € 4,5 mln; 
 Het korten van het ondersteunen van pg-organisaties (bijdrage aan PGOsupport) met 25%, 
opbrengst € 0,7 mln.  
 
De argumentatie om tot deze invulling van de extensivering te komen is: 
 De pg-organisaties zijn de afgelopen vier jaar gekort. Voor veel organisaties betekende dit een 
afbouw van het budget naar € 35.000. Uit deze evaluatie blijkt dat een groot aantal van hen de 
organisatie en werkzaamheden heeft moeten aanpassen om zo goed mogelijk nog hun taken te 
kunnen uitvoeren. Een verdere korting op de instellingssubsidie hierop zou naar verwachting de 
werkzaamheden zeer moeilijk tot onmogelijk maken. Daarbij geldt dat ze dan nog sterker 
afhankelijk worden van andere bronnen van financiering, wat hun onafhankelijke positie kan 
aantasten. Om die reden is gekozen om geen extensivering voor te stellen voor de individuele 
pg-organisaties; 
 De drie koepels van pg-organisaties zijn in het beleid als bundelaars van de ervaringen van 
cliënten erg belangrijk. Zij zijn voor het ministerie, zorgverleners en de zorgverzekeraars de 
belangrijke partij aan tafel. De koepels hebben met een bezuiniging te maken gehad van € 9 
mln. in 2011 naar € 6 mln. in 2015. Zij ontvangen een instellingssubsidie en een aparte 
projectsubsidie om de samenwerking te versterken, die zo blijkt uit deze evaluatie succesvol 
verloopt. Verder korten, zou de werkzaamheden bemoeilijken en het vervullen van hun rol in de 
zorgdriehoek raken. Om die reden is gekozen om geen extensivering voor te stellen voor de 
koepels; 
 Het instrument van vouchers heeft in deze evaluatie relatief veel kritiek gekregen. Het gaat 
daarbij om opmerkingen over het zware proces om tot een succesvolle aanvraag te komen en 
het compromiskarakter van een aantal projecten, dat niet goed aansluit op de behoeften van 
individuele organisaties. Het is een instrument dat bedoeld is om samenwerking te stimuleren. 
Ten dele is dit gelukt, maar er zijn ook voorbeelden dat pg-organisaties hun voucher aan een 
penvoerder hebben gegeven, zonder dat echte samenwerking is ontstaan. Het afschaffen van 
het instrument vouchers zal schade kunnen opleveren aan de wens om samenwerking te 
stimuleren en (nieuwe) projecten komen dan mogelijk niet tot stand. Ondanks de mogelijke 
negatieve effecten kan het afschaffen van vouchers dienen als een invulling van de hier 
gevraagde technische extensivering, waarmee 17 procentpunt van de extensiveringsopgave 
van 20% kan worden ingevuld; 
 Om de pg-organisaties in hun werk te ondersteunen krijgt PGOsupport middelen. PGOsupport 
kreeg voorheen € 1,5 mln. en dit budget is gestegen naar € 2,6 mln. (ex BTW, € 3,1 mln. incl. 
BTW) in 2015. Om de 20% extensivering te behalen, zou een korting kunnen plaatsvinden die 
de ontbrekende 3 procentpunt extensivering invult. Dan gaat het om een bedrag van ca. € 
680.000, wat een bezuiniging is van 25% op het budget van € 2,6 mln. Deze bezuiniging is niet 
door te voeren in het huidige contract dat tot en met 2016 loopt. Dit kan bij een nieuwe 
 
Beleidsdoorlichting en evaluatie 
87
