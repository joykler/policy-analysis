grond van de uitkomsten kan worden bepaald of met het Landelijk Meldpunt Zorg de goede richting 
is ingeslagen en of bijsturing gewenst is. De evaluatie richt zich met name op de klantervaring van 
burgers die contact hebben gehad met het Landelijk Meldpunt Zorg. Dit onderzoek wordt 
uitgevoerd door onderzoeksbureau Ipsos. 
 
Daarnaast worden de volgende onderdelen geëvalueerd: 
 Terecht voorleggen van klachten aan de IGZ t.b.v. het incidenttoezicht; 
 Beschikbaarstelling van klachten van burgers t.b.v. het risicotoezicht door de IGZ; 
 Vindbaarheid van het Landelijk Meldpunt Zorg; 
 Voortvarendheid waarmee contact wordt opgenomen met burgers; 
 Uitbrengen van een jaarlijks klachtbeeld; 
 Oordeel van IGZ en veldpartijen over het Landelijk Meldpunt Zorg. 
  
De uitkomsten van dit onderzoek naar het Landelijk meldpunt zorg zullen nog dit najaar naar de 
Tweede Kamer worden toegezonden.  
 
 
3.4 Beantwoording evaluatievragen  
Het beleidsterrein en de bijbehorende uitgaven 
RPE 5) Wat is de aard en samenhang van de ingezette instrumenten?  
In het beleidskader subsidiëring pg-organisaties wordt een uitwerking gegeven van deze vier taken 
in instrumenten: 
1. Instellingsubsidie individuele pg-organisaties (activiteitensubsidie): dit is een basisbedrag 
van maximaal € 35.000 dat elke pg-organisatie krijgt mits aan een aantal voorwaarden is 
voldaan; 
2. Voucher om samenwerking te bevorderen (projectsubsidie): dit is projectsubsidie, die 
zeven of meer samenwerkende pg-organisaties aan een gezamenlijk project kunnen besteden; 
3. Instellingssubsidie koepels: er zijn (inmiddels) drie koepels van pg-organisaties, die een 
regierol hebben bij het inbrengen van de ervaringen van cliënten; 
4. Opdracht (aanbesteding) voor ondersteuning pg-organisaties: er is een netwerkorganisatie 
PGOsupport, die pg-organisaties ondersteunt bij organisatieontwikkeling, bedrijfsvoering en 
kwaliteit. 
 
RPE 6) Met welke uitgaven gaat het beleid gepaard, inclusief kosten op andere terreinen of 
voor andere partijen?  
 
in € mln.  2011 2012 2013 2014 2015 
Visiebrief in € mln. 
Budget 43 39 33 27 25 
Begroting      
Totaal artikel 4.1* NVT NVT 33,2 26,4 25,8 
Subsidies   28,1 22,8 20,4 
Opdrachten   3,8 2,8 4,2 
Bijdragen agentschappen   1,3 0,9 1,3 
*Door afronding kan de optelling afwijken van het totaal 
 
De uitgaven voor het beleid waren in 2011 € 43 mln. Het budget is verlaagd naar € 25,8 mln. in 
2015 (afname van 40%). De pg-organisaties maken ook gebruik van andere financieringsbronnen 
voor hun inkomsten, waaronder contributie en donaties, andere fondsen van de overheid en 
bijdragen vanuit de farmaceutische industrie en de zorgverzekeraar.  
 
Beleidsdoorlichting en evaluatie
