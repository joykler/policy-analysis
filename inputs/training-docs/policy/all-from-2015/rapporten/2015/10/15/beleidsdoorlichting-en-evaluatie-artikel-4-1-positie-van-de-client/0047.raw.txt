van PGOsupport. Het Kwaliteitsinstituut stimuleert de ontwikkeling van kwaliteitsstandaarden in de 
zorg en het beschikbaar komen van goede informatie over kwaliteit. De koepels en pg-organisaties 
leveren inbreng van ervaringskennis van cliënten bij een aantal geselecteerde projecten (Top-20), 
bijvoorbeeld bij dementie en hartfalen. 
 
De pg-organisaties zijn tevreden over de ondersteuning van PGOsupport 
De pg-organisaties spreken zich positief uit over de steun van PGOsupport bij 
organisatieontwikkeling en bedrijfsvoering. Wel is er bij sommige pg-organisaties de behoefte om 
zelf te kiezen in het soort ondersteuning en door wie deze wordt gegeven. Ook zouden enkele pg-
organisaties graag de mogelijkheid hebben om in overleg met PGOsupport het aanbod toe te 
snijden op hun specifieke organisatie.  
 
PG-organisaties zijn ondanks voorlichting zeer beperkt op de hoogte van de Top-20 
projecten  
Het Kwaliteitsinstituut vraagt pg-organisaties mee te doen met projecten (Top-20) en richtlijnen om 
zo de kwaliteit te versterken. Bij de pg-organisaties bleek over deze Top-20 projecten veel 
onduidelijkheid te bestaan. Het merendeel van de pg-organisaties die wij spraken, was niet op de 
hoogte van de Top-20 projecten: niet van het bestaan en niet van de totstandkoming en/of 
uitvoering. Verder is het onduidelijk hoe de agenda hiervoor bepaald wordt. De meerderheid van de 
respondenten vindt daarom dat de communicatie over de eerste ronde van de Top-20 projecten 
onvoldoende was. De koepels en PGOsupport geven aan dat er wel degelijk voorlichting is 
gegeven. De verwachting is dat bij de uitvoering van de projecten en bij een volgende ronde het 
duidelijker wordt. Slechts enkele organisaties hebben ervaring met PGOsupport bij de Top20 
projecten. Zij hebben net als PGO-support zelf moeite met de dubbele rol die PGOsupport in deze 
projecten toebedeeld heeft gekregen: de controlerende rol en de ondersteunende rol van 
PGOsupport bij de top20 projecten zitten elkaar soms in de weg.  
  
PG-organisaties ervaren de nieuwe systematiek (en daarbij behorende taakstelling) van de 
instellingssubsidie als een bezuiniging die hun capaciteit aantast en positie van de cliënt 
verzwakt 
De pg-organisaties vinden het bedrag en de taken die aan de instellingssubsidie gekoppeld zijn te 
beperkt. Vooral de kleine en middelgrote pg-organisaties zeggen ingeleverd te hebben op 
capaciteit. Het aantal professionele fte’s dat zij in dienst kunnen nemen ervaren zij als minimaal. 
Grote pg-organisaties geven aan dat ze extra financiering genereren en zo hun capaciteit op peil 
houden, maar kleinere pg-organisaties hebben daar nauwelijks tijd voor. Informatievoorziening, 
lotgenotencontact (de formele taken) en ledenadministratie (een formele voorwaarde) slokt alle 
beschikbare professionele tijd op. Kleine en middelgrote pg-organisaties gaan steeds meer draaien 
op een klein aantal vrijwilligers. De vrijwilligers hebben moeite om opvolging te vinden en hebben 
een hoge kans op overbelasting. Gevolgen: de pg-organisaties gaan minder taken uitvoeren, of de 
taken minder goed uitvoeren. De positie van de cliënt in het zorgstelsel wordt door de aangepaste 
subsidiesystematiek niet versterkt volgens de pg-organisaties. Integendeel, in de beleving van de 
pg-organisaties en de koepels is deze juist verzwakt de afgelopen jaren door de bezuinigingen.  
 
PG-organisaties ervaren hogere verwachtingen van cliënten in de zorg en van organisaties 
in de samenleving - bij minder financiering 
De pg-organisaties geven aan dat er steeds meer van hen verwacht wordt. Genoemd worden: 
 Bij het opstellen van zorgindicatoren en zorgstandaarden; 
 Bij het opstellen van richtlijnen; 
 Bij ZonMw aanvragen/het beoordelen van onderzoek; 
 Bij kwaliteitstandaarden; 
 
Beleidsdoorlichting en evaluatie 
47
