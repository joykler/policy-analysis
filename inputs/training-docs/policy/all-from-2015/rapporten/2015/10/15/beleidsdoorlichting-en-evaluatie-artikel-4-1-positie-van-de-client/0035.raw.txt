3 Subsidiëring pg-organisaties 
3.1 Inleiding 
In dit hoofdstuk worden de volgende vragen beantwoord. 
 
Thematisch Onderzoeksvragen RPE 2015 Vragen VWS art. 4.1 
Het beleidsterrein en de 5) Wat is de aard en samenhang van  
bijbehorende uitgaven  de ingezette instrumenten?  
6) Met welke uitgaven gaat het beleid 
gepaard, inclusief kosten op andere 
terreinen of voor andere partijen?  
7) Wat is de onderbouwing van de 
uitgaven? Hoe zijn deze te relateren 
aan de componenten volume/gebruik 
en aan prijzen / tarieven?  
 
 
3.2 De verleende subsidies 
In onderstaande paragrafen geven we een beeld van de verleende subsidies door het Fonds PGO. 
Hiervoor hebben we beschikking gekregen over de achterliggende datasets waarin alle 
subsidiestromen zijn weergegeven.  
 
De volgende tabellen geven een zo getrouw mogelijk beeld van de aantallen en omvang van 
subsidies. Het weergegeven jaar is telkens het jaar waarvoor de subsidie bedoeld is. De bedragen 
in 2013 zijn reeds toegezegd in 2012, in 2014 reeds toegezegd in 2013 en in 2015 is toegezegd in 
2014.  
 
1. Instellingssubsidie  
Het aantal pg-organisaties dat subsidie op basis van subsidiestroom 1 ontvangt van Fonds PGO is 
sinds 2012 van 233 afgenomen tot 194 in 2015. Later in dit hoofdstuk wordt dieper ingegaan op de 
achterliggende redenen. Ook de omvang van de subsidies is daarmee afgenomen. In 2014 is het 
grootste effect zichtbaar van de doorgevoerde wijzigingen, in dat jaar is het aantal organisaties met 
9% afgenomen en de omvang van de subsidies met 36% afgenomen ten opzichte van 2013.  
 
Tabel 3.1 Ontwikkeling subsidiebedragen vanuit Fonds PGO (excl. voucherprojecten) 
  pg-organisaties € (mln) % Afname 
2012 233 16,5  
2013 225 11,3 -31% 
2014 204 7,2 -36% 
2015 194 7,1 -1% 
 
Sinds 2013 is de omvang van de instellingssubsidiestroom 1 vastgesteld op maximaal € 35.000. 
Het aantal pg-organisaties dat € 35.000 of minder subsidie heeft ontvangen, is voor 2015 188. Zes 
organisaties kregen vanwege een fusie meer dan € 35.000. Het totaal is dan 194, wat  lager is dan 
 
Beleidsdoorlichting en evaluatie 
35
