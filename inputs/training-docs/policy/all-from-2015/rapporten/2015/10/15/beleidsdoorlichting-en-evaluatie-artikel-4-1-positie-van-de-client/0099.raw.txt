Organisaties vragen een grotere financiële bijdrage van de leden 
Een deel van de pg-organisaties vertelt dat zij het lidmaatschapsgeld hebben verhoogd of een 
grotere financiële bijdrage zijn gaan vragen van de leden bij zaken die ze organiseren: ‘De 
bijdragen van leden worden nu groter. Nu betalen ze voor de lunch etc. bij de contactdag. Een 
vertegenwoordiger grote pg-organisatie vertelt dat er nu € 56 ledencontributie wordt gevraagd in 
plaats van 40 euro. Dit werpt volgens de pg-organisaties wel drempels op voor mensen om deel te 
nemen of lid te worden, de toegankelijkheid neemt hierdoor af.  
 
Meningen verdeeld over wenselijkheid samenwerking met de farmaceutische industrie 
Een deel van de pg-organisaties werkt samen met de farmaceutische industrie. Zij geven aan dat 
ze er hierbij wel voor waken dat ze onafhankelijk blijven. Een grote pg-organisatie die gebruik 
maakt van middelen vanuit de farmaceutische industrie: ‘Onze organisatie blijft wel onafhankelijk, 
we zijn in staat om een negatief bericht te plaatsen over het medicijn mocht het niet bevallen.’ 
Anderen werken niet samen met de farmaceutische industrie. Soms zijn er geen farmaceuten die 
belangstelling hebben voor samenwerking met een bepaalde pg-organisatie. Een andere keer wil 
de pg-organisatie niet met de farmaceutische industrie samenwerken omdat zij volledig 
onafhankelijk in hun belangenbehartiging willen zijn. Een vertegenwoordiger van een grote pg-
organisatie vertelt dat er een heel duur geneesmiddel op de markt gebracht werd voor een 
bepaalde ziekte. Dit veroorzaakte een vergoedingsstrijd veroorzaakte. De verenging heeft ervoor 
gekozen om zich niet financieel te verbinden aan de farmaceutische industrie om haar handen 
volledig vrij te hebben in het kader van haar belangenbehartiging.  
 
Effecten 
Minder taken uitvoeren en taken minder goed uitvoeren 
Een gevolg van de aangepaste subsidiesystematiek, en dan specifiek van de bezuinigingen op de 
basissubsidie, is dat vooral de kleine en middelgrote pg-organisaties minder taken zijn gaan 
uitvoeren. Ook zijn zij hun taken minder goed uitvoeren. Een vertegenwoordiger van een kleine 
organisatie zegt:  
 
‘Door alle projecten kunnen we mensen in dienst houden, maar je holt van hot naar her om de balletjes in 
lucht houden. En je moet overal geld vandaan halen in projecten, dit geeft ook belasting voor de 
organisatie. Daarom kunnen we ook bepaalde dingen niet genoeg aandacht geven die wel tot onze 
corebusiness behoren.’ 
 
Minder pg-organisaties 
Er zijn pg-organisaties gestopt als gevolg van de bezuinigen. Een vertegenwoordiger van een 
middelgrote organisatie zegt:  
 
‘Er zijn ook organisaties die omgevallen zijn door de korting. Er zijn ook verenigingen die geen vrijwilligers 
meer kunnen vinden die het willen doen. Uiteindelijk wordt er gesneden.’  
 
Minder leden 
Veel organisaties hebben de afgelopen jaren minder leden gekregen. Dit wordt volgens de pg-
organisaties enerzijds veroorzaakt door de economische crisis en door de veranderde tijdsgeest 
waarin mensen zich minder aan een organisatie binden door een lidmaatschap. Maar ook door de 
bezuinigingen waardoor de organisaties hun leden minder kunnen bieden en is er minder geld voor 
PR is.  
 
‘Zonder publiciteit in de krant worden we minder interessant bij de doelgroep’ zegt een medewerker van 
een grote pg-organisatie. 	
 
 
Beleidsdoorlichting en evaluatie
