‘Die rol hebben ze nog steeds, er wordt steeds meer van de verenigingen gevraagd, maar de basissubsidie 
die ze nu ontvangen is onvoldoende om een verenigingsbureau draaiend te laten houden. Tegelijkertijd 
worden de organisaties ook nog geacht om een project te draaien met vouchers. Deze systematiek draagt 
niet bij aan de rol die vervult moet worden door PG-organisaties in het stelsel.’  
 
Meer verwachtingen, minder financiering 
De pg-organisaties geven aan dat er steeds meer van hen verwacht wordt. Genoemd worden: 
 Bij het opstellen van zorgindicatoren; 
 Bij het opstellen van richtlijnen; 
 Bij ZonMw aanvragen/het beoordelen van onderzoek; 
 Bij zorgstandaarden; 
 Bij kwaliteitstandaarden; 
 Rechtszaken tegen de zorgverzekeraar i.v.m. problemen die ontstaan bij het missen van 
medicatie die niet meer verzekerd wordt; 
 Om adviezen te geven met betrekking tot het verzekerd pakket; 
 Om adviezen te geven rondom kwesties als kosten effectiviteit van behandelingen; 
 Advies in het kader van de Wmo en de decentralisaties. 
 
Terwijl de pg-organisaties ondertussen minder geld krijgen. Een vertegenwoordiger van een kleine 
pg-organisatie zegt:  
 
‘Belangenbehartiging wordt steeds belangrijker. Je kan geen richtlijn meer maken zonder het pg-
perspectief mee te nemen. Het gaat om allemaal aparte zorgverzekeraars die met de pg-organisaties om 
tafel willen. VWS zegt belang aan de pg-organisaties te geven, maar geld is er niet voor beschikbaar.’ 
 
Een vertegenwoordiger van een middelgrote pg-organisatie merkt op:  
 
‘De bezuiniging is een ernstige miskenning, voor de achterban en de maatschappij. Bijvoorbeeld gaat om 
zorgstandaarden en kwaliteitsstandaarden. Ik word daar voor niet betaald, maar ze kunnen niet zonder 
mijn inbreng.’ 
 
PG-organisaties kunnen gevraagde inzet en deskundigheid niet altijd bieden 
Meerdere kleine en middelgrote pg-organisaties geven aan dat zij onmogelijk aan alle gevraagde 
inzet kunnen voldoen. Een aantal van hen wordt overspoeld met verzoeken:  
 
‘We moesten aan veertig kwaliteitsstandaarden meewerken, we worden overstelpt’ zegt een 
vertegenwoordiger van een kleine pg-organisatie.  
 
En ook kunnen zij als vrijwilligersorganisaties de gevraagde deskundigheid niet altijd bieden, 
bijvoorbeeld bij de beoordeling van onderzoek.  
 
Belangenbehartiging uit de basissubsidie 
De belangenbehartiging mag niet meer gefinancierd worden vanuit de basissubsidie. Hier hebben 
de pg-organisaties grote moeite mee. De pg-organisaties geven aan dat een groot deel van de 
belangenbehartiging gaat over ziekte specifieke zaken en daarom dan dit niet door de koepels 
gedaan worden. Een vertegenwoordiger van een middelgrote pg-organisatie zegt:  
 
Belangenbehartiging is vaak ziekte specifiek en het moet nu algemeen zijn. Je gaat toch niet naar de 
NPCF als het specifiek gaat over een bepaalde aandoening?’ Een andere vertegenwoordiger reageert: 
‘Dat gebeurt ook niet in de praktijk, zij komen naar ons toe.’  
 
 
Beleidsdoorlichting en evaluatie
