Sommige gemeenten financieren regionale cliëntenorganisaties, andere gemeenten doen dit niet. 
Een vertegenwoordiger van een regionale cliëntorganisatie zegt: ‘Heel veel collega organisaties in 
het land zijn omgevallen. We zijn afhankelijk van gemeenten. Als een gemeente het belang er niet 
van inziet, wordt het niet gefinancierd. Als straks toch gezien wordt dat het belangrijk is, moet het 
allemaal weer opgebouwd worden.’ 
 
Of regionale cliëntenorganisaties financieel worden ondersteund door een gemeente is 
persoonsafhankelijk: ‘Of het lukt om financiële middelen te krijgen bij een gemeente is ook heel erg 
afhankelijk van personen en hoe die overkomen bij de gemeente, en afhankelijk van de ambtenaar 
bij de gemeente.’ 
 
Vanuit een aantal provincies is er geen financiering meer van Zorgbelang  
Vanuit sommige provincies is er geen financiering meer van regionale ondersteuning en 
Zorgbelang is gestopt in enkele provincies. Tot 1 januari 2015 waren de provincies verantwoordelijk 
voor de financiering van Zorgbelang. Vanaf toen is artikel 13 van de Wmo verdwenen. De directeur 
van Zorgbelang Nederland vermeld dat het financieren van Zorgbelang wettelijk gezien geen taak 
meer is van de provincies. Sommige provincies zijn blijven financieren, anderen stoppen hiermee, 
zegt de directeur van Zorgbelang Gelderland. De provincies Noord-Holland, Zeeland en Utrecht 
stoppen met de subsidiering van Zorgbelang. Daardoor stoppen de Zorgbelang organisaties in 
deze provincies met hun activiteiten: zij zijn te klein om zelfstandig te overleven. In meerdere 
provincies staat de subsidie onder druk. Kortom, in sommige provincies verdwijnt de subsidie, in 
andere provincies is dit onzeker en een aantal provincies blijft wel financieren.  
 
De gevolgen van het verdwijnen van de subsidie aan Zorgbelang vanuit de provincie  
De directeur van Zorgbelang Gelderland vertelt dat wanneer het gaat om de provinciale subsidie, 
deze met name wordt gebruikt voor de basis activiteiten van de regionale Zorgbelang organisaties, 
deze zijn vooral gericht op vragen vanuit cliënten- en cliëntenorganisaties zelf. Hiernaast doen de 
Zorgbelang organisaties ook projecten/activiteiten voor gemeenten, zorginstellingen en 
zorgverzekeraars. Het gaat dan vaak om concrete dienstverlening op verzoek van deze partijen. 
Door het verdwijnen van de provinciale subsidie kan Zorgbelang minder taken doen en raakt zij 
haar onafhankelijkheid kwijt. De directeur van Zorgbelang Gelderland hierover: ‘Een belangrijk 
risico bij het wegvallen van provinciale basis subsidies, is dat Zorgbelang haar onafhankelijke 
positie kwijt raakt, omdat zij te veel afhankelijk wordt van derde partijen en in opdracht moet gaan 
werken.’  
 
We horen van verschillende geïnterviewden dat de kwaliteit van de samenwerking tussen de 
cliëntenorganisaties en de regionale Zorgbelang organisatie sterk uiteenloopt: ‘In sommige regio’s 
is Zorgbelang de beste vriend van lokale belangenbehartigers in de GGZ en in sommige de 
grootste vijand’. Volgens de geïnterviewden heeft dit voor een groot deel te maken met 
toegenomen concurrentie om beperkte financiële middelen of wordt dit veroorzaakt doordat 
Zorgbelang voor andere partijen dan de lokale belangenbehartigers taken gaat uitvoeren. Een 
lokale belangenbehartiger geeft aan dat Zorgbelang nu soms taken voor gemeenten gaat doen 
omdat zij minder subsidie krijgen. ‘Terwijl we als belangenorganisaties vinden dat ze van ons zijn. 
Dit kan soms wringen’. 
 
Volgens de directeur van Zorgbelang Nederland heeft het verdwijnen van een regionale Zorgbelang 
organisatie verschillende gevolgen:  
 Wat niet meer kan is een netwerk van regionaal actieve mensen ondersteunen, het bij elkaar 
houden van netwerken van regionale belangenbehartigers en het ondersteunen van dit 
netwerk; 
 
Beleidsdoorlichting en evaluatie
