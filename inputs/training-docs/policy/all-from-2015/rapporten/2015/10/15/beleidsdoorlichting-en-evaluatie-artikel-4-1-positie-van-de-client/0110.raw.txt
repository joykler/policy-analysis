PGOsupport bij de Top20 projecten en die hebben vraagtekens bij de controlerende rol van 
PGOsupport hierbij. PGOsupport heeft bij de Top20 projecten tegelijkertijd een ondersteunende rol 
en zou zich bij deze kerntaak moeten houden.  
 
‘Er is sprake van rolvervaging.’ Een vertegenwoordiger van een middelgrote pg-organisaties zegt: ‘Ik vind 
het niet meer helder wat ze nu doen of waar ze voor staan. Volgens mij zijn ze om de 
patiëntenorganisaties te faciliteren en ondersteunen. Maar ze ontwikkelen nu projecten (top-20 projecten) 
en doen aan ervaringsdeskundige inzet.’  
 
Vanuit het LPGGz wordt eveneens gezegd dat een aantal pg-organisaties naar hen toe heeft 
aangegeven dat de controlerende rol een wat vreemde rol is voor PGOsupport. Ook PGOsupport 
zelf geeft aan dat ze hier een dubbelrol hebben.  
 
Effecten 
Pg-organisaties tevreden over PGOsupport bij organisatieontwikkeling en bedrijfsvoering 
De directeur van PGOsupport geeft aan dat een positief effect van de aangepaste 
subsidiesystematiek is dat zij hierdoor veel hebben kunnen ontwikkelen, meer advies kunnen 
geven en meer cursussen met een grotere diversiteit kunnen aanbieden.  
 
Verbetersuggesties 
Flexibeler aanbod ondersteuning 
Hoewel de meeste pg-organisaties tevreden zijn over de ondersteuning van PGOsupport bij 
organisatieontwikkeling en bedrijfsvoering, is er bij sommige pg-organisaties de behoefte om zelf te 
kiezen in het soort ondersteuning en door wie deze wordt gegeven.  
 
‘Het is eigenlijk gedwongen winkelnering’ aldus een vertegenwoordiger van een kleine organisatie. 
Een vertegenwoordiger van een andere kleine pg-organisatie zegt:  
 
‘De financieringsstroom moet meer bottom-up. Dus bijvoorbeeld dat je als organisatie een individuele 
voucher voor support krijgt en dat je die ondersteuning dan zelf kan inhuren.’  
 
Dit punt wordt ook door het LPGGz naar voren gebracht. Vanuit hun leden wordt genoemd dat het 
niet goed is dat al het geld voor training naar PGOsupport gaat, omdat er specifieke dingen zijn die 
zij zelf moeten oppakken als organisatie, bijvoorbeeld de ondersteuning van een hulplijn. Dat stukje 
trainingsbudget zou weer moeten terugvloeien naar de pg-organisaties.  
 
Ook zouden enkele pg-organisaties graag de mogelijkheid hebben om in overleg met PGOsupport 
het aanbod toe te snijden op hun specifieke organisatie. Een medewerker van een grote pg-
organisatie vindt het bijvoorbeeld jammer dat de cursussen niet op maat kunnen worden 
samengesteld. Nu zitten er mensen met verschillende aandoeningen in één groep. Soms zou zij 
echter graag een cursus willen waaraan alleen mensen vanuit haar organisatie deelnemen.  
 
PGOsupport dient zich bij haar ondersteunende taak te houden 
Enkele organisaties die ervaring hebben met de Top20 projecten, gaven aan dat PGOsupport een 
dubbelrol heeft in het kader van deze projecten; controlerend en ondersteunend. PGOsupport zou 
zich bij haar ondersteunende kerntaak moeten houden, aldus deze organisaties. Een medewerker 
van een grote organisatie zegt:  
 
‘Wat anders moet is de dubbele rol van PGO-support bij de top20 projecten. Ze beheren, ondersteunen en 
beoordelen bij de ontwikkeling van de richtlijnen, wat vraagtekens oplevert. Zij moeten zich richten op de 
kerntaken, er moeten niet teveel andere functies aan verbonden worden.’ 
 
 
Beleidsdoorlichting en evaluatie 
110
