De NPCF 
De NPCF is initiatiefnemer van ‘Mijnkwaliteitvanleven.nl’. Dit is een project in samenwerking 
met Mezzo, Per Saldo, Zorgbelang Nederland en Ouderenkoepel CSO. Mensen met een 
chronische ziekte of beperking en ouderen (of mantelzorgers) vullen op deze website een online 
vragenlijst in over hun persoonlijke situatie, gezondheid, omgeving en de zorg. De gegevens 
worden geanalyseerd en per gemeente, per regio en landelijk in kaart gebracht. De resultaten 
31
worden onder de aandacht gebracht bij beleidsmakers, gemeenten en zorgorganisaties.  
 
 
4.5.3 Zorgen en Knelpunten in de decentralisatie 
Samenvattend kunnen we het volgende zeggen: hoewel enkele pg-organisaties regionale 
afdelingen hebben, zijn zij vooral landelijk actief. De koepels van de pg-organisaties vervullen wel 
een belangrijke rol in de aansluiting tussen het landelijke en lokale/regionale niveau. Lokale en 
regionale cliëntenorganisaties zijn lid van Ieder(In) en maken deel uit van de Regiokamer van het 
LPGGz. De Zorgbelang organisaties zijn lid van de NPCF. Verder maken de koepels met de 
programma’s Regie in de regio (LPGGz), Zorg verandert (Ieder(in)) en mijnkwaliteitvanleven.nl 
(NPCF) verbinding met het lokale en regionale niveau. Ook het programma Aandacht voor 
Iedereen (AVI)dat de koepels organiseren richt zich op de aansluiting tussen lokale/regionale 
niveau en het landelijke. Op regionaal niveau zijn Zorgbelang en Regionale Cliënten Organisaties 
actief, maar het is afhankelijk van de financieringsbronnen hoe sterk zij zich (kunnen) profileren in 
de regio wat betreft de versterking van de positie van de cliënt. 
 
Daarmee blijft de regionale en lokale belangenbehartiging tot op heden een lappendeken en dat 
geldt ook voor lotgenotencontact en informatievoorziening op dat lokale en regionale niveau. Op 
sommige plaatsen is de lappendeken dikker dan elders, maar structureel gefinancierde aandacht 
voor de versterking van de positie van de cliënt en zijn of haar naaste ontbreekt op het lokale 
niveau. Terwijl de decentralisaties de beleidsbeslissingen ten aanzien van zorg en ondersteuning 
aan chronisch zieken, gehandicapten en patiënten voor een groot deel naar het lokale niveau 
hebben gebracht. Gemeenten bepalen nu in hoge mate met welke situatie de achterban van pg-
organisaties te maken krijgen. Wat betreft die achterban van de pg-organisaties: de chronisch 
zieken, gehandicapten en patiënten: zij leggen veel activiteiten aan de dag in het land, maar op 
sommige plaatsen gebeurt er ook helemaal niets. De positie van de cliënt of zijn of haar naaste kan 
op regionaal en lokaal niveau nog wel wat versterking gebruiken. 
 
Er worden verschillende specifieke knelpunten gesignaleerd op lokaal en regionaal niveau en in de 
aansluiting tussen het lokale/regionale niveau en landelijke niveau (zie bijlage 2 voor een nadere 
toelichting hierop): 
 Lokale cliëntenorganisaties worden in veel gemeenten onvoldoende ondersteund; 
 Regionale cliëntenorganisaties en ondersteuningsorganisaties worden onvoldoende 
gefinancierd. Met name het verzwakken van Zorgbelang doordat de financiering vanuit 
sommige provincies stopt wordt als belangrijk knelpunt gezien. Zorgbelang raakt haar 
onafhankelijke positie hierdoor kwijt en kan minder taken doen; 
 Er is in sommige regio’s geen goede aansluiting tussen landelijk en lokaal/regionaal wanneer 
het gaat om de implementatie van landelijk ontwikkelde zaken op lokaal niveau (o.a. door het 
verdwijnen van Zorgbelang organisaties); 
 Er is sprake van versnippering door de decentralisaties en onvoldoende uitwisseling van goede 
voorbeelden.  
 
                                                           
31
  Bron: https://www.mijnkwaliteitvanleven.nl/wat-is-mijnkwaliteitvanleven-nl. 
 
Beleidsdoorlichting en evaluatie 
56
