‘De beleidsmedewerkers kunnen onderling overleggen, maar wij vallen daar buiten en hebben daarom 
totaal geen invloed.’ ‘De koepel verliest haar fundament.’, zegt een vertegenwoordiger van een kleine 
organisatie.  
 
De grote pg-organisaties geven aan dat pg-organisaties over voldoende middelen moeten 
beschikken, om de koepels te kunnen voeden. Dit lukt volgens hen nu bij de kleinere en 
middelgrote organisaties vaak niet meer.  
 
Ook vanuit de koepels zijn hier zorgen over. Een medewerker van de NPCF:  
 
‘Voor de aandoening specifieke activiteiten is de NPCF als koepel afhankelijk van de 
patiëntenorganisaties. Wanneer deze organisaties het moeilijk hebben en de activiteiten niet meer kunnen 
doen, is het voor de NPCF dus moeilijker om de activiteiten uit te voeren. Het gaat dan bijvoorbeeld om 
trajecten voor richtlijnen en verwijshulpen.’ 
 
De aard en mate van samenwerken met de lidorganisaties hangt sterk samen met de verminderde 
slagkracht van veel van de lidorganisaties, volgens Ieder(In). Vanuit het LPGGz wordt aangegeven 
dat het moeilijker is voor de organisaties om bij hen te komen en aan discussie deel te nemen. 
 
De meestal grote pg-organisaties, hebben daarentegen vaak een vrij intensieve relatie met hun 
koepel en hierdoor veel invloed op de belangenbehartiging door de koepels. Ook vanuit de koepels 
wordt aangegeven dat ze met sommige leden intensief samenwerken en met andere sporadisch.  
 
Vanuit de pg-organisaties wordt aangegeven dat er hierdoor een grote scheiding is ontstaan tussen 
de kleine en grote pg-organisaties. Een vertegenwoordiger van een grote pg-organisatie vraagt zich 
dan ook af hoe representatief de inbreng van de pg-organisaties richting de koepel nog is voor het 
veld en de achterban. Vanuit Ieder(In) wordt aangegeven dat wanneer zij iets voor elkaar willen 
krijgen, ze alle organisaties benaderen. Ze proberen grotere en kleinere organisaties gelijk te 
schakelen maar het lukt niet altijd. Bij de grote organisaties wordt de mail dagelijks gelezen, bij de 
kleinere in de zomer bijvoorbeeld niet. Kleine organisaties draaien alleen op vrijwilligers, 
middelgrote vaak ook. Alleen echt de grote organisaties hebben de capaciteit om professionals in 
te zetten.  
 
Meer samenwerking tussen de koepels door ‘PG werkt samen’ 
Door PG werkt samen werken de koepels meer samen, vooral op bureau niveau. Medewerkers 
weten elkaar te vinden en ze voeren samen actie. Volgens het LPGGz heeft het een meerwaarde 
om van elkaar te leren. De samenwerking is volgens de directeur van het LPGGz een gevolg van 
de aangepaste subsidiesystematiek, als dat niet was gedaan was iedereen op zijn eigen terrein 
gebleven. De koepels vinden dat de samenwerking in ‘PG werkt samen’ over het algemeen goed 
gaat.  
 
Samenwerking richting het kwaliteitsinstituut is moeilijker 
De samenwerking tussen de koepels in de lobby richting het kwaliteitsinstituut verloopt iets 
moeizamer. Vanuit de NPCF wordt aangegeven dat dit teveel raakt aan de kern van de koepels. In 
de belangenbehartiging heeft elke koepel zijn eigen stijl en zit je snel in elkaars vaarwater. 
Wanneer zij eerst onderling compromissen moeten sluiten en hun positie moeten bepalen, raak je 
je scherpte kwijt, aldus de koepel.  
 
 
Beleidsdoorlichting en evaluatie
