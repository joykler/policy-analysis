Premie zorgverzekering 
In Duitsland zijn de zorgverzekeraars verplicht om een deel van hun budget te besteden aan de 
financiële ondersteuning van pg-organisaties en zelfhulporganisaties. Dit zou ook in Nederland 
ingevoerd kunnen worden. In de visiebrief Bundel je Kracht Samen sterk geeft de minister 
argumenten om deze financiering niet in te voeren: 
 
“De zorgverzekering en de premieopbrengsten bedoeld zijn voor het leveren van zorg. Pg-organisaties 
leveren geen zorg maar ondersteunen mensen die zorg nodig hebben. Het financieren van pg-organisaties 
vanuit de premie zou ten koste gaan van het leveren van zorg, tenzij we de al sterk onder druk staande 
premie verhogen.  
 
Premiefinanciering leidt ertoe dat pg-organisaties afhankelijker van zorgverzekeraars worden, met wie ze 
juist vanuit een onafhankelijke positie zouden moeten kunnen werken.”  
 
Er zijn argumenten om deze route toch nader te verkennen. Als door het werk van pg-organisaties 
het mogelijk is dat preventie van (kostbare) optreedt of dat de kwaliteit van de zorg verbetert, dan is 
dit in het belang van zorgverzekeraars. Er zijn nu al zorgverzekeraars die bepaalde pg-organisaties 
bij projecten betalen en zij doen dit omdat ze daar voordeel bij hebben. En bij een verplichte 
betaling door zorgverzekeraars komt er een meer gelijk speelveld. Nu krijgen sommige pg-
organisaties wel financiële middelen van zorgverzekeraars en andere niet. En sommige 
verzekeraars betalen nu wel en andere niet, terwijl er een gezamenlijk belang is. Voor pg-
organisaties verkleint het de directe afhankelijkheid van de Rijksoverheid. Voor de lastendruk van 
de burger maakt deze vorm van financiering geen verschil, het is een verschuiving van de belasting 
naar de zorgpremie. 
 
Bijdrage vanuit het Kwaliteitsinstituut 
Het Kwaliteitsinstituut vraagt pg-organisaties mee te doen met projecten (Top-20) en richtlijnen om 
zo de kwaliteit te versterken. De pg-organisaties vervullen deze taak, maar zij krijgen hiervoor niet 
betaald. Er zou bij het Kwaliteitsinstituut budget beschikbaar kunnen komen om deze 
dienstverlening financieel te vergoeden. Dat zou de positie van de cliënt versterken omdat er dan 
meer evenwicht is met de andere partijen aan tafel (zorgverleners en zorgverzekeraars worden 
voor hun inbreng al via andere wegen betaald). Het versterkt de doelmatigheid omdat de pg-
organisaties of koepels, die een extra inspanning leveren voor het bijdragen aan de verbetering van 
de kwaliteit hiervoor worden betaald.  
 
 
7.2.4 Aanpassing subsidie naar de grootte van de organisatie of de output 
Het huidige beleidskader is gebaseerd op een gelijke financiële behandeling van pg-organisaties. 
Ongeacht ledental of activiteiten krijgen de pg-organisaties dezelfde forfaitaire financiële bijdrage. 
Een aantal pg-organisatie vindt dat niet rechtvaardig. Er zijn twee aanpassingen genoemd:  
 Koppel de instellingssubsidie aan de ‘output’, die door een pg-organisatie wordt geleverd. 
Daarbij wordt gedacht aan het aantal bijeenkomsten, nieuwsbrieven, contacten met leden, etc.; 
 Geef kleine organisaties meer geld dan (middel)grote want zij zijn het meest afhankelijk van de 
instellingssubsidie en zij kunnen niet eenvoudig andere financieringsbronnen aanboren. Voor 
de grote organisaties voegt in die visie de instellingssubsidie weinig toe. Ook de omgekeerde 
mening kwam vanuit het veld naar boven. Geef juist de middelgrote en grote organisaties meer 
geld, want zij richten zich op veelvoorkomende aandoeningen en hebben hierdoor meer 
werkzaamheden dan kleine pg-organisaties.  
                                                                                                                                                               
46
  Er kan overigens de vraag worden gesteld in hoeverre de pg-organisaties deze rol moten vervullen. De overheid heeft 
namelijk een Nederlands Bijwerkingen Centrum Lareb opgericht dat de bijwerkingen van de medicijnen van de patiënten 
verzamelt. 
 
Beleidsdoorlichting en evaluatie
