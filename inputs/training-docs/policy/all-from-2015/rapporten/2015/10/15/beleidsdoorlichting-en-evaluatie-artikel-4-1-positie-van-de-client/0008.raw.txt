1. Het delen van ervaringskennis van individuele cliënten door informatievoorziening en 
lotgenotencontact; 
2. Het gezamenlijk bijdragen aan de werking van zorg, ondersteuning en maatschappelijke 
participatie door het inbrengen van cliëntervaringen; 
3. Een regierol bij het positioneren van ervaringsdeskundigheid en het bevorderen van 
samenhang ten aanzien van zorg, ondersteuning en maatschappelijke participatie; 
4. Het verzamelen, bundelen, inbrengen en verspreiden van (ervarings)kennis voor professionele, 
effectieve pg-organisaties.  
 
Die taken zijn vertaald in vier instrumenten 
1. Instellingsubsidie individuele pg-organisaties (activiteitensubsidie): dit is een basisbedrag 
van maximaal € 35.000 dat elke pg-organisatie krijgt mits aan de voorwaarden is voldaan; 
2. Voucher om samenwerking te bevorderen (projectsubsidie): dit is een projectsubsidie, die 
zeven of meer samenwerkende pg-organisaties aan een gezamenlijk project kunnen besteden; 
3. Instellingssubsidie koepels: er zijn (inmiddels) drie koepels van pg-organisaties, die een 
regierol hebben bij het inbrengen van de ervaringen van cliënten (voor de drie koepels samen: 
€ 4 mln. instellingssubsidie en € 2 mln. projectsubsidie); 
4. Opdracht (aanbesteding) voor ondersteuning pg-organisaties: er is een netwerkorganisatie 
PGOsupport, die pg-organisaties ondersteunt bij organisatieontwikkeling, bedrijfsvoering en 
kwaliteit (€ 3,1 mln. in 2015). 
 
Evaluaties 
Er zijn drie evaluaties van het beleid van pg-organisaties uitgevoerd. Twee daarvan hebben 
betrekking op periode van voor 2011. Zij vormden input voor het nieuwe beleid dat met de visiebrief 
in 2011 van start is gegaan. In deze beleidsdoorlichting stellen we vast dat de lessen uit de 
evaluaties in belangrijke mate benut zijn voor de vormgeving van het nieuwe beleid.  
 
Doeltreffendheid 
Bij doeltreffendheid is onderzocht in welke mate de doelen van het beleid gerealiseerd zijn: 
 Het delen van ervaringskennis wordt door de pg-organisaties actief uitgevoerd. Er wordt ruim 
60% van hun budget uitgegeven aan informatievoorziening en lotgenotencontact. Die uitgaven 
leiden tot herkenbare output voor de cliënten. Er komt een verschillend beeld uit diverse 
bronnen over de ontwikkeling van de omvang van de output in de afgelopen jaren. De conclusie 
is dat het per organisatie verschilt of men ondanks de bezuiniging de output in omvang op peil 
heeft weten te houden. Omdat er meer met vrijwilligers gewerkt wordt, mag bij de continuïteit en 
de kwaliteit van de output verwacht worden dat die in het algemeen is afgenomen; 
 Het gezamenlijk bijdragen aan de werking van de zorg wordt gestimuleerd door 
PGOsupport als ondersteunende organisatie, de drie koepels en het instrument van de 
vouchers. Er zijn 16 kleinere pg-organisaties gefuseerd tot vier middelgrote en er wordt meer 
samengewerkt tussen organisaties dan voorheen. Zo heeft er bundeling van krachten 
plaatsgevonden. Gebleken is dat de pg-organisaties en hun koepels de stem van hun cliënten 
inderdaad hoorbaar maken bij zorgverleners en zorgverzekeraars. Die inbreng van 
praktijkervaring draagt bij aan een verbetering van de geboden zorg; 
 De regierol ligt bij de koepels. Door het programma ‘PG werkt samen’ is er bij de drie koepel 
een gezamenlijke front-office gemaakt en één Informatiepunt Zorg en Ondersteuning in het 
leven geroepen. Zo worden patiëntervaringen en het geven van juridisch advies en informatie 
gebundeld. In deze regierol brengen de koepels de belangen en cliëntervaringen in bij 
zorgverleners, zorgverzekeraars en het Kwaliteitsinstituut; 
 Het verzamelen, bundelen, inbrengen en verspreiden van (ervarings)kennis is in de 
afgelopen paar jaar belangrijker geworden. Uit een enquête (PG-monitors) komt bijvoorbeeld 
naar voren dat door de pg-organisaties 25% meer aan inbreng van ervaringskennis wordt 
 
Beleidsdoorlichting en evaluatie 
8
