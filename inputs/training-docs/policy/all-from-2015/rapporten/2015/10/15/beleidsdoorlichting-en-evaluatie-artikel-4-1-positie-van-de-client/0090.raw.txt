3. Lokaal regionaal 
Uit de evaluatie komt naar voren dat er grote verschillen zijn in de lokale en regionale 
vertegenwoordiging van de positie van de cliënt in de diverse gemeenten. Zeker voor die pg-
organisaties, die zich richten op beperkingen en handicaps, waar de gemeente de belangrijkste 
regievoerder voor de zorg is, zou een betere aanhaking op dat niveau wenselijk zijn. Voor de 
decentralisatie en de rol van de overheden is eerst visieontwikkeling gewenst. Het ministerie 
van VWS heeft hierbij als systeemverantwoordelijke een initiërende rol. Het is te overwegen om 
de voorwaarde van het landelijk opereren van pg-organisaties los te laten en ook een aantal 
regionaal georganiseerde pg-organisaties vanuit de Rijksoverheid mede te ondersteunen. Ook 
voor andere overheden ligt hier een opgave.; 
4. Uitbreiden van het aantal organisaties 
In het beleidskader subsidiëring pg-organisaties worden de pg-organisaties gesubsidieerd op 
basis van een aandoening. Echter er zijn ziektebeelden, die nog niet aan één aandoening zijn 
te koppelen of waarvan nu nog geen diagnose gesteld kan worden. Denk hierbij aan 
bijvoorbeeld pijnklachten. Er zijn ook voorbeelden waar organisaties zijn ontstaan rond een 
thema of symptoom. Dit geldt bijvoorbeeld voor de Landelijke Stichting Zelfbeschadiging (LSZ), 
de Werkplaats Maatschappelijke Opvang (dak- en thuislozen, zwerfjongeren, 
verslavingsopvang, vrouwenopvang) en Landelijke Stichting Ouders en Verwanten van 
Druggebruikers LSOVD. Bij een intensivering van het beleid zou de directe koppeling aan een 
aandoening losgelaten kunnen worden en een bredere groep organisaties toegang tot het de 
instrumenten van het beleidskader gegeven kunnen worden; 
5. Loslaten van het ledenaantal 
In het beleidskader subsidiëring pg-organisaties is als voorwaarde opgenomen dat er minimaal 
honderd betalende leden moeten zijn. In de samenleving is de trend dat mensen zich minder 
verbinden aan een vereniging en ergens lid van worden. De huidige netwerksamenleving is 
meer fluïde en organisaties zijn vaak tijdelijk en virtueel van karakter. Bij een intensivering van 
het beleid zou een aanpassing van dit ledencriterium passen, door op een andere manier te 
meten of een pg-organisatie een achterban van cliënten goed bedient; 
6. Stimuleren van inbreng van individuele cliënten in de ‘spreekkamer’. Er zijn verschillende 
instrumenten om cliënten beter in staat te stellen in het gesprek met zorgverleners hun eigen 
47
wensen en ervaringen naar voren te kunnen brengen. 
 
 
7.5 Beantwoording evaluatievragen  
De doeltreffendheid en de doelmatigheid van het gevoerde beleid en de samenhang met 
kabinetsdoelstellingen 
RPE 11) Zijn de doelen van het beleid gerealiseerd?  
RPE 12) Hoe doeltreffend is het beleid geweest? Zijn er positieve en/of negatieve 
neveneffecten?  
VWS 3) In welke mate is het doel van een sterke positie van de cliënt met de bestaande 
financiële instrumenten bereikt?  
Bij doeltreffendheid is onderzocht in welke mate de doelen van het beleid gerealiseerd zijn: 
 Het delen van ervaringskennis wordt door de pg-organisaties actief uitgevoerd. Er wordt ruim 
60% van hun budget uitgegeven aan informatievoorziening en lotgenotencontact. Die uitgaven 
leiden tot herkenbare output voor de cliënten. Er komt een verschillend beeld uit diverse 
bronnen over de ontwikkeling van de omvang van de output in de afgelopen jaren. De conclusie 
is dat het per organisatie verschilt of men ondanks de bezuiniging de output in omvang op peil 
                                                           
47
  Twee voorbeelden: het Nivel heeft een online communicatie-interventie voor patiënten (PatientTIME) getest en in het AMC 
wordt onderzoek gedaan naar een ‘Vragenhulp’ (Question Prompt List) voor patiënten met kanker. 
 
Beleidsdoorlichting en evaluatie
