aanbesteding worden vormgegeven. De consequentie is dat PGOsupport minder ondersteuning 
aan pg-organisaties kan geven, wat de professionalisering van pg-organisaties kan schaden.  
 
Het effect van deze bezuiniging zal naar verwachting zijn dat het veld van pg-organisaties zich niet 
gewaardeerd voelt om hun rol voor de positie van de cliënt adequaat te kunnen vervullen. Met het 
verdwijnen van de vouchers en een afbouw van de ondersteuning wordt de samenwerking tussen 
organisaties minder gestimuleerd. Deze bezuiniging heeft als risico dat het veld verbrokkeld raak 
en zo minder stevig aan tafel zit om de ervaringen en belangen van cliënten goed in te brengen. 
 
 
7.4 Aanpassing of intensivering van het beleid 
Drie ontwikkelingen en opgaven voor het beleid 
Er zijn drie ontwikkelingen in het veld zichtbaar, die om anticipatie van het beleid vragen: 
 De samenleving individualiseert en burgers organiseren zich anders dan vroeger. Het lid 
worden van een vereniging en dat jarenlang blijven, neemt af. Met de komst van de sociale 
media is het mogelijk om op ad hoc basis met anderen in contact te komen. En dat kan bij een 
virtueel contact blijven, zonder dat mensen elkaar fysiek ontmoeten. De pg-organisaties staan 
voor de uitdaging om in die nieuwe omstandigheden hun cliënten te vinden en hun ervaringen 
te kunnen vergaren. Het beleidskader gaat uit van minimaal honderd betalende leden en dat 
wringt met de kenmerken van de veranderende samenleving. En de vraag is in welke mate 
individuele cliënten meer in staat zullen zijn om zelf hun belangen in te brengen en wat de 
aanvullende rol voor pg-organisaties daarbij is; 
 Positieve gezondheid. Het begrip van de gezondheid is in het licht van de individualisering van 
de samenleving breder getrokken. Het is niet een beperkte negatieve invulling van het 
bestrijden van ziekten, maar krijgt een positieve basis door uit te gaan van wat cliënten zelf 
kunnen doen en hoe zij hun leven willen inrichten. Die verbreding van het gezondheidsbegrip 
kan gaan schuren met de op aandoeningsgerichte invalshoek van pg-organisaties en de 
toetsing aan erkende aandoeningen en ziektes. Om cliënten te ondersteunen bij een bredere 
invulling van gezondheid komen ook andere thema’s in beeld, die bijvoorbeeld meer op het vlak 
van preventie, verzorging en welbevinden liggen, dan dat ze met de medische zorg te maken 
hebben; 
 De decentralisatie van het zorgbeleid heeft het speelveld verlegt naar lokale en regionale 
overheden. Hier komen de twee bovengenoemde trends samen van de individualiserende 
samenleving en een breder gezondheidsbegrip. Twee vragen komen dan op tafel. Wat is de rol 
van pg-organisaties en hun koepels om de positie van cliënten op dit lokale en regionale niveau 
te vertegenwoordigen? En wat is de rol van de Rijksoverheid in relatie tot deze organisaties en 
in relatie tot de andere lokale en regionale overheden? Het ministerie van VWS blijft in ieder 
geval de systeemverantwoordelijke. 
 
Uit de interviews en bovenstaande analyses is een aantal suggesties naar voren gekomen voor 
aanpassingen van het beleid mede met het oog op de bovengenoemde ontwikkelingen. Die 
aanpassingen zijn soms mogelijk binnen de huidige budgettaire kaders. En een aantal 
aanpassingen kan beter worden uitgevoerd als er meer budget zou zijn. Deze suggesties zijn ook 
de invulling van een eventuele uitbreiding van het budget met 20%.  
 
Aanpassen binnen budgettair kader: inzet onderuitputting 
Er is financiële ruimte in het budgettaire kader omdat er onderuitputting is. Zoals eerder is 
aangegeven, werd bij het bepalen van de subsidies rekening gehouden met 240 organisaties, maar 
blijken het anno 2015 een kleine 200 organisaties te zijn. Die onderuitputting (bij de 
 
Beleidsdoorlichting en evaluatie 
88
