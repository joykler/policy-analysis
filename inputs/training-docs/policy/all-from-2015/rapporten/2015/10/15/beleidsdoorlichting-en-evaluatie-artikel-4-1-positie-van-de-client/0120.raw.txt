De Zweedse patiëntenorganisaties krijgen verschillende vormen van ondersteuning van 
Socialstyrelsen (Nationale Raad voor Zorg en Welzijn), een overheidsorganisatie die in opdracht 
van het Ministerie van zorg en sociale zaken informatie verzamelt en beschikbaar stelt, 
standaarden ontwikkelt over patiëntveiligheid en toeziet op naleving daarvan. Socialstyrelsen 
ondersteunt patiëntenorganisaties onder andere door hen te betrekken bij de ontwikkeling van 
kwaliteitsstandaarden, data verzameling en door projecten te financieren. Zij ziet er ook op toe dat 
patiëntenorganisaties de subsidieregels van de landelijke overheid naleven. Andere belangrijke 
inkomensbronnen voor de Zweedse patiëntenorganisaties zijn lidmaatschapsgelden, Europese 
fondsen, donaties en projectgelden.  
 
 
De financiering van patiëntenorganisaties in het Verenigd Koninkrijk 
Kenschets van de patiëntenorganisaties 
De schattingen van het aantal patiëntenorganisaties in Engeland lopen sterk uiteen. Minimaal zijn 
er enkele duizenden patiëntenorganisaties. Baggott (2014) spreekt zelfs over 900.000 organisaties, 
maar dat is inclusief de vrijwilligersorganisaties die in de zorg werkzaam zijn. In grote lijnen hebben 
de organisaties dezelfde taken als in Nederland: belangenbehartiging, informatieverschaffing, 
ondersteuning van zorggebruikers en campagnes voor bewustwording van zorgthema’s en 
medische problemen. De grote organisaties richten zich op de meest voorkomende aandoeningen, 
hoewel soms ook op dit terrein sprake is van organisaties die elkaar beconcurreren. Er is een grote 
overlap van de pg organisaties met vrijwilligersorganisaties, waarvan de laatste een belangrijke rol 
hebben in de zorg en dienstverlening.  
 
In het Verenigd Koninkrijk is sinds 2008 National Voices de koepel vergelijkbaar met de NPCF in 
Nederland. National Voices is een coalitie van organisaties die werkzaam zijn op het terrein van de 
gezondheidszorg en sociale dienstverlening. Zij komt op voor de belangen van degenen die in 
contact komen met de National Health en de vrijwilligersorganisaties die hen helpen. National 
Voices wordt financieel gesteund door de overheid. Lidorganisaties betalen een bijdrage. Naast 
National Voices zijn er ook sterke organisaties van ggz cliënten (Mind) en familieleden van ggz 
cliënten (Rethink) die beiden al sinds de jaren zestig van de vorige eeuw actief zijn. De 
belangrijkste activiteiten van deze organisaties zijn ondersteuning van cliënten en familieleden, 
informatieverschaffing en belangenbehartiging. Deze organisaties afficheren zich als goede 
doelenorganisaties. De financiering is vooral gebaseerd lidmaatschap, fondsenwerving en 
commerciële activiteiten. Shaping our lives is een onafhankelijke netwerkorganisatie en denktank 
van lokale gehandicaptenorganisaties en zorggebruikers. Shaping our lives is een 
vrijwilligersorganisatie. Daarnaast zijn er een groot aantal landelijke instellingen die 
patiëntenorganisaties steunen en adviseren. 
 
Rol in het overheidsbeleid 
De National Health Service (NHS) is verantwoordelijk voor het overgrote deel van de 
gezondheidszorguitgaven in het Verenigd Koninkrijk. NHS organen zijn verplicht om 
patiëntenvertegenwoordigers en burgers te consulteren over veranderingen in de dienstverlening. 
Er zijn verschillen tussen de vier landen van het Verenigd Koninkrijk bij de uitvoering van de NHS. 
Door de Labour regering zijn in 1997 plannen ontwikkeld voor de modernisering van de NHS, mede 
vanwege de kritiek op haar functioneren. Het accent verschoof naar ‘partnership’ (partnerschap van 
burgers en patiënten), ‘involvement’ (betrokkenheid) en ‘the expert patient’ (de deskundige patiënt). 
Vanaf die tijd zijn er garanties voor een onafhankelijke klachtenregeling en afhandeling. Onder de 
conservatieve regering heeft een verschuiving plaatsgevonden waarbij meer nadruk komt te liggen 
op de individuele keuzevrijheid van consumenten, meer marktregulering en meer concurrentie. 
Deze verschuiving gaat samen met de campagne voor een Big Society en bezuinigingen op het 
 
Beleidsdoorlichting en evaluatie
