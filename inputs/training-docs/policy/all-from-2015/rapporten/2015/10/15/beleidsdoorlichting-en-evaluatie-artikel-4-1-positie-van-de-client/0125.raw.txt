Bijlage 4 Gedachte-experiment: Hoe ziet het 
zorglandschap eruit zonder pg-organisaties? 
Om de meerwaarde van gesubsidieerde pg-organisaties te bepalen, wordt als gedachte-experiment 
hieronder uitgegaan van het zorglandschap zonder (door de Rijksoverheid financieel ondersteunde) 
pg-organisaties. We halen de individuele pg-organisaties uit de zorgdriehoek. De cliënten en/of de 
koepels zullen dan de taken van de pg-organisaties moeten overnemen. Dan wordt helder wat de 
positieve en negatieve gevolgen zouden zijn als pg-organisaties er niet meer zijn. Via deze 
omgekeerde bewijslast wordt zo de doeltreffendheid van het beleid tegen het licht gehouden.  
 
 
 
Er zijn twee mogelijke modellen om zonder individuele pg-organisaties te werken, die elk hun eigen 
voor- en nadelen kennen en hieronder worden uitgewerkt:  
1. Individualiseren: (geen pg-organisaties, geen koepels). De individuele cliënt is zelfredzaam en 
legt zelf de contacten met zorgverleners en zorgverzekeraars. En cliënten zoeken ad-hoc 
onderling contact om elkaar te ondersteunen en informatie uit te wisselen; 
2. Bundelen: (geen individuele pg-organisaties, versterking van de koepels). De individuele pg-
organisaties krijgen geen geld meer en verdwijnen uit het zorglandschap. Hun taken worden 
voortaan door de drie koepels uitgevoerd.  
 
Model 1. Individualiseren 
Bij het model ‘Individualiseren’ wordt verondersteld dat pg-organisaties niet meer bestaan en dat 
individuele cliënten zelfredzaam zijn. In dit model is gebaseerd op individueel contact van cliënten 
met zorgaanbieders en verzekeraars. 
 
Contact zorgverlener en individuele cliënten  
Er worden diverse instrumenten ingezet om het contact tussen individuele cliënten en 
zorgverleners: 
 Ziekenhuizen organiseren patiëntenpanels om feedback te krijgen en de zorg te verbeteren; 
 De cliëntenraden kunnen beter benut worden om individuele ervaringen van cliënten, zeker op 
lokaal niveau, meer bij zorgverleners naar voren te brengen. Het is echter niet eenvoudig om 
 
Beleidsdoorlichting en evaluatie
