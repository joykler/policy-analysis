Aanpassing van de hoogte subsidie naar de grootte van de organisatie of de output 
 Verschuiving van geld naar kleinere organisaties; 
 Koppel geld aan de output. 
 
Van de bovengenoemde opties zijn in de ogen van de onderzoekers de meest kansrijke: 
aanpassen van de vouchers, een bijdrage vanuit de premie van de zorgverzekering en een bijdrage 
vanuit het Kwaliteitsinstituut. Bij de overige opties lijken de nadelen groter dan de voordelen. 
 
In de begroting van het ministerie van VWS voor het jaar 2015 is een bedrag voor artikel 4.1. 
opgenomen van € 25,8 mln. Als er 20% extensivering nodig is, dan is dat een bedrag van € 5,2 
mln. Deze extensivering kan met twee maatregelen worden ingevuld: 
 Het volledig afschaffen van het instrument van vouchers: opbrengst € 4,5 mln; 
 Het korten van het ondersteunen van pg-organisaties (bijdrage aan PGOsupport) met 25%, 
opbrengst € 0,7 mln.  
 
Er is financiële ruimte in het budgettaire kader omdat er onderuitputting is. Die onderuitputting (bij 
de instellingssubsidie en de voucherprojecten) kan benut worden voor de ophoging van de 
instellingssubsidie. Dat leidt tot een uitbreiding van middelen van € 35.000 naar € 47.500. 
 
Een verdergaande optie is het afschaffen van het instrument voucher en de geraamde middelen in 
te zetten als instellingssubsidie. Dat leidt dan tot een verhoging van de instellingssubsidie van  
€ 35.000 naar € 65.000 (en een voucher van 0). 
 
Voor de aanpassing en mogelijke intensivering (20% extra budget) van het beleid zijn in het licht 
van de conclusies van deze beleidsdoorlichting en de genoemde ontwikkelingen zes opties:  
1. Taak van belangenbehartiging weer in het takenpakket individuele PG-organisaties 
Het ministerie van VWS zou volgens de pg-organisaties belangenbehartiging moeten honoreren 
en financieren in de instellingssubsidie; 
2. Samenwerking belonen 
Voor samenwerking of fusie tussen pg-organisaties zou (los van het voucher-vraagstuk) een 
bonus voor een aantal jaar kunnen gelden; 
3. Lokaal regionaal 
Voor de decentralisatie en de rol van de overheden is eerst visieontwikkeling gewenst. Het 
ministerie van VWS heeft hierbij als systeemverantwoordelijke een initiëren de rol. Het is 
daarna te overwegen om de voorwaarde van het landelijk opereren van pg-organisaties los te 
laten en ook een aantal regionaal georganiseerde pg-organisaties vanuit de Rijksoverheid 
mede te ondersteunen. Ook voor andere overheden ligt hier een opgave; 
4. Uitbreiden van het aantal organisaties: breder dan aandoeningen 
In het beleidskader subsidiëring pg-organisaties worden de pg-organisaties gesubsidieerd op 
basis van een aandoening. Echter er zijn ziektebeelden, die nog niet aan één aandoening zijn 
te koppelen of waarvan nu nog geen diagnose gesteld kan worden. Deze organisaties zouden 
ook toegang tot het beleidskader gegeven kunnen worden; 
5. Loslaten van het ledenaantal 
De huidige netwerksamenleving is meer fluïde en organisaties zijn vaak tijdelijk en virtueel van 
karakter. Bij een intensivering van het beleid zou een aanpassing van dit ledencriterium passen, 
door op een andere manier te meten of een pg-organisatie een achterban van cliënten goed 
bedient; 
6. Stimuleren van inbreng van individuele cliënten in de ‘spreekkamer’. Er zijn verschillende 
instrumenten om cliënten beter in staat te stellen in het gesprek met zorgverleners hun eigen 
wensen en ervaringen naar voren te kunnen brengen.  
 
 
Beleidsdoorlichting en evaluatie 
93
