In de onderstaande tabel staan de vier taken en de vier instrumenten.  
 
Tabel 2.2  Taken en instrumenten uit de Visiebrief 
Taak Instrument Wie  
1. Delen van ervaringskennis Instellings- Patiënten- en gehandicaptenorganisaties 
subsidie (ca. 240): max. €35.000 per organisatie 
2. Gezamenlijk bijdragen aan de Voucher Samenwerkende organisaties: voucher van 
werking van zorg, ondersteuning en € 18.000 per organisatie 
participatie 
3. Regierol bij positioneren Instellings- en NPCF, Ieder(in) en LPGGZ (totaal € 4 mln.) 
ervaringsdeskundigheid projectsubsidie Samenwerking koepelorganisaties (die 
koepels aansluit op de agenda van het 
Kwaliteitsinstituut) (€ 2 mln.) 
4. Inbreng en bundeling van kennis Subsidie  en Tot 2013 subsidie PGOsupport 
opdracht PGO- Opdracht vanaf 2013 (€ 2,6 ex BTW) 
support 
 
Beleidskader 2011 en aanpassingen 2012 en 2013 
Het beleidskader voor subsidiëring van patiënten- en gehandicaptenorganisaties uit 2011 is de 
uitwerking van de Visiebrief en heeft betrekking op subsidies vanaf het jaar 2012. In het 
beleidskader zijn de uitgangspunten van het subsidiebeleid nader uitgewerkt en zijn de criteria 
(drempel-, organisatie-, inhoudelijke, toetredings- en kwaliteitscriteria) aangegeven. Er is 
aangegeven wat de beschikbare budgetten zijn, hoe de aanvraagprocedure is en welke 
beoordelingscriteria gelden. Het betreft hier: 
 Subsidiestroom 1: delen van ervaringskennis: instellingssubsidie; 
 Subsidiestroom 2: gezamenlijk bijdragen aan de werking van zorg, ondersteuning en 
maatschappelijke participatie: vouchers; 
 Subsidiestroom 3: Regierol bij het positioneren van ervaringsdeskundigheid: subsidie voor de 
koepels. 
 
Omdat er een bezuiniging plaatsvindt, zijn er overgangsbepalingen opgenomen om zo de 
instellingssubsidies gefaseerd af te bouwen.  
 
In het beleidskader 2011 is een bijlage opgenomen met een toelichting op de hoogte van de 
nieuwe instellingssubsidie. De kernpunten hieruit zijn: 
 
Organisaties zijn zelf verantwoordelijk voor hun instandhouding. De doelgroep waarop een organisatie zich 
richt, dient deze organisatie zodanig waardevol te vinden dat er bereidheid bestaat een bijdrage te leveren 
voor instandhouding door middel van contributie, donatie, de aanschaf van producten of anderszins. 
Subsidie kan deze basis niet vervangen. De in dit beleidskader beschreven instellingssubsidie beoogt voor 
pg-organisaties een aantal basisactiviteiten mogelijk te maken ten behoeve van lotgenotencontact en 
informatievoorziening.  
 
In 2009 ontvingen pg-organisaties gemiddeld € 68.261 subsidie. Dit bedrag was bestemd voor de vier 
basisactiviteiten/kerntaken lotgenotencontact, voorlichting, belangenbehartiging en professionalisering en 
de twee optionele activiteiten kwaliteitstoetsing en dienstverlening. In het nieuwe beleidskader wordt de 
ondersteuning van twee van deze zes activiteiten/taken voortgezet: lotgenotencontact en 
informatievoorziening (vergelijkbaar met voorlichting). De beoogde bezuiniging op het budget voor pg-
organisaties bedraagt iets meer dan 40%. Daarnaast blijkt zowel uit het Brancherapport als uit de evaluatie 
dat verdere professionalisering en het gebruik van nieuwe en sociale media een efficiëntieverbetering 
mogelijk maken, juist ook op het gebied van lotgenotencontact en informatievoorziening.  
 
Beleidsdoorlichting en evaluatie 
25
