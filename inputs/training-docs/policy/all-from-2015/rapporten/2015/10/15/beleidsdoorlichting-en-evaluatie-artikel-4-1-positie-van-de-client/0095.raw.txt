Bijlage 1 Toelichting beleving pg-organisaties 
Het Verwey-Jonker Instituut onderzocht de beleving van pg-organisteis van het beleid voor de 
positie van de cliënt. In de hoofdtekst van dit rapport staan de conclusies. In deze bijlage wordt 
dieper ingegaan op onze waarnemingen in de focusgroepen en de interviews. 
 
Focusgroepen met de pg organisaties 
Er zijn drie focusgroepen met medewerkers van pg-organisaties gehouden: één focusgroep met de 
kleine (<500 leden), één met de middelgrote (500-2000 leden) en één met de grote PG-
organisaties (>2000 leden). Er is hierbij gezorgd voor een voor spreiding in patiëntenorganisaties, 
familieorganisaties, gehandicaptenorganisaties en ggz-organisaties. Ook is hierbij gelet op 
vertegenwoordiging van organisaties voor zeldzame aandoening.  
 
Aan elke focusgroep namen tussen de 6 en 11 vertegenwoordigers van de pg-organisaties deel. 
Onder aan deze bijlage vindt u een overzicht van de deelnemende vertegenwoordigers per 
focusgroep. De focusgroepen vonden plaats op basis van een van te voren opgestelde topiclijst. In 
de focusgroepen zijn de volgende onderwerpen besproken: 
 De beleving van de aangepaste subsidiesystematiek voor de pg-organisaties; 
 De rol van de koepels en PGOsupport; 
 Mogelijke verbeteringen. 
 
Interviews met medewerkers van de koepels en PGOsupport 
Hiernaast hielden de onderzoekers van het Verwey-Jonker Instituut vier face-to-face interviews met 
een medewerker en de directeur van de NPCF, Ieder(In), LPGGz en de directeur van PGOsupport. 
Hierbij zijn zowel vragen gesteld over de beleving van aangepaste subsidiesystematiek voor de 
eigen organisatie als over hoe zij hier tegenaan kijken bij hun leden/de pg-organisaties.  
 
Beleving van de aangepaste subsidiesystematiek voor de pg-organisaties 
We bespreken hoe de aangepaste subsidiesystematiek voor de pg-organisaties beleefd wordt door 
zowel de pg-organisaties zelf als door de koepels en PGOsupport. Het gaat hierbij om drie 
onderdelen van de subsidieverstrekking: de instellingssubsidie voor de pg-organisaties, de 
voucher-projecten en de relatie met de koepels. Tevens wordt aandacht besteed aan het proces 
voor verbetering van kwaliteit met de top20-projecten, waar de koepels en pg-organisaties zijn 
betrokken met ondersteuning van PGOsupport. 
 
De aangepaste subsidiesystematiek voor de pg-organisaties 
Beleid VWS tegenstrijdig wanneer het gaat om de derde partijrol  
De pg-organisaties geven aan dat de kern van het beleid van VWS nog steeds is dat de pg-
organisaties de derde partij rol moeten vervullen (naast zorgverzekeraars en zorgaanbieders), 
maar tegelijkertijd is er hiervoor vanuit VWS onvoldoende financiering. Veel pg-organisaties zijn 
verbolgen over deze tegenstelling. Een kleine pg-organisatie:  
 
‘VWS zegt wel dat we de derde partij zijn, maar verder moet je het wel zelf maar uitzoeken.’  
 
Een medewerker van een grote pg-organisatie vertelt dat in 2006 de zorgverzekeringswet is 
aangenomen waarbij PG-organisaties een belangrijke rol zouden krijgen, en daarbij ook de 
middelen om die rol te vervullen.  
 
 
Beleidsdoorlichting en evaluatie 
95
