 Het Zorginstituut Nederland geeft aan dat een andere primaire taak van de ’pg-organisaties is 
het meebepalen wat goede zorg is. Dat is een nieuwe taak en die is niet in te vullen met 
individuele cliënten. Het is een wettelijke taak (per 1-1-2014) voor pg-organisaties om mee te 
werken aan de kwaliteitsstandaarden en meetinstrumenten en deze met de andere partijen in 
de zorg (zorgverleners en zorgverzekeraar) aan te bieden aan het Register van het 
Kwaliteitsinstituut. Ook wordt er met pg-organisaties overlegd over welke vorm van zorg wel of 
niet verzekerd zouden moet zijn. PG-organisaties zijn meer in staat om hierover afwegingen te 
maken, dan individuele patiënten, die een eigen belang hebben; 
 De zorgverzekeraar bevestigt het belang van georganiseerde patiënten. De clustering van de 
verschillende facetten waarmee de pg-organisaties zich bezig houden (partners voor 
ziekenhuizen, zorgverzekeraars, huisartsen, verzamelaar van patiëntenverhalen, etc.) is 
belangrijk voor hun werk.  
 
Model 2: Bundelen  
Bij het model ‘Bundelen’ wordt verondersteld dat individuele pg-organisaties niet meer bestaan en 
dat de koepels worden versterkt om gebundeld het belang van de cliënt te vertegenwoordigen.  
 
Cliënten identificeren zich met hun aandoening 
Veel patiënten identificeren zich met hun handicap (“wij hebben die aandoening”). Dit geldt voor de 
leden als voor de organisaties. Er zijn verschillende praktijkvoorbeelden, waarbij cliënten een 
samenwerking of fusie van enkele pg-organisaties hebben geremd. Er is overwogen om een 
organisatie van patiënten met een bepaald ziektebeeld samen te laten gaan met patiënten met een 
redelijk vergelijkbaar ziektebeeld. Dat werkte toch niet door de identificatie van de patiënten met 
hun specifieke aandoening en zij geen ‘last’ wilde hebben van het imago/stigma van de andere 
aandoening (ging om twee vormen van psychisch leed). Een andere pg-organisatie noemde als 
voorbeeld dat er een workshop over twee verschillende aandoeningen werd gegeven. Daar 
kwamen minder mensen op af dan als de workshop voor één specifieke aandoening was 
georganiseerd. Bij het model centralisatie gaat die identificatie met de aandoening verloren.  
 
De rol van bijdragen aan wetenschappelijk onderzoek 
Een belangrijke taak van pg-organisaties is het input geven voor wetenschappelijk onderzoek (denk 
bijvoorbeeld aan het ontwikkelen van betere medicijnen). De zorgverzekeraar merkte op dat de 
kleinere pg-organisaties de laatste jaren door de bezuiniging het moeilijker hebben. Juist de kleine 
organisaties zijn voor deze zorgverzekeraar belangrijk om er bij te betrekken. Het geeft meer kracht 
aan op het moment dat je de daadwerkelijke pg-organisatie betrekt i.p.v. een grote koepel.  
 
Koepels niet goed gevoed door kleine en middelgrote organisaties 
Uit de focusgroepen blijkt dat het contact van pg-organisaties met hun koepel wisselend wordt 
ervaren. Voor met name de kleinere en middelgrote vrijwilligersorganisaties, lukt het niet om 
regelmatig bij overleg met hun koepel te zijn en inbreng te hebben in de belangenbehartiging via de 
koepel. In het model centralisatie zouden de koepels meer contact moeten zoeken met individuele 
patiënten. Dat is nog een slag complexer, dan contact leggen met de (kleine) pg-organisaties.  
 
Professionalisering en kosten 
Uit de referentiegroep komt naar voren dat de koepels professioneel werken en dat dit in mindere 
mate geldt voor verschillende (kleinere) pg-organisaties. Door te centraliseren, kan de kwaliteit van 
met name de belangenbehartiging worden versterkt. Ook zijn er (enige) voordelen te behalen op 
het punt van de kosten. Door bundeling kan bespaard worden op huisvesting en administratie. 
Echter, de belangrijkste kostenpost zijn het personeel. Bij pg-organisaties werken veel vrijwilligers 
en bij de koepels zijn dat er relatief minder en zijn er meer beroepskrachten. Centralisatie leidt dan 
niet tot een besparing.  
 
Beleidsdoorlichting en evaluatie 
127
