1.3 Aanpak 
1.3.1 Doeltreffendheid 
In deze beleidsdoorlichting wordt in beeld gebracht wat de doelen van het beleid zijn gericht op het 
versterken van de positie van de cliënt. De individuele pg-organisaties en de koepels van pg-
organisaties hebben in de begroting van VWS een centrale rol om de positie van de cliënt te 
versterken. In de beleidsdoorlichting wordt ingegaan op de instrumenten, die voor het beleid 
worden ingezet. Het betreft hier diverse subsidies voor pg-organisaties, hun koepels en een 
ondersteunende organisatie (PGOsupport). Er wordt geanalyseerd wat de resultaten zijn van het 
beleid en of daarmee de doelen worden gediend. Dit vormt de beoordeling van de doeltreffendheid 
van het beleid. 
 
 
1.3.2 Doelmatigheid 
Vervolgens wordt geanalyseerd in welke mate de ingezette middelen hebben geleid tot het 
bereiken van de doelen. Zo wordt beoordeeld of de aanpak doelmatig is. 
 
 
1.3.3 Vijf bronnen 
Er zijn vijf bronnen voor deze beleidsdoorlichting gebruikt: 
 Focusgroepen van pg-organisaties; 
 Een referentiegroep van spelers in het veld, die geen PG-subsidie ontvangen; 
 Interviews met sleutelspelers; 
 Data van subsidieverstrekking; 
 Literatuur, waaronder evaluaties van het beleid, monitors en ervaringen uit het buitenland.  
 
Focusgroepen 
In de focusgroepen bespreken we hoe de pg-organisaties de financiële instrumenten en de 
uitvoering ervan beleven: 
 Kunnen zij hun taken naar behoren doen?  
 Zijn zij meer gaan samenwerken met andere pg-organisaties?  
 En hoe verloopt deze samenwerking? Etc.  
 
Er zijn drie focusgroepen gehouden met medewerkers van pg-organisaties:  
 één focusgroep met de kleine (<500 leden); 
 één met de middelgrote (500-2000 leden); 
 één met de grote pg-organisaties (>2000 leden).  
 
Daarbij is ervoor gezorgd voor spreiding in pg-organisaties, familieorganisaties, gehandicapten-
organisaties en ggz-organisaties. Aan elke focusgroep namen tussen de 6 á 8 pg-organisaties deel.  
 
De referentiegroep 
Voor deze beleidsdoorlichting hebben we met een referentiegroep gewerkt. De referentiegroep is 
uit zeven diverse organisaties opgebouwd, die kennis van het veld hebben, maar geen subsidie 
vanuit het beleidskader van VWS ontvangen: 
 Twee pg-organisaties, die om verschillende redenen geen subsidie ontvangen (aandoening niet 
erkend, er is al een andere organisatie met dezelfde aandoening);  
 Een organisatie, die zich richt op het optekenen van ervaringen van patiënten met verschillende 
aandoeningen; 
 Twee organisaties die zich bezighouden met cliëntenraden;  
 Een zorgverzekeraar;  
 
Beleidsdoorlichting en evaluatie
