Hoewel niet gefinancierd door de instellingssubsidie, doen de pg-organisaties nog wel aan 
belangenbehartiging zij het met kunst en vliegwerk, overbelasting ligt op de loer.  
 
Vouchersysteem werkt niet goed 
De pg-organisaties en de koepels vinden dat het voucher-systeem niet goed werkt en te inflexibel 
is. Een vertegenwoordiger van een middelgrote pg-organisatie verwoordt dit als volgt: 
 
‘Nu is samenwerking afgedwongen en tot een doel op zich geworden, terwijl het een middel moet zijn om 
samen inhoudelijk meer te bereiken.’  
 
De medewerker van Ieder(In) die wij spraken geeft aan dat organisaties het geld gebruiken om 
zichzelf in stand te houden en relevant te blijven, het voucher-systeem daagt niet uit om te 
innoveren.  
 
Sommige organisaties ‘geven hun voucher weg’ en zijn weinig betrokken bij het project. Vanuit de 
NPCF wordt aangegeven:  
 
‘Als je als organisatie de mankracht er niet voor hebt kun je er niets anders mee dan de voucher inzetten 
voor een andere organisatie.’  
 
Een vertegenwoordiger van een middelgrote pg-organisatie die penvoerder is van een 
voucherproject zegt hierover:  
 
‘Er was een andere partij die niet kon investeren in een voucherproject, maar de voucher ook niet terug 
wilde geven aan VWS. Die hebben het ons gegund.’  
 
Met name de grote organisaties kunnen penvoerder zijn, zij zijn dan ook gelijk de actiefste. Voor de 
kleinere is dit niet mogelijk i.v.m. de capaciteit die dit vraagt. Een vertegenwoordiger van een kleine 
pg-organisatie:  
 
‘Het probleem van de voucher-systematiek is, het maakt de rijke pg-organisaties rijker en de kleinere niet. 
Het penvoerder schap ligt veelal bij grote pg-organisaties.’  
 
Doordat bij een project tenminste zeven organisaties betrokken moeten zijn sluiten de onderwerpen 
vaak niet goed aan bij de individuele organisaties, het zijn vaak compromisvoorstellen waar de 
individuele organisaties weinig aan hebben. Een vertegenwoordiger van een kleine organisatie 
hierover:  
 
‘Het voucher systeem remt innovatieve ideeën, omdat ze te oppervlakkig zijn. Er moet raakvlak zijn met de 
eigen organisatie en er moeten tenminste zeven organisaties meedoen. Het raakt hier dan aan, maar is het 
net niet.’  
 
Ook belemmert volgens sommige vertegenwoordigers van pg-organisaties het vouchersysteem de 
continuïteit, de ontwikkelde producten moeten meestal onderhouden blijven worden.  
 
‘Verenigingen kunnen niet bouwen op een éénmalige injectie. Bouwen kan alleen maar als er meer 
zekerheid is’, aldus een vertegenwoordiger van een grote pg-organisatie.  
 
Vanuit Ieder(In) wordt hierover gezegd:  
 
‘Wat je bij de voucherprojecten ziet, is dat wanneer het project ten einde loopt vooral de kleine en 
middelgrote organisaties geen tijd en geld hebben om de implementatie goed te verzorgen en de 
 
Beleidsdoorlichting en evaluatie
