Samenwerking met andere pg-organisaties en de koepels wisselt 
Er komt een wisselend beeld naar boven wat betreft de samenwerking onder andere pg-
organisaties en koepels. Enige pg-organisaties zoeken samenwerking op bij bijscholing of het 
organiseren van gezamenlijke symposia. De relatie met de koepels toont variatie: sommige pg-
organisaties hebben weinig contact met de koepels. Bij andere organisaties is er meestal contact 
met één van de koepels. Zo hebben bijvoorbeeld pg-organisaties die in de geestelijke 
gezondheidszorg opereren vaker contact met LPGGz dan met de andere twee koepels. De 
samenwerking met de koepels wordt in algemene zin goed ervaren door de pg-organisaties. Het 
geeft de kans om het netwerk te vergroten, en het in contact komen met andere partijen. De 
koepels hebben ook een aanmoedigende rol, zeker als het gaat om specifieke projecten.  
 
De taken van pg-organisaties zijn breed 
Naast de vier taken die in de visiebrief Bundel je kracht, samen sterk zijn beschreven, noemt de 
referentiegroep aanvullende taken die pg-organisaties (zouden moeten) doen. Deze zijn: bijdragen 
aan (wetenschappelijk) onderzoek, deskundigheidsbevordering en het helpen bij de ontwikkeling 
van een sociale kaart die informeert over de aanwezigheid en beschikbaarheid van diensten op 
lokaal niveau. Tevens benadrukken de pg-organisaties dat de individuele patiënten de nodige 
informatie op internet en social media kunnen vinden maar dat de rol van de pg-organisaties daarbij 
van belang is ten opzichte van hun relatie met de zorgverleners en de zorgverzekeraars.  
 
De positionering van de patiënt moet gefaciliteerd worden 
Naast het financiële beleid van VWS merken enkele pg-organisaties op dat om de positie van de 
patiënt daadwerkelijk sterker te maken goed nagedacht moet worden over de positie van de cliënt 
voordat ze als partij ergens worden neergezet. Het programma van ZonMw over de 
17
patiëntenparticipatie was een goed voorbeeld van de positionering van de patiënt binnen de 
gezondheidszorg.  
 
De vouchers zijn goed voor de bundeling van kennis maar niet uitvoerbaar  
De referentiegroep is in het algemeen bekend met het instrument van de vouchers. Hoewel deze 
organisaties niet in aanmerking komen voor dit instrument, vinden ze de gedachte van organisaties 
en kennis bundelen goed omdat dit ten goede komt aan de generieke doelgroep. Wel wordt er 
opgemerkt dat de vouchers voor veel administratie en afstemmingmomenten tussen de 
deelnemende organisaties zorgen. Dit leidt tot een vertraging met het daadwerkelijk uitvoeren van 
projecten omdat er eerst consensus moet worden bereikt.  
 
Uit de interviews is ook de suggestie genoemd om een evaluatie van het vouchersysteem te laten 
uitvoeren. De vouchers worden ingezet op projecten met een bepaalde looptijd en het risico 
hiermee is dat er geen duurzame oplossing komt voor de problemen die de projecten proberen op 
te lossen. Na afloop van het project bestaat de kans dat een nieuwe werkwijze bij de 
samenwerkende organisaties niet wordt geïmplementeerd, als de financiering is opgedroogd.  
 
Verschillende beelden over de noodzaak van een overheidssubsidie 
Als de pg-organisaties geen subsidie vanuit de overheid krijgen worden ze gestimuleerd om 
“creatief” te worden met het vinden van financiële middelen. De mening onder de referentiegroep 
wisselt als het gaat om de noodzaak om jaarlijks een overheidssubsidie te ontvangen. Voor 
sommige organisaties is een subsidie niet nodig. Andere organisaties pleiten voor een 
onkostenvergoeding (bijvoorbeeld reiskostenvergoeding, huisvesting en exploitatiekosten) om een 
structurele, solide financiële basis te krijgen voor de pg-organisaties. Het geld is nodig om de 
kwaliteit van het werk zo hoog mogelijk te houden. Hierbij dient opgemerkt te worden dat de 
                                                           
17
  Dit programma liep van 2009 tot en met 2013. Voor meer informatie verwijzen we naar 
http://www.zonmw.nl/nl/programmas/programma-detail/patientenparticipatie-in-onderzoek-kwaliteit-en-beleid/algemeen/.  
 
Beleidsdoorlichting en evaluatie
