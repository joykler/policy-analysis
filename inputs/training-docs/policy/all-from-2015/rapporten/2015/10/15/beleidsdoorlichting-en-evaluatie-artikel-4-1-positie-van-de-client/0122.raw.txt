De financiering van patiëntenorganisaties in Frankrijk 
Kenschets van de patiëntenorganisaties 
Het geschatte aantal patiëntenorganisaties in Frankrijk loopt sterk uiteen. Sommige bronnen 
spreken over 4000 organisaties, waartoe ook familie- en vrijwilligersorganisaties in de zorg 
gerekend worden. Anderen noemen een aantal van 400 organisaties. In beide gevallen zijn deze 
organisaties meestal klein en opereren op lokaal of regionaal niveau (Keizer, 2012). Dertig à veertig 
organisaties/ federaties zijn groot en enkele honderden organisaties zijn van middelgrote omvang. 
In vergelijking met andere patiëntenorganisaties in Europa zijn de grote organisaties in Frankrijk 
groot wat betreft het aantal leden en de middelen waarover ze beschikken. Voorbeelden hiervan 
zijn de Spierziektevereniging (Muscular Dystrophy Association) en de Diabetesvereniging. Enkele 
van deze organisaties hebben van het ministerie van gezondheid een speciale status gekregen wat 
hen het recht geeft om te participeren in beleidsprocessen. Keizer spreekt in zijn overzicht over 144 
organisaties die deze status hebben gekregen.  
 
In 1996 is de koepel CISS (Collectif Interassociatif sur la Santé) opgericht waar meer dan 40 
associaties van patiënten, familieleden, gehandicapten bij zijn aangesloten. Zij vertegenwoordigen 
meer dan 100.000 personen verdeeld over 22 regio’s. De CISS is voor de regering en andere 
partners in het gezondheidsbeleid de belangrijkste gesprekspartner. De CISS is grotendeels (75%) 
gefinancierd door de Franse overheid en beschikt over een bescheiden budget van naar schatting 
2 miljoen euro.  
 
De rol in het overheidsbeleid 
Sinds 2002 is de rol van de patiëntenorganisaties in het overheidsbeleid erkend en zijn 
verschillende patiëntenrechten in de wetgeving vastgelegd. Deze wetgeving heeft geleid tot 
kennisinstituten en adviesorganen waarin patiëntenvertegenwoordigers participeren zoals de 
Conference National de Santé (CNS) en de Conférences regionales de Santé (CRS). CNS 
publiceert jaarlijks een rapportage over de rechten van consumenten in de gezondheidszorg. De 
CRS is het adviesorgaan voor de regionale bestuurders bij het opstellen van zorgplannen (Plan 
regionale de Santé Publique). Het kwaliteitsinstituut in Frankrijk is de Haute Autorité de santé 
(HAS) die een onafhankelijk publiek orgaan is en financiële autonoom is. De relaties tussen de 
HAS en de patiëntenorganisaties is geregeld via een raamwerk van rechten en plichten voor 
vertegenwoordigers van patiënten en consumenten. Centraal daarin staat de erkenning en 
verdieping van de waarde van ervaringskennis. Patiëntenvertegenwoordigers krijgen daarin 
dezelfde rechten als andere experts (medisch of wetenschappelijk). Ze hebben recht op een 
onkostenvergoeding en vacatiegeld. Daarnaast tekenen zij een verklaring die hen verplicht tot 
vertrouwelijkheid en voorkomt dat zij met conflicterende belangen geconfronteerd worden. 
 
De Mission des Associations et de la representation des usagers is een onderdeel van het 
Ministerie van gezondheid die de participatie van de patiënt-consument in de verschillende 
structuren van het zorgstelsel faciliteert. In 2015 is l'Institut pour la Démocratie en Santé (IPDS) in 
het leven geroepen als opleidingsinstituut voor patiëntenvertegenwoordigers. 
 
Financiering van patiëntenorganisaties 
De gehandicaptenorganisaties worden traditioneel door de staat gefinancierd; deels omdat zij 
voorzien in medische- en sociale dienstverlening. Patiëntenorganisaties zijn afhankelijk van private 
fondsen, lidmaatschapsgelden en fondsenwerving (Keizer, 2012). Alleen de grote 
patiëntenorganisaties beschikken over aanzienlijke middelen. De Spierziekten vereniging in 
Frankrijk (AFM) beschikt jaarlijks over een bedrag van € 100 miljoen en heeft plus minus 600 
stafleden in dienst. Sinds 1987 organiseert de AFM de Telethon, een marathon tv show van 30 uur 
in Frankrijk en Italië die in Frankrijk gecombineerd wordt met tienduizenden lokale acties. Het doel 
 
Beleidsdoorlichting en evaluatie 
122
