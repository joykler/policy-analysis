Zuid-Holland en Cliëntenbelang Amsterdam verrichten activiteiten in Noord-Holland, Zorgbelang 
Gelderland in Utrecht en het Gooi, Zorgbelang Brabant vanaf 2016 in Zeeland. De regionale 
Zorgbelang organisaties zijn met elkaar verbonden in een brancheorganisatie; Zorgbelang 
25
Nederland .  
 
De RCO’s zijn de laatste jaren kleiner geworden en zijn meer en meer afhankelijk van vrijwillige 
inzet. Ook hier hebben de financieringskaders ertoe geleid dat er minder professionals betrokken 
kunnen worden in de werkzaamheden.  
 
De pg-organisaties: veelal landelijk actief 
De pg-organisaties richten zich veelal op landelijke activiteiten. Er is nauwelijks contact tussen de 
lokale en regionale cliëntorganisaties en de landelijke pg-organisaties. Enkele grote en middelgrote 
pg-organisaties vertellen in de focusgroepen dat ze regionale afdelingen hebben. En hele grote pg-
organisaties (zoals bijvoorbeeld de diabetesvereniging) hebben lokale afdelingen in de grotere 
steden. De directeur van het LPGGz geeft aan dat sommige pg-organisaties zich op het regionale 
niveau richten, maar dat het gros hier niet aan toekomt. De pg-organisaties die lokaal een afdeling 
of club actieve mensen hebben richten zich op lotgenotencontact (wat natuurlijk een lokale 
component heeft) maar nauwelijks op vertegenwoordiging (bijvoorbeeld in Wmo-raden) of lokale 
belangenbehartiging.  
 
De middelgrote pg-organisaties stellen dat regionale en lokale activiteiten niet haalbaar zijn: ‘In elke 
gemeente een vrijwilliger, zie je het voor je?’ Een medewerker van een grote pg-organisatie vertelt 
dat er ook bij hen weinig capaciteit is om structureel lokaal iets te organiseren. Slechts één 
vertegenwoordiger van een kleine organisatie heeft daar een andere mening over: ‘We zijn veel 
meer lokaal gaan werken en hebben meer relaties met gemeenten.’ De andere kleine organisaties 
menen dat hun doelgroep te klein is om zich op het regionale of lokale niveau te richten. 
 
De koepels van de pg-organisaties: richten zich naast het landelijk niveau ook op het lokale 
niveau 
De koepels van de pg-organisaties – NPCF, Ieder(in) en LPGGZ - richten zich naast het landelijke 
niveau steeds meer ook op het lokale/regionale niveau. Lokale en regionale belangenbehartigers 
zijn aangesloten bij Ieder(in) en maken deel uit van de Regiokamer van LPGGz. De Zorgbelang 
organisaties zijn aangesloten bij de NPCF. Ook hebben alle drie de koepels programma’s die een 
rol spelen in de aansluiting tussen het landelijke en lokale/regionale niveau: Regie in de regio, Zorg 
verandert en Mijnkwaliteitvanleven.nl.  
 
Ieder(in) 
Naast de landelijke pg-organisaties zijn ook provinciale, regionale en lokale platforms aangesloten 
bij Ieder(in). Ieder(in) ondersteunt deze platforms en organisaties. De lokale belangenbehartigers 
die we spraken zeggen blij te zijn met de ondersteuning vanuit Ieder(In). Een lokale 
belangenbehartiger zegt: ‘Als kleine organisatie zijn we niet in staat om beroepskrachten aan te 
nemen, dus Ieder(In) is handig voor ondersteuning. Dit hebben we hard nodig. Ze brengen ons op 
de hoogte van zaken die ze landelijk aan de orde stellen en vragen ons om mee te doen aan een 
panel. We voeden elkaar.’ Wel is het voor deze lokale belangenbehartigers soms een te grote 
belasting om naar Utrecht te gaan voor een vergadering, het contact verloopt vaak telefonisch of 
26
per email. Verder is Ieder(in) penvoerder van het programma ‘Zorg Verandert’ . Dit is een 
                                                           
25
  Zorgbelang Nederland is aanspreekpunt en spreekbuis voor het contact met de landelijke patiëntenorganisaties. Via 
Zorgbelang Nederland kunnen de Zorgbelang organisaties zich profileren als gesprekspartner voor de landelijke politiek, 
zorgaanbieders en zorgverzekeraars. Zorgbelang Nederland treedt tevens op als coördinator bij gezamenlijke projecten. 
(Bron: http://www.zorgbelang-nederland.nl/index.php?p=35). 
26
  Zorg Verandert wordt gesteund door het ministerie van Volksgezondheid, Welzijn en Sport (VWS). Het programma wordt 
uitgevoerd via een samenwerkingsverband van twaalf cliënt-, patiënt- en belangenorganisaties: penvoerder Ieder(in), 
 
Beleidsdoorlichting en evaluatie
