NHS budget.  
 
Patiëntenorganisaties worden op landelijk niveau geconsulteerd bij belangrijke beleidswijzigingen. 
Op lokaal niveau zijn Local Health Watch organizations opgezet. Deze Health Watch organisaties 
worden geleid door lokale besturen. De patiëntenorganisaties hebben veel last van de 
bezuinigingen op de NHS en de lokale budgetten voor zorg en dienstverlening. Dit gaat ten koste 
van de gelden die beschikbaar zijn voor de vrijwilligersorganisaties in de zorg (waaronder de 
patiëntenorganisaties). De bezuinigingen zijn er debet aan dat volgens Baggott (2014) spanningen 
zijn tussen de dienstverlenende taak van de patiëntenorganisaties en de 
48
belangenbehartigingstaak . Volgens Baggott creëert decentralisatie van taken naar het lokale 
bestuur (multi level government) voor de patiëntenorganisaties zowel bedreigingen (versplintering) 
als nieuwe kansen (meer samenwerking tussen organisaties). 
 
Baggott vraagt aandacht voor het belang van de onafhankelijkheid van de patiëntenorganisaties en 
stelt de volgende vragen: 
 Hoe kunnen zij hun onafhankelijkheid bewaren in een toenemende competitieve omgeving waar 
zij ook met elkaar moeten concurreren om dienstverleningscontracten binnen te slepen?  
 Hoe kun je als sector of sociale beweging voorkomen dat je uit elkaar gespeeld wordt?  
 Hoe kunnen patiëntenorganisaties overleven in een tijd dat budgetten gekort worden en 
teruglopende donaties?  
 Individuele en collectieve participatie kunnen elkaar ondermijnen, maar ook versterken: hoe om 
te gaan met de spanning tussen individuele patiëntenparticipatie en collectieve participatie?  
 
Financiering van patiëntenorganisaties 
Volgens Baggott (2003) had in 2003 6% van de patiëntenorganisaties meer dan tien miljoen pond 
aan inkomsten. De meeste groepen hadden 1 miljoen pond of minder per jaar aan inkomsten. 
Inkomensbronnen zijn financiële ondersteuning door de overheid, lidmaatschapsgelden, donaties, 
goede doelenfondsen en nalatenschappen.  
 
De financiële ondersteuning van de overheid is gericht op vrijwilligersorganisaties in de zorg die het 
beleid van de overheid ondersteunen. Er zijn drie typen van ondersteuning: financiële 
ondersteuning voor de kernactiviteiten (core funding), financiële ondersteuning voor faciliteiten 
(kantoor plus bijbehorende goederen) en project financiering. Om in aanmerking te komen voor een 
grant moeten patiëntenorganisaties aan verschillende eisen voldoen. Condities zijn dat de 
organisatie innovatief is en van landelijke betekenis, dat ze bijdraagt aan de (hoge) kwaliteit van de 
zorg en sociale dienstverlening en de National Health promoot. In 2008 heeft het Departement 24 
miljoen pond aan financiële ondersteuning uitgegeven.  
 
De financiering van patiëntenorganisaties door de farmaceutische industrie is een omstreden 
thema bij de patiëntenorganisaties. Slechts een vierde van de organisaties die op deze wijze 
financieel ondersteund worden geven dit toe (Keizer, 2012). De farmaceutische industrie heeft een 
code opgesteld om de relaties met patiëntenorganisaties transparant te maken. De landelijke 
overheid staat deze financiële banden toe onder de voorwaarden dat deze betrokkenheid 
transparant is en in overeenstemming met de Code.  
 
 
                                                           
48
  Baggott spreekt meestal over het Verenigd Koninkrijk als geheel maar op andere momenten beperkt hij zijn conclusies tot 
Engeland.  
 
Beleidsdoorlichting en evaluatie 
121
