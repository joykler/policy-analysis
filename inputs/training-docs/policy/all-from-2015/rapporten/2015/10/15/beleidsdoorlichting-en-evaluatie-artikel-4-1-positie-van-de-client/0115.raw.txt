 Ze kunnen niet meer als regionale speler inzet plegen bij de transitie in de betreffende regio en 
collectieve belangenbehartiging regionaal vormgeven; 
 Het Adviespunt Zorgbelang, waar mensen klachten kunnen indienen en ondersteuning krijgen 
bij klachten rondom de care, houdt voor de betreffende regio op te bestaan. (In de langdurige 
zorg kunnen ze dit wel blijven overal blijven doen, omdat de zorgverzekeraars dit financieren).  
 
De effecten hiervan zijn volgens de directeur van Zorgbelang Nederland dat het voor mensen 
steeds moeilijk wordt om op te komen voor hun belangen. Mensen die lokaal vrijwillig als 
belangenbehartiger werken, zijn dan helemaal op zichzelf zijn aangewezen. Voor praktische 
begeleiding kunnen ze nergens meer terecht. Er is geen enkele partij die dat nu op zich neemt, er 
is geen financiering meer voor, aldus de directeur. Een lokale belangenbehartiger zegt over de 
gevolgen van het verdwijnen van een regionale Zorgbelang organisatie: ‘Als zorgbelang zou 
verdwijnen dan kunnen wij als minder makkelijk contacten kunt leggen met collega organisaties, 
dan zijn er minder thema bijeenkomsten en kunnen we minder makkelijk ondersteuning vinden.’ 
 
Geen goede aansluiting tussen landelijk en lokaal/regionaal 
Er zijn verschillende programma’s van de koepels die zich richten op de aansluiting tussen landelijk 
en lokaal/regionaal en ook richt het programma AVI zich hierop. Desondanks vinden verschillende 
geïnterviewden dat er geen goede aansluiting is tussen het lokale en regionale niveau en het 
landelijke niveau. Hierbij gaat het niet om het doorgeven van signalen vanuit het lokale niveau naar 
het landelijke niveau, maar om het implementeren van zaken die landelijk zijn ontwikkeld op lokaal 
niveau. Volgens hen hangt veel af van hoe actief de organisaties in de betreffende regio zijn: ‘Het is 
wel een beetje los zand.’ De directeur van Zorgbelang Nederland meent dat er regionale 
organisaties nodig zijn om zaken die op landelijk niveau worden ontwikkeld, lokaal te 
implementeren. De regionale Zorgbelang organisaties spelen hierin een belangrijke rol, maar in een 
aantal provincies verdwijnt Zorgbelang doordat de financiering vanuit de provincie stopt of gestopt 
is. 
 
Versnippering en onvoldoende uitwisseling 
Door de decentralisatie ontstaat versnippering aldus enkele geïnterviewde en goede voorbeelden 
worden onvoldoende verspreid. De directeur van Raad op Maat (een landelijk werkende 
ondersteuningsorganisatie) zegt: ‘Mijn beeld is dat dat best moeizaam loopt. Voor een deel omdat 
de regels per gemeente verschillen, dus je kan niet meer met één bron. Er worden veel wielen 
uitgevonden op verschillende plaatsen, maar er is nog onvoldoende uitwisseling.’  
 
Mogelijke verbeteringen aansluiting landelijk, regionaal, lokaal 
VWS heeft een verantwoordelijkheid i.v.m. haar kader stellende rol 
De geïnterviewden vinden over het algemeen dat het ministerie van VWS een verantwoordelijkheid 
heeft ten opzichte van de knelpunten op lokaal/regionaal niveau en wanneer het gaat om de 
aansluiting tussen lokaal/regionaal en landelijk i.v.m. haar kader stellende rol: ‘Qua structuur is de 
samenwerking niet goed georganiseerd. Dit heeft te maken met VWS: ‘Wij richten ons op het 
landelijk niveau en niet op het regionale niveau’. Wel vind ik dat het ministerie hierover zou kunnen 
nadenken. Het ministerie schept namelijk de kaders waarbinnen de lokale partijen zich gedragen 
en de landelijke belangenbehartiging is verbonden met de lokale belangenbehartiging.’ Over hoe 
de knelpunten moeten worden opgelost, lopen de meningen uiteen. De belangrijkste 
perspectieven/oplossingen die zijn aangereikt staan hieronder:  
 
Gemeenten verantwoordelijk voor belangenbehartiging op lokaal niveau 
Meerdere geïnterviewden geven aan dat er voor gezorgd moet worden dat de gemeenten de 
belangenbehartiging voor kwetsbare groepen faciliteren en bekostigen. Volgens de directeur van 
Ieder(In) zou VWS meer moeten inzetten op borgstelling en verbeterde wetgeving om dit te 
 
Beleidsdoorlichting en evaluatie 
115
