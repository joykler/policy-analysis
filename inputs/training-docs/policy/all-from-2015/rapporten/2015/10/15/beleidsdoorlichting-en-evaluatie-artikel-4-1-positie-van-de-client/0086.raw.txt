Bij beide voorgestelde aanpassingen zijn opmerkingen te plaatsen: 
 De koppeling van de subsidie aan de output kan leiden tot: 
- De toetsing van de output brengt meer werkzaamheden en daarmee meer kosten met zich 
mee dan de huidige forfaitaire bijdrage. Dit zou tot gevolg kunnen hebben dat van het 
beschikbare budget er minder terecht komt bij de pg-organisaties; 
- Er kunnen meer geschillen komen dan in de huidige systematiek omdat een organisatie 
oneens kan zijn met de beschikking. Dit kan rechtszaken tot gevolg hebben; 
- Er ontstaat dan bij pg-organisaties een druk om meer output te realiseren. Deels zou dit aan 
de leden ten goede kunnen komen, maar er is ook een risico dat er onnodige output wordt 
gecreëerd (bijvoorbeeld extra nieuwsbrieven); 
- De pg-organisaties weten niet met zekerheid hoe in een bepaald jaar de (achteraf 
vastgestelde) bijdrage zal zijn. Dat geeft niet de gewenste structurele basis.  
 Verschuiving van het bedrag van klein naar (middel)groot of andersom: 
- Dit kan tot onrust in het veld leiden omdat bepaalde organisaties erop vooruit en andere op 
achteruit gaan; 
- Het hele scala aan organisaties is nodig voor het uitvoeren van de rollen die pg-organisaties 
in de zorgdriehoek vervullen. Door verschuiving van de subsidie kan bij bepaalde 
organisaties een tekort ontstaan, dat zich niet laat aanvullen en uit andere bronnen met het 
risico op discontinuïteit; 
- Er zijn argumenten om voor de kleine organisaties een instellingssubsidie te handhaven. Er 
zijn zeldzame aandoeningen, waar een specifiek toegeruste organisatie een goede rol kan 
spelen. Zij zijn niet in staat veel leden te werven omdat hun doelgroep klein is; 
- Er zijn argumenten om de instellingssubsidie voor (middel)grote organisaties te handhaven. 
Voor deze organisaties geldt dat zij door meer leden dan een kleine organisatie meer 
werkzaamheden hebben. Bij een aantal van deze organisaties is de instellingssubsidie een 
relatief beperkt onderdeel van hun begroting omdat zij andere financiering weten aan te 
trekken, bijvoorbeeld omdat zij een ‘huisfonds’ hebben. Maar er zijn ook grotere organisaties 
met minder aansprekende aandoeningen, bijvoorbeeld in de geestelijke gezondheidszorg 
die geen dergelijk fonds of andere sponsoring hebben. Voor hen is de instellingssubsidie 
van relatief groot belang.  
 
 
7.3 Extensivering van het beleid 
Extensivering 
Het beschikbare budget op artikel 4.1. Positie van de cliënt is gedaald van € 43 mln. in 2011 naar  
€ 25,8 mln. in 2015. Uit deze evaluatie blijkt dat deze bezuiniging in het veld van pg-organisaties 
veel effecten heeft gehad en dat vrijwel alle organisaties hun financiering en werkwijze hebben 
aangepast. De organisaties hebben door het verhogen van de contributie en aanboren van andere 
financieringsbronnen (andere fondsen, meer contributie leden) hun inkomsten veelal op peil weten 
te houden. De ambities van het beleid om de cliënt een centrale rol te geven, zijn de laatste jaren 
niet afgezwakt. In dat licht is het niet logisch om een volgende bezuiniging voor te stellen. Niettemin 
schrijft de RPE (Regeling Periodiek Evaluatieonderzoek 2015) voor dat er een extensivering van 
het beleid inzichtelijk moet worden gemaakt van 20%. Die extensivering is hieronder ‘technisch’ 
vorm gegeven.  
 
  
 
Beleidsdoorlichting en evaluatie 
86
