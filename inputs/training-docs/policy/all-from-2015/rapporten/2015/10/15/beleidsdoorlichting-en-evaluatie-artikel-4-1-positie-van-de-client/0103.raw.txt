‘Er is een poging gedaan om twee verenigingen samen te koppelen die de belangen behartigen van 
mensen die stemmen horen, wat op papier een prima idee leek. Maar de ene organisatie richt zich op 
negatieve stemmen die als onwenselijk psychiatrisch symptoom worden ervaren, terwijl de andere groep 
zich juist richt op mensen die stemmen als meerwaarde ervaren.’  
 
Een model zou niet de raakvlakken moeten proberen te zoeken bij organisaties, maar het moet 
organisaties voornamelijk stimuleren om contact te zoeken met andere organisaties waarmee zij in 
de praktijk iets samen kunnen doen. Ook wijzen een aantal vertegenwoordigers van pg-
organisaties er op dat een groot deel van de organisaties erg aan hun identiteit hangt. Hier moet 
rekening mee gehouden worden:  
 
‘Die identiteit kunnen ze niet loslaten om te verbinden met anderen. Financiële prikkels zijn hier ook geen 
oplossing voor’ aldus een medewerker van een grote pg-organisatie. De directeur van Ieder(In) zegt 
hierover: ‘Er is geprobeerd om te bundelen, maar in de praktijk zien we samenwerkingsverbanden uit 
elkaar vallen omdat ze een wezenlijke andere achterban hebben, want mensen verenigen zich bij een 
aandoeningspecifieke patiëntenvereniging juist voor aandoeningspecifieke steun en support.’  
 
De pg-organisaties geven aan dat er op verschillende thema’s raakvlakken gevonden kunnen 
worden, zo kunnen er verschillende coalities worden gevormd met wisselende contacten. Kortom, 
er zou geld moeten komen voor flexibele samenwerking.  
 
De pg-organisaties zouden graag op projectbasis samenwerken, waarbij deze projecten inhoudelijk 
beoordeeld worden. Het zou niet om vaste bedragen moeten gaan, maar er moet volgens de pg-
organisaties gekeken worden naar de prijs/kwaliteit verhouding. Een vertegenwoordiger van een 
middelgrote organisatie:  
 
‘Onder Klink waren er, naast de subsidiestroom, projectgelden die samenwerking stimuleerden. Als je 
suggesties wil meegeven in het rapport is dit er één. Door dat opnieuw in te voeren, kan er constructiever 
worden samengewerkt.’  
 
Een andere veelgehoorde suggestie is, dat de instellingssubsidie hoger zou moeten zijn waarbij de 
pg-organisaties verantwoorden dat zij ook samenwerken.  
 
Verder geven enkele pg-organisaties aan dat je moet zorgen voor continuïteit van hetgeen er 
ontwikkeld wordt binnen de samenwerking. Een middelgrote pg-organisatie zegt:  
 
‘Uit de voucherprojecten komt iets moois, maar dan blijft het vervolgens in de kast liggen. Er zou een 
structuur voor onderhoud moeten komen. Nu verouderd hetgeen je hebt ontwikkeld.’ 
 
Ook vanuit Ieder(In) wordt aangegeven dat borgingsgeld nodig is. 
 
Middelgrote pg-organisaties stellen voor: Financiering pg-organisaties door 
zorgverzekeraars 
De middelgrote pg-organisaties opperen dat de pg-organisaties gefinancierd zouden kunnen 
worden vanuit de winst van de zorgverzekeraars. Een vertegenwoordiger van een middelgrote pg-
organisatie zegt: 
 
‘Eén procent van de winst van zorgverzekeraars zou al voldoende zijn om ons draaiende te houden.’  
 
 
 
 
 
Beleidsdoorlichting en evaluatie
