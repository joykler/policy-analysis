zorg en welzijn twee lagen nodig en niet meer, de provincies moeten zich niet met deze 
terreinen bemoeien)’;  
 Gemeenten moeten financieren. ‘Maar het nadeel hiervan is versnippering’; 
 Wanneer het de Wmo betreft dan zouden er met de VNG landelijke afspraken gemaakt kunnen 
worden over de lokale en regionale ondersteuning op het gebied van cliëntenparticipatie (zoals 
dat ook bij de vertrouwenspersoon Jeugdzorg is gebeurd); 
 De zorgverzekeraars zouden de ondersteuning van cliëntenparticipatie kunnen financieren. 
‘Nadeel daarvan is dat Zorgverzekeraars alleen op het terrein van de Zorgverzekeringswet 
actief zijn en als concessiehouder in de WLZ.’ 
 
Verder geven enkele geïnterviewden aan dat Zorgbelang Nederland vanuit VWS de status van een 
landelijke koepel zou moeten krijgen. De coördinator van AVI hierover: ‘Zorgbelang zou als 
zelfstandige pijler een aparte landelijke positie moeten krijgen en geld vanuit het landelijke. Er zijn 
vier partijen: Wmo-raden, lokale belangenbehartigers, zorgbelang en de pg-organisaties. Zij 
hebben allemaal een eigen rol in het transformatie proces.’  
 
De koepels zien voor zichzelf een rol weggelegd in het faciliteren van de decentrale structuur 
De koepels van de pg-organisaties zien ook een rol voor zichzelf weggelegd wanneer het gaat om 
de decentrale structuur. Een medewerker van het LPGGz zegt: ‘De landelijke partijen mogen niets 
iets regionaals doen met de subsidie. Dat is een regeling die toen gemaakt is, daar zo snel mogelijk 
een amendement op komen. Nu kun je de mensen in de regio niet bedienen.’ De directeur van het 
LPGGz vindt dat VWS een visie moeten hebben op patiënten participatie en dit landelijk zou 
moeten regelen. Er zou geoormerkt geld voor een decentrale structuur van GGZ moeten komen. 
Het LPGGz zou als platform de twaalf regio’s kunnen ondersteunen en hiervoor de subsidie over 
de regio’s kunnen verdelen, zodat elke regio geld heeft om een aantal taken te kunnen doen.  
 
De directeur van Ieder(In) stelt dat als Ieder(In) de belangenbehartiging moet gaan doen in een tijd 
van decentralisaties en transformaties, de kleine lokale organisaties zeker ook de capaciteit moeten 
hebben om mee te kunnen werken en te netwerken. Ieder(in) zou in het kader graag veel meer 
ruimte en mogelijkheden zien om gedurende een aantal jaren te kunnen ‘transformeren’ in de 
richting van een modernere netwerkorganisatie. Hierin zou de belangenbehartiging van de 
toekomst kunnen worden vormgegeven en mensen met beperkingen en hun organisaties op 
landelijk en lokaal niveau ondersteund kunnen worden om hun eigenaarschap en zeggenschap te 
versterken; zoals dat in het VN-verdrag is bedoeld. De organisatie mist volgens haar hiervoor op dit 
moment de investeringsruimte in tijd, mensen, systemen en middelen. Om echt te gaan werken 
volgens het principe van het VN-verdrag moet Ieder(in) zich gaan ontwikkelen tot een moderne 
netwerkorganisatie, waarin allerlei netwerken op landelijk, regionaal en lokaal niveau samenwerken 
om waar mogelijk de positie van burgers met een chronische ziekte of beperking te versterken, 
aldus de directeur.  
 
Het delen van goede voorbeelden 
Meerdere geïnterviewden menen dat goede voorbeelden die op lokaal of regionaal ontwikkeld zijn, 
meer gedeeld moeten worden en landelijk verspreid. Een lokale belangenbehartiger wil het 
volgende signaal afgeven: ‘Geef aandacht aan projecten die al jaren succesvol draaien bij 
regionale organisaties, maar waarbij landelijk nooit een dekkende financiering voor is gevonden.’  
 
Samenwerking tussen de ministeries 
Meerdere geïnterviewden geven aan dat er binnen VWS (de directie Wmo en de directie Markt & 
Consument) en tussen de ministeries (VWS, BZK, SZW) meer samen zou moeten worden gewerkt. 
De directeur Zorgbelang Gelderland hierover: ‘Het is van belang om niet alles als beleidsterreinen 
op te knippen omdat je zo de PG-beweging opknipt. Er is sprake van verkokering in het beleid. Het 
 
Beleidsdoorlichting en evaluatie 
117
