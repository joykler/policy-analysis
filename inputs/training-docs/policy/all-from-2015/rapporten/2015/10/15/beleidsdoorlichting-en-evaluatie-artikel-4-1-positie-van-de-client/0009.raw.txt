gedaan. Het Kwaliteitsinstituut stimuleert de ontwikkeling van kwaliteitsstandaarden in de zorg 
en het beschikbaar komen van goede informatie over kwaliteit. De koepels en pg-organisaties 
leveren inbreng van ervaringskennis van cliënten bij een aantal geselecteerde projecten (Top-
20), bijvoorbeeld bij dementie en hartfalen. De Top-20 projecten worden getrokken door het 
Kwaliteitsinstituut met als doel kwaliteitsstandaarden in de zorg te ontwikkelen.  
 
Conclusie doeltreffendheid 
Het overkoepelende beeld van de doeltreffendheid van het beleid is dat het versterken van de 
positie van de cliënt ondanks de bezuiniging (40% minder middelen in 2015 t.o.v. 2011) een 
gemengd oordeel krijgt. De output is in kwantiteit redelijk op peil gebleven, zo blijkt uit een 
vergelijking van monitors uit verschillende jaren. Echter uit de gesprekken met de organisaties komt 
een zorgelijk beeld over kwantiteit en de kwaliteit naar voren. De conclusie van de onderzoekers is 
dat de mate waarin pg-organisaties de bezuiniging hebben kunnen verwerken, aanzienlijk verschilt. 
Er zijn ook pg-organisaties, die minder goed zijn gaan functioneren. Voor de meeste kleine en 
sommige middelgrote pg-organisaties is de subsidie van de Rijksoverheid de enige financiële bron. 
Een aantal (middel)grote organisaties hebben meer financiële armslag doordat zij andere bronnen 
van financiering hebben en kunnen zo hun activiteiten blijven uitvoeren. De kwaliteit van het werk 
van een aantal pg-organisaties is onder druk komen te staan omdat er meer met vrijwilligers wordt 
gedaan. Dit is een risico met het oog op discontinuïteit. Daarbij komt dat er in de evaluatieperiode 
steeds meer vraag is gekomen naar de inbreng van het cliëntenperspectief en dat mede daardoor 
de werkdruk toeneemt.  
 
Doelmatigheid 
Bij de doelmatigheid van het beleid is onderzocht wat de relatie is tussen de effecten van het beleid 
en de kosten ervan. De doelmatigheid van de inzet van middelen uit artikel 4.1 is tenminste op peil 
gebleven of is zelfs licht verbeterd. De output is gemiddeld beperkt gedaald of constant gebleven in 
combinatie met een afname van het budget met 40%. De pg-organisaties werken efficiënter dan 
voorheen.  
Dat is niet vanzelf gegaan en heeft veel inspanningen van de pg-organisaties en hun vrijwilligers 
gevergd om met minder overheidsgeld toch de gewenste taken uit te voeren: 
- PG-organisaties hebben hun werkzaamheden efficiënter ingevuld door o.a. contracten met 
leveranciers te heronderhandelen en door andere huisvesting; 
- Er wordt door pg-organisaties meer overgelaten aan groeiende groep vrijwilligers en de 
inzet van beroepskrachten is constant (PG-monitors) of daalt (onderzoek bezuiniging); 
- Een aantal pg-organisaties heeft de bezuinigingen kunnen compenseren door andere 
bronnen van financiering meer te benutten (andere fondsen, meer contributie leden); 
- Er zijn bij de helft van de pg-organisaties zorgen over de financiën in het komende jaar en 
ze teren in op de reserves.  
 Met het oog op de toekomst is het wel de vraag of de output van pg-organisaties op peil kan 
blijven. Een aantal pg-organisaties heeft het nu al financieel moeilijk en het is denkbaar dat bij 
een aantal organisaties de bezuinigingen de komende jaren negatieve effecten zal krijgen; 
 De uitvoeringskosten van het beleid (verstrekking subsidies) zijn in vijf jaar tijd meer dan 
gehalveerd en zijn 4% van het budget. Dat wordt als doelmatig beoordeeld; 
 Omdat in de begroting rekening was gehouden met 240 pg-organisaties en er nu een kleine 
200 zijn, is niet al het gereserveerde budget uitgegeven. Er is een onderuitputting bij de 
instellingssubsidies van € 1,4 mln. en bij de vouchers van € 1,0 mln. (22%). Daarmee blijven er 
middelen op de plank liggen, die voor de uitvoering van het beleid ingezet kunnen worden.  
 
Conclusie doelmatigheid 
Het overkoepelende beeld van de doelmatigheid van het beleid is positief. Met een beperkter 
budget is de output in kwantiteit redelijk op peil gebleven. De pg-organisaties werken efficiënter 
 
Beleidsdoorlichting en evaluatie 
9
