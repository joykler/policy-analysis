RPE 7) Wat is de onderbouwing van de uitgaven? Hoe zijn deze te relateren aan de 
componenten volume/gebruik en aan prijzen / tarieven? 
De uitgaven aan de instellingssubsidie zijn gebaseerd op het aangepaste takenpakket van de pg-
organisaties en een inschatting wat er met een bepaald uniform bedrag mogelijk is aan activiteiten. 
In het Beleidskader werd dit als volgt toegelicht: In 2009 ontvingen pg-organisaties gemiddeld € 
68.261 subsidie. Dit bedrag was bestemd vier activiteiten/kerntaken en twee optionele taken. In het 
nieuwe beleidskader (2011) wordt de ondersteuning van twee van deze zes activiteiten/taken 
voortgezet: lotgenotencontact en informatievoorziening. De bezuiniging op het budget voor pg-
organisaties bedraagt iets meer dan 40%. Ook is in het beleidskader aangegeven dat: uit het 
Brancherapport en de evaluatie blijkt dat dat verdere professionalisering en het gebruik van nieuwe 
en sociale media een efficiëntieverbetering mogelijk maken. Op grond van deze afwegingen is de 
maximale, ledenonafhankelijke instellingssubsidie vastgesteld op € 35.000. 
 
Uit deze beleidsdoorlichting komt naar voren dat de meeste pg-organisaties met uitsluitend de 
instellingssubsidie van € 35.000 de activiteiten niet kunnen uitvoeren. Zij hebben een mediaan 
budget van € 90.000 nodig om hun werk te kunnen doen. (zie voor onderbouwing paragraaf 4.5)   
De meeste pg-organisaties vullen het budget van de instellingssubsidie aan op basis van andere 
fondsen, contributies/donaties en in een aantal gevallen de farmaceutische industrie of een 
zorgverzekeraar. Daarbij zijn er grote verschillen tussen de pg-organisaties, wat ook verband houdt 
met de diversiteit van aandoeningen en de grootte van hun achterbannen. Er is geen harde 
uitspraak te doen over welk budget vanuit de Rijksoverheid nodig is om de taken goed uit te 
kunnen voeren.  
 
Uit deze beleidsdoorlichting blijkt dat de bezuiniging het werk van de pg-organisaties, zeker in hun 
beleving, onder druk heeft gezet. Met alleen een bedrag van € 35.000 is het mogelijk om een halve 
fte aan een beroepskracht uit te geven. De pg-organisaties draaien vooral op onbetaalde 
vrijwilligers. Voor de koepels geldt dat zij met de budgetten wel een aantal beroepskrachten kunnen 
bekostigen en dat zij middelen hebben voor vaste lasten als een kantoor en ICT. Net als bij de 
individuele pg-organisaties is bij de koepels ook geen harde relatie te leggen tussen de financiële 
bijdrage vanuit de Rijksoverheid en de output. Voor de bijdrage aan PGOsupport is er wel op basis 
van de aanbesteding een heldere relatie tussen de financiële omvang en taken, die worden 
uitgevoerd.  
 
Voor de instellingssubsidies aan de individuele pg-organisaties is in 2014 een onderuitputting van  
€ 1,4 mln. in 2015 (= 16%). De onderbouwing van de hoogte van het bedrag van de vouchers  
(€ 18.000) is niet beleidsmatig vanuit het beleid voor de positie van de cliënt onderbouwd, maar 
vanwege het subsidiebeleid van het ministerie dat een subsidie van € 125.000 als minimum stelt 
om op landelijk niveau actief te zijn (en 7 keer € 18.000 = €126.000). Ook bij de vouchers is er een 
onderuitputting van € 1,0 mln. (22%). Die onderuitputting mag niet worden geduid als een 
overschot aan middelen, maar heeft te maken met de vaste bedragen per organisaties (de prijs per 
eenheid) en de lagere aantallen van organisaties dan was voorzien (de kwantiteit). De bijdragen 
aan de koepels zijn wel volledig benut. Bij de ondersteuning van cliëntenorganisaties is een 
gedeeltelijke onderuitputting. In hoofdstuk 7 wordt de output van de pg-organisaties in relatie met 
de beschikbare middelen besproken.  
 
 
 
Beleidsdoorlichting en evaluatie
