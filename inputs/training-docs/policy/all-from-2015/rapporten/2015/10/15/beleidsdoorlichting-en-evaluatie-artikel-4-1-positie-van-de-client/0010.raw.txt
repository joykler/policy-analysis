onder meer met extra inzet van vrijwilligers en hebben veelal andere bronnen van financiering 
aangeboord. De uitvoeringskosten van het beleid zijn relatief laag. Er zijn wel zorgen met het oog 
op de toekomst of een aantal pg-organisaties inteert op de reserves en daardoor niet meer goed 
kan functioneren.  
 
Beleving door het veld 
In deze beleidsdoorlichting is uitgebreid met het veld van pg-organisaties gesproken om hun 
beleving van het beleid en de nieuwe subsidie systematiek te peilen. Pg-organisaties ervaren de 
nieuwe systematiek (en daarbij behorende taakstelling) van de instellingssubsidie als een 
bezuiniging die hun capaciteit aantast en positie van de cliënt verzwakt. De pg-organisaties vinden 
het bedrag en de taken die aan de instellingssubsidie gekoppeld zijn te beperkt. Kleine en 
middelgrote pg-organisaties gaan steeds meer draaien op een klein aantal vrijwilligers. Gevolgen: 
de pg-organisaties gaan minder taken uitvoeren, of de taken minder goed uitvoeren. De positie van 
de cliënt in het zorgstelsel wordt in de beleving van het veld door de aangepaste 
subsidiesystematiek verzwakt. Zowel koepels als pg-organisaties hebben zich op die manier over 
het beleid uitgelaten. 
 
De referentiegroep, bestaande uit deskundigen die geen subsidie voor pg-organisaties ontvangen, 
is van mening dat er meer gedaan moet worden om de stem van de cliënt te laten horen. Om de 
continuïteit, de kwaliteit en de kennisontwikkeling van de pg-organisaties te waarborgen, is het in 
hun ogen van belang om vanuit de overheid een structurele, goede financiële basis te bieden. 
 
Decentralisatie 
De regionale en lokale belangenbehartiging is door de decentralisaties, extramuralisering en 
ambulantisering belangrijker geworden. De meeste pg-organisaties zijn vooral landelijk actief. De 
koepels van de pg-organisaties vervullen een rol in de aansluiting tussen het landelijke en 
lokale/regionale niveau. Daarnaast zijn Zorgbelangorganisaties en lokale en regionale 
cliëntenorganisaties (RCO’s) actief. De regionale en lokale belangenbehartiging is sterk in 
beweging en kan nu als een lappendeken worden gezien doordat er lokaal grote verschillen zijn. 
Dat geldt ook voor lotgenotencontact en informatievoorziening op regionaal en lokaal niveau. 
 
Buitenlandse ervaringen 
In het buitenland zijn er ervaringen met een andere aanpak. Deze beleidsdoorlichting heeft een 
inventarisatie gemaakt van potentieel interessante beleidsvormen. Er is geen systematische 
vergelijking gemaakt van de doeltreffendheid en doelmatigheid van dit buitenlandse beleid omdat 
concrete gegevens daarover ontbreken. Ook is de toepasbaarheid in de Nederlandse 
omstandigheden niet onderzocht. Twee voorbeelden zijn: 
 In de Duitse aanpak zijn zorgverzekeraars verplicht een deel van de premie-inkomsten te 
besteden aan financiële ondersteuning van patiënten- en zelfhulporganisaties; 
 De financiële ondersteuning vanuit de farmaceutische industrie aan pg-organisaties is in de 
onderzochte landen een belangrijk en complex thema. Er zijn op Europees niveau ook 
succesvolle vormen van samenwerking met de farmaceutische industrie (en medische 
professionals). 
 
Beleidsopties voor verbetering van doeltreffendheid of doelmatigheid 
Ecorys heeft drie typen beleidsopties geformuleerd, die de doeltreffendheid en de doelmatigheid 
zouden kunnen vergroten. Deze opties zijn in het rapport toegelicht op hun mogelijke 
consequenties. 
 
Anders organiseren 
 Bundeling van huisvesting en administratieve taken; 
 
Beleidsdoorlichting en evaluatie 
10
