de subsidieregeling 2009. Deze evaluatie bevatte een aantal aanbevelingen om het beleid aan te 
scherpen. In Hoofdstuk 6 bespreken we deze evaluatie. Ten tweede vindt vanaf 2011 een 
bezuiniging plaats, die in het regeer- gedoogakkoord (september 2010) was aangekondigd. 
In de visiebrief wordt beschreven welke taken pg-organisaties uitvoerden en welke taken in de 
toekomst door de Rijksoverheid worden gesubsidieerd. Dat vormt een aanscherping van het beleid. 
Vanuit VWS ontvangen pg-organisaties vanaf 2011 subsidie voor twee taken (informatievoorziening 
3
en lotgenotencontact). Voor alle overige taken en werkzaamheden die zij voor derden verrichten 
moeten ze zelf inkomsten zien te vergaren. De belangenbehartiging wordt financieel ondersteund 
door de koepels van pg-organisaties uitgevoerd. De belangenbehartiging van individuele pg-
organisaties is toegestaan, maar wordt niet meer financieel ondersteund. Voor het veld van de pg-
organisaties, de koepels en PGOsupport zijn vier taken benoemd:  
1. Het delen van ervaringskennis van individuele cliënten door informatievoorziening en 
lotgenotencontact; 
2. Het gezamenlijk bijdragen aan de werking van zorg, ondersteuning en maatschappelijke 
participatie door het inbrengen van cliëntervaringen; 
3. Een regierol bij het positioneren van ervaringsdeskundigheid en het bevorderen van 
samenhang ten aanzien van zorg, ondersteuning en maatschappelijke participatie; 
4. Het verzamelen, bundelen, inbrengen en verspreiden van (ervarings)kennis voor 
professionele, effectieve pg-organisaties.  
 
Naast de verandering in taken is er ook een tweede beleidslijn in de visiebrief te lezen. Het gaat 
dan om bundeling. Een aantal taken wordt specifiek verbonden aan samenwerkingsorganisaties, 
waaronder de koepelorganisaties.  
 
 
2.6 Uitwerking van het beleid: Beleidskader subsidiëring pg-organisaties  
Vier taken en vier instrumenten 
De visiebrief Bundel je kracht, samen sterk zijn is nader uitgewerkt in een beleidskader subsidiëring 
pg-organisaties. De vier taken (delen ervaringskennis, werking zorg, regierol 
ervaringsdeskundigheid en bundeling kennis) vanuit de visiebrief zijn in vier instrumenten 
geïmplementeerd:  
 Instellingsubsidie individuele pg-organisaties (activiteitensubsidie): dit is een basisbedrag 
van maximaal € 35.000 dat elke pg-organisatie krijgt mits aan een aantal voorwaarden is 
voldaan; 
 Voucher om samenwerking te bevorderen (projectsubsidie): dit is projectsubsidie, die 
zeven of meer samenwerkende pg-organisaties aan een gezamenlijk project kunnen besteden; 
 Instellingssubsidie koepels: er zijn (inmiddels) drie koepels van pg-organisaties, die een 
regierol hebben bij het inbrengen van de ervaringen van cliënten; 
 Opdracht (aanbesteding) voor ondersteuning pg-organisaties: er is een netwerkorganisatie 
PGOsupport, die pg-organisaties ondersteunt bij organisatieontwikkeling, bedrijfsvoering en 
kwaliteit. 
  
                                                           
3
  Hierbij was er een geleidelijke afbouwperiode. 
 
Beleidsdoorlichting en evaluatie 
24
