 Fusie van de koepels;  
 Aanpassen of afschaffen van de vouchers: ander instrument voor samenwerking. 
 
Anders financieren 
 Grotere bijdrage van de leden; 
 Bijdrage vanuit de farmaceutische industrie; 
 Bijdrage vanuit de premie zorgverzekering; 
 Bijdrage vanuit het Kwaliteitsinstituut. 
 
Aanpassing van de hoogte subsidie naar de grootte van de organisatie of de output 
 Verschuiving van geld naar kleinere organisaties (< 500 leden); 
 Koppel geld aan de output. 
 
Van de bovengenoemde opties zijn in de ogen van de onderzoekers de meest kansrijke:  
 aanpassen van de vouchers; 
 een bijdrage vanuit de premie van de zorgverzekering; 
 een bijdrage vanuit het Kwaliteitsinstituut.  
 
Bij de overige opties lijken de nadelen groter dan de voordelen. 
 
In de begroting van het ministerie van VWS voor het jaar 2015 is een bedrag voor artikel 4.1. 
opgenomen van € 25,8 mln. In de methodiek van de beleidsdoorlichting is opgenomen dat er een 
variant wordt beschreven met een afname van het budget met 20%, dat is een bedrag van € 5,2 
mln. Deze extensivering kan met twee maatregelen op technische wijze worden ingevuld: 
 Het volledig afschaffen van het instrument van vouchers: opbrengst € 4,5 mln; 
 Het korten van het ondersteunen van pg-organisaties (bijdrage aan PGOsupport) met 25%, 
opbrengst € 0,7 mln.  
 
Het effect van deze bezuiniging zal naar verwachting zijn dat het veld van pg-organisaties zich niet 
gewaardeerd en erkend voelt om hun rol voor de positie van de cliënt adequaat te kunnen 
vervullen. Een verzwakking van de cliëntenbeweging ligt daarmee op de loer. Deze bezuiniging 
heeft als risico dat het veld verbrokkeld raakt en zo minder stevig aan tafel zit om de ervaringen en 
belangen van cliënten goed in te brengen. 
 
Drie ontwikkelingen en opgaven voor het beleid 
Er zijn drie ontwikkelingen in het veld zichtbaar, die om anticipatie van het beleid vragen: 
 De samenleving individualiseert en burgers organiseren zich anders dan vroeger. Het lid 
worden van een vereniging en dat jarenlang blijven, neemt af. Met de komst van de sociale 
media is het mogelijk om op ad hoc basis met anderen in contact te komen. En dat kan bij een 
virtueel contact blijven, zonder dat mensen elkaar fysiek ontmoeten. De pg-organisaties staan 
voor de uitdaging om in die nieuwe omstandigheden hun cliënten te vinden en hun ervaringen 
te kunnen vergaren. Het beleidskader gaat uit van minimaal honderd betalende leden en dat 
wringt met de kenmerken van de veranderende samenleving. En de vraag is in welke mate 
individuele cliënten meer in staat zullen zijn om zelf hun belangen in te brengen en wat de 
aanvullende rol voor pg-organisaties daarbij is; 
 Positieve gezondheid. Het begrip van de gezondheid is in het licht van de individualisering van 
de samenleving breder getrokken. Het is niet een beperkte negatieve invulling van het 
bestrijden van ziekten, maar krijgt een positieve basis door uit te gaan van wat cliënten zelf 
kunnen doen en hoe zij hun leven willen inrichten. Die verbreding van het gezondheidsbegrip 
kan gaan schuren met de op aandoeningsgerichte invalshoek van pg-organisaties en de 
toetsing aan erkende aandoeningen en ziektes. Om cliënten te ondersteunen bij een bredere 
 
Beleidsdoorlichting en evaluatie 
11
