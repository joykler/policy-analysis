onder meer met extra inzet van vrijwilligers en hebben veelal andere bronnen van financiering 
aangeboord. De uitvoeringskosten van het beleid zijn relatief laag. Er zijn wel zorgen met het oog 
op de toekomst of een aantal pg-organisaties inteert op de reserves en daardoor niet meer goed 
kan functioneren. 
 
Voor de lezer, die meer wil weten over de doeltreffendheid van pg-organisaties, wordt verwezen 
naar Bijlage 4. Daar is een gedachte-experiment uitgevoerd, waarbij het zorglandschap zonder pg-
organisaties wordt beoordeeld. Dat geeft informatie over wat de effecten zouden zijn in het extreme 
geval als gesubsidieerde pg-organisaties niet zouden bestaan.  
 
 
7.2 Doelmatigheid en beleidsopties 
In deze paragraaf wordt eerst besproken of het huidige beleid doelmatig functioneert. Daarna 
worden beleidsopties gegeven, die mogelijk de doelmatigheid kunnen verbeteren.  
 
 
7.2.1 Verbetering doelmatigheid, de beleidsopties 
Er zijn drie typen beleidsopties geformuleerd, die de doelmatigheid zouden kunnen vergroten: 
 Anders organiseren: (handhaving van pg-organisaties en koepels met een aanpassing van 
hun werkwijze). Zo zou bijvoorbeeld de administratieve taak van de pg-organisaties centraal 
gebundeld kunnen worden; 
 Anders financieren: (handhaving van pg-organisaties en koepels met een andere wijze van 
financiering). De manier van financieren wijzigt van een bijdrage vanuit de Rijksoverheid naar 
bijdragen uit andere bronnen; 
 Aanpassing van de hoogte subsidie naar de grootte van de organisatie of de output: Er 
zijn voorstellen gedaan om niet uit te gaan van een uniform budget per pg-organisatie, maar te 
differentiëren naar grootte of de output. 
 
 
7.2.2 Anders organiseren 
Bij ‘Anders organiseren’ wordt uitgegaan van handhaving van pg-organisaties en koepels. Er is een 
aanpassing van hun werkwijze. De voorgestelde wijzigingen (op basis van suggesties van de 
focusgroepen, de referentiegroep en de buitenlandse voorbeelden) zijn:  
 Bundeling van huisvesting en administratieve taken; 
 Fusie van de koepels;  
 Aanpassen of afschaffen van de vouchers: ander instrument voor samenwerking. 
 
Bundeling van huisvesting en administratieve taken 
Er zijn door de referentiegroep diverse voorbeelden genoemd, waarbij pg-organisaties elkaar 
opgezocht hebben om huisvesting en faciliteiten te delen.  
 
In 2008 ontstond het gedachtegoed voor het Huis voor de Gezondheid. Alzheimer Nederland, Diabetes 
Fonds, Fonds Psychische Gezondheid, Longfonds (voorheen Astma Fonds) en Maag Lever Darm Stichting 
besloten in een pand te gaan samenwonen met als doel krachten te bundelen. Het pand kreeg als nieuwe 
bestemming 'Huis voor de Gezondheid' waarbij de gezondheidsorganisaties meer kwaliteit realiseren door 
43
samenwerking. 
 
Deze organisaties delen de backoffice en bundelen zo diverse administratieve processen (o.a. 
salaris, financiën). Dit is een voorbeeld van ‘bottom-up’ samenwerking. Een dergelijke 
                                                           
43
  www.diabetesfonds.nl. 
 
Beleidsdoorlichting en evaluatie
