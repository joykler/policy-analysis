samenwerking zou ook ‘top down’ gestimuleerd kunnen worden. Zo zou er voor pg-organisaties 
een ‘shared service centre’ opgericht kunnen worden om administratie centraal te organiseren. Dit 
44
is onderzocht in het rapport PGOsupport backoffice patiëntenorganisaties, scenario-ontwikkeling.  
 
Hier komt uit dat: 
 Er diverse organisaties op de markt zijn, die administratieve diensten voor pg-organisaties 
aanbieden; 
 Voor pg-organisaties met vrijwilliger het zelf uitvoeren goedkoper is dan het uitbesteden; 
 De keuze voor een bepaalde organisatievorm is niet (alleen) gebaseerd op kosten. Voor een 
deel van de pg-organisaties hangt die ook samen met hun overige activiteiten (wijze en 
volgorde). 
 
Fusie van de koepels 
De drie Nederlandse koepels werken momenteel al samen. Hiervoor ontvangen ze een driejarige 
projectsubsidie onder de noemer ‘PG werkt samen’. Ze hebben bijvoorbeeld een gezamenlijke 
front-office gemaakt en één Informatiepunt Zorg en Ondersteuning in het leven geroepen. Op deze 
wijze kunnen cliënten naar een centraal nummer bellen of e-mailen en worden ze doorverwezen 
naar de juiste koepel. Zo wordt patiëntervaringen en het geven van juridisch advies en informatie 
gebundeld.  
 
Een volgende stap zou een integratie van de drie koepels kunnen zijn. De voordelen hiervan zijn 
minder administratie, een geïntegreerde back-office en één aanspraakpunt voor alle partijen in de 
zorg. Daarbij moet wel worden bedacht dat ze eigen cultuur en achtergrond hebben en dat een 
fusieproces veel intern gerichte energie kost. Dus op korte termijn levert dit weinig efficiency op. En 
bij een te grote organisatie is er een risico op een toename van bureaucratie vanwege de grotere 
‘span of control’. Uit de gesprekken met de drie koepels komt naar voren dat ze samenwerking 
positief vinden, maar een fusie mede vanwege verschillende achterbannen nu niet wenselijk 
achten.  
 
Aanpassen of afschaffen van de vouchers: ander instrument voor samenwerking 
Bij de drie focusgroepen en in de gesprekken met de referentiegroep was kritiek op het instrument 
van de vouchers. De belangrijkste punten van kritiek zijn:  
 Doordat bij een project tenminste zeven organisaties betrokken moeten zijn, sluiten de 
onderwerpen vaak niet goed aan bij de individuele organisaties, het zijn vaak 
compromisvoorstellen waar de individuele organisaties weinig aan hebben; 
 Er komt veel bureaucratie bij kijken. Een project van € 126.000 met zeven partners leidt tot een 
beperkt bedrag per partij. Er gaat veel tijd, energie en daarmee geld verloren bij het zoeken van 
de samenwerking; 
 De financiering met de vouchers zou opsplitsing kunnen stimuleren in plaats van 
samenwerking. Een pg-organisatie, die nu meerdere aandoeningen bestrijkt, zou zich 
bijvoorbeeld legaal kunnen splitsen in 10 verenigingen voor aandoening 1, 2, 3, etc. Dan krijgt 
deze pg-organisatie tien keer meer vouchers (en instellingssubsidie) dan nu. Dit is overigens in 
de juridische uitwerking van het beleidskader onmogelijk gemaakt.  
 
Een voorstel voor aanpassing van de vouchers is bijvoorbeeld samenwerking ook te honoreren met 
minder dan zeven organisaties. Met twee of drie organisaties is samenwerking makkelijker vorm te 
geven en kan er vraaggericht en praktijkgericht worden gewerkt. Op die wijze kan samenwerking 
meer organisch tot stand komen. Dit vergt wel een aanpassing van regelgeving voor subsidies bij 
het ministerie van VWS. Een andere suggestie is om het instrument van de voucher te beëindigen 
en het vrijvallende budget op een andere manier in te zetten.  
                                                           
44
  Blaauwbroek bureau voor vraaggestuurde zorg, 2012, in opdracht van PGOsupport. 
 
Beleidsdoorlichting en evaluatie
