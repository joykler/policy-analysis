1 Inleiding  
1.1 Aanleiding en doel 
Positie van de cliënt en beleid voor hun organisaties  
Het ministerie van Volksgezondheid, Welzijn en Sport (VWS) voert beleid om de positie van de 
cliënt in de zorg te versterken. In de begroting van het ministerie van VWS ligt de nadruk op de rol 
van patiënten- en gehandicaptenorganisaties (pg-organisaties) om de positie van cliënten te 
ondersteunen. Het beleid voor pg-organisaties kent een wettelijk spoor en een financiële spoor en 
gaat ver terug. Al in 1980 schetste de toenmalige staatssecretaris van Volksgezondheid Els Veder-
Smit de eerste contouren in de Nota Patiëntenbeleid. Het financiële spoor in de vorm van 
subsidieregelingen gaat bijna 20 jaar terug. In 1997, 2001, 2005 en 2009 zijn er regelingen 
opgesteld, die zorgen voor een subsidie van het ministerie van VWS voor pg-organisaties. Deze 
regelingen zijn tussentijds geëvalueerd, aangepast, vervallen en inmiddels in een nieuwe vorm 
vanaf 2011 (en met lichte wijzigingen in 2012 en 2013) van kracht. De financiering van deze 
regelingen (Beleidskader voor subsidiëring van patiënten en gehandicaptenorganisaties) vindt 
sinds 2013 plaats vanuit de begroting van het ministerie en wel vanuit artikel 4.1 positie van de 
cliënt.  
 
Context beleid  
De minister en de staatssecretaris van VWS schrijven in een gezamenlijke agenda aan de Tweede 
Kamer: “We leven in de meest geïndividualiseerde samenleving ooit. Zorg en ondersteuning moet 
daarop worden aangepast.” De kern van de hervormingen in de zorg is dat er een omslag moet zijn 
1
van het denken in systemen naar het denken in mensen.  
 
Mede in dat licht zijn onderdelen van het zorgbeleid gedecentraliseerd om zo beter op de 
individuele cliënten in te kunnen spelen. Sinds de invoering van de Wet maatschappelijke 
ondersteuning (Wmo) in 2007 zijn gemeenten verantwoordelijk voor de ondersteuning van 
mantelzorgers en vrijwilligers. De AWBZ-Wmo, de jeugdhulp (nieuw Jeugdwet) en het domein van 
werk en inkomen (van Wet werk en bijstand naar Participatiewet) zijn taken van de gemeenten 
geworden. De decentralisaties gaan gepaard met bezuinigingen. Dat wil zeggen dat het Rijk taken 
overhevelt naar de gemeenten en daar afhankelijk van het domein 15% tot 20% minder budget 
voor beschikbaar stelt. In dat kader kijken lokale overheden steeds meer naar wat burgers/cliënten 
zelf kunnen (eigen kracht) en naar wat anderen in de lokale samenleving kunnen betekenen voor 
de kwetsbaren. Het is de bedoeling van de overheid om buren, familie, en vrijwilligers steeds vaker 
en intensiever te betrekken bij zorg (informele zorg). Het kabinet sprak in de troonrede van 2013 
over de ‘participatiesamenleving’ die meer en meer vorm zal moeten krijgen.  
 
Om de rol van de patiënten/cliënten te ondersteunen zijn er momenteel ca. 200 pg-organisaties, die 
en drie koepels die subsidie ontvangen. Zij geven informatie aan patiënten over hoe ze het beste 
met hun ziekte of beperking kunnen omgaan en welke behandelingen er mogelijk zijn. De 
organisaties organiseren contactdagen, zodat patiënten andere lotgenoten treffen en ervaringen 
kunnen delen. En er zijn nog tal van andere activiteiten om cliënten te ondersteunen.  
 
Uit deze beleidsdoorlichting blijkt dat het werk van de pg-organisaties onder meer leidt tot: 
 Betere kwaliteit van zorg, door de inbreng van cliëntenervaringen; 
                                                           
1
  Gezamenlijke agenda VWS “Van systemen naar mensen”, 8 februari 2013.  
 
Beleidsdoorlichting en evaluatie 
15
