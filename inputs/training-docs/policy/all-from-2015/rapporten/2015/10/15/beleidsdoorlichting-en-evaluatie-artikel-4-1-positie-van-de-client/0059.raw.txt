5 Buitenlandse ervaringen 
5.1 Ervaringen uit het buitenland 
Inleiding 
In dit hoofdstuk worden de volgende vragen beantwoord: 
 
Thematisch Onderzoeksvragen RPE 2015 Vragen VWS art. 4.1 
Verhogen doelmatigheid en  9) Welke succesvolle varianten van 
doeltreffendheid  financiële ondersteuning zijn in het 
buitenland ter versterking van de 
positie van de cliënt? 
 
Om buitenlandse varianten van financiële ondersteuning van pg-organisaties op te sporen, voerden 
de onderzoekers een literatuurstudie uit in drie Europese landen naar de financiering van deze 
organisaties namelijk Frankrijk, Zweden en Engeland. Deze keuze is gemaakt omdat uit eerder 
literatuuronderzoek (Keizer, 2010 en Haarmann, 2014) is gebleken dat pg-organisaties in het 
overheidsbeleid van deze landen een rol van betekenis spelen en financieel ondersteund worden. 
In deze landen zijn fondsen en subsidies beschikbaar voor patiëntenparticipatie op verschillende 
niveaus (lokaal, regionaal en landelijk). De hoofdvraag hierbij was: 
 
Welke succesvolle varianten van financiële ondersteuning zijn er in het buitenland ter versterking 
van de positie van de cliënt? Wat zijn de ervaringen in Frankrijk, Verenigd Koninkrijk en Zweden?  
 
In het literatuuronderzoek maken wij gebruik van de eerder uitgevoerde overzichtsstudie van Keizer 
in opdracht van ZonMw (2010, 2012). Daarnaast hebben wij een literatuursearch uitgevoerd naar 
internationale literatuur over de wijze waarop overheden pg-organisaties ondersteunen. Daarbij is 
gebruik gemaakt van de zoektermen:  
 ‘financiering patiënten- en gehandicaptenorganisaties’; 
 ‘financial support of patients-associations’; 
 ‘grants for patients-associations and consumer organisations’; 
 ‘project grants for patients-associations and consumerorganisations’.  
 
Op basis van de opbrengsten van de search is een korte overzichtsstudie samengesteld. Er is geen 
systematische vergelijking gemaakt van de doeltreffendheid en doelmatigheid van dit buitenlandse 
beleid omdat concrete gegevens daarover ontbreken. Ook is de toepasbaarheid in de Nederlandse 
omstandigheden niet onderzocht. De bevindingen staan hier in het hoofdrapport en een nadere 
toelichting per land staat in de bijlage 3. In het buitenland zijn er ervaringen met een andere 
aanpak.  
 
Financiële ondersteuning van pg-organisaties: het Europese beeld 
Het aantal internationale publicaties over pg-organisaties is zeer beperkt. Over de financiering van 
deze organisaties is weinig bekend. Men kan nauwelijks spreken van monitoring en 
dataverzameling (zie ook Keizer, 2012). Slechts enkele auteurs bewegen zich op dit terrein: 
Baggott (Engeland), Arkrich, Rabeharisoa (Frankrijk en Europees) en Winblad (Zweden). Dankzij 
de bovengenoemde auteurs zijn enkele globale gegevens bekend die in deze studie verwerkt zijn. 
Daarnaast zijn er vanuit Zonmw door Keizer c.s. gegevens verzameld over pg-organisaties in 
Europa, onder meer over de financiering van deze organisaties.  
 
Beleidsdoorlichting en evaluatie 
59
