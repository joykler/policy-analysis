Volgens de directeur van Ieder(in) zou het handig zijn als er een meerjarige subsidie beschikbaar 
wordt gesteld, waarin binnen de meerjarige periode jaar overschrijdend kan worden begroot en 
verantwoord. Heel veel activiteiten zijn niet in één kalenderjaar te ontwikkelen, uit te voeren en 
verantwoorden.  
 
Verder is er momenteel veel te weinig ruimte voor HR en professionele ontwikkeling, terwijl de 
markt enorm aan het veranderen is. Ieder(In) is momenteel een 50+ organisatie, met een enorme 
zware professionele achtergrond in beleidsontwikkeling, lobby en belangenbehartiging. In de sterk 
veranderende samenleving en het zorgstelsel zou ook moeten kunnen worden geïnvesteerd in het 
aannemen van jonge professionals die kennis hebben van nieuwe vormen van 
belangenbehartiging, interactiviteit en sociale media.  
 
Kortom, Ieder(in) zou in het kader graag veel meer ruimte en mogelijkheden krijgen om gedurende 
een aantal jaren te kunnen ‘transformeren’ in de richting van een modernere netwerkorganisatie, 
waarin de belangenbehartiging van de toekomst kan worden vormgegeven. Hierin kunnen mensen 
met beperkingen en hun organisaties op landelijk en lokaal niveau ondersteund worden om hun 
eigenaarschap en zeggenschap te versterken; zoals dat in het VN-verdrag is bedoeld.  
 
Beleving van de aangepaste subsidiesystematiek voor PGOsupport 
We bespreken hieronder hoe de aangepaste subsidiesystematiek voor de PGOsupport beleefd 
wordt door zowel PGOsupport zelf als de koepels en de pg-organisaties. Het gaat hierbij om twee 
onderdelen van de subsidieverstrekking: subsidie voor organisatorische professionalisering van de 
pg-organisaties en voor de Top20 projecten (ondersteuning van de pg-organisaties bij het maken 
van plannen en controlerende functie). 
 
Gevolgen aangepaste subsidie 
Pg-organisaties tevreden over PGOsupport bij organisatieontwikkeling en bedrijfsvoering 
PGOsupport zet adviseurs in (deze bezoeken de pg-organisaties), biedt cursussen en een 
helpdesk ter ondersteuning van de pg-organisaties bij organisatieontwikkeling en bedrijfsvoering. 
Verder vertelt de directeur dat ze hun eigen diensten onderzoeken d.m.v. waarderend onderzoek; 
helpt het in de praktijk?  
 
De pg- organisaties zijn tevreden over de ondersteuning van PGOsupport bij 
organisatieontwikkeling en bedrijfsvoering. De meeste organisaties zijn zowel positief over de 
adviseurs als over de cursussen en het overige ondersteunende aanbod. Een medewerker van een 
grote pg-organisatie zegt:  
 
‘Met het nieuwe systematiek is er 16 uur ondersteuning per vereniging per jaar beschikbaar gesteld. 
Hiervan is een heidag georganiseerd wat goed uitpakte.’ Een andere vertegenwoordiger van een grote pg-
organisatie vertelt over het cursusaanbod: ‘De docenten zijn goed en de formule is leuk. Je moet pas 
betalen als je niet op komt dagen. Het aanbod is breed en de kwaliteit is hoog.’  
 
Een vertegenwoordiger van een middelgrote pg-organisatie zegt:  
 
‘Ze zijn een toevoeging, ze hebben veel gedaan aan ondersteuning voor vrijwilligers en voorschriften. Ze 
doen veel basiswerk waar wij op kunnen leunen, zoals de vrijwilligerscontracten die ze faciliteren. Ze zijn 
een soort virtueel kantoor en hebben enquête tools die we kunnen gebruiken.’  
 
Dubbele rol PGOsupport bij Top20 projecten 
Bij de Top20 projecten ondersteunt PGOsupport de pg-organisaties bij het maken van plannen en 
hiernaast heeft zij een controlerende functie. Slechts enkele organisaties hebben ervaring met 
 
Beleidsdoorlichting en evaluatie
