De uitvoeringskosten waren in 2011 ca. € 2 mln. en zijn afgenomen tot iets onder € 1 mln. De 
relatieve uitvoeringskosten zijn 4 – 5% van het budget van de toekenning van de subsidies. De 
hoeveelheid werk neemt niet evenredig af met de toekenning van lagere bedragen in 2015 in 
vergelijking met 2011 en de uitvoeringskosten zijn in die tijd meer dan gehalveerd. De uitvoering 
wordt als doelmatig beoordeeld.        
 
Conclusies over doeltreffendheid 
In de voorgaande tekst is informatie gegeven over de inputs (geld, menskracht) en de outputs van 
de pg-organisaties. Vervolgens kan de relatie gelegd worden met de outcome van het beleid, 
namelijk in welke mate de outputs bijdragen aan de doelen van het beleid. In de visiebrief staan 
vier doelen centraal: 
1. Het delen van ervaringskennis van individuele cliënten door informatievoorziening en 
lotgenotencontact; 
2. Het gezamenlijk bijdragen aan de werking van zorg, ondersteuning en maatschappelijke 
participatie door het inbrengen van cliëntervaringen; 
3. Een regierol bij het positioneren van ervaringsdeskundigheid en het bevorderen van 
samenhang ten aanzien van zorg, ondersteuning en maatschappelijke participatie; 
4. Het verzamelen, bundelen, inbrengen en verspreiden van (ervarings)kennis voor 
professionele, effectieve pg-organisaties.  
 
De volgende conclusies kunnen worden getrokken: 
 Het delen van ervaringskennis wordt door de pg-organisaties actief uitgevoerd. Er wordt ruim 
60% van hun budget uitgegeven aan informatievoorziening en lotgenotencontact. Die uitgaven 
leiden tot herkenbare output voor de cliënten. Voorbeelden hiervan zijn: het uitgeven van een 
ledenblad (papier en elektronisch) en bijeenkomsten met lotgenoten. Uit de PG-monitors (tabel 
7.8) komt het beeld naar voren dat er een lichte groei was van de informatievoorziening en de 
bijeenkomsten (hogere frequentie en deelname). Daarbij waren wel de kleine organisaties 
ondervertegenwoordigd. Uit het onderzoek naar de gevolgen van de bezuiniging komt naar 
voren dat een aantal organisaties minder activiteiten ontplooid en de informatievoorziening 
heeft beperkt. Uit de interviews en focusgroepen kwam ook naar voren dat organisaties het 
moeilijk hebben om met minder middelen de dienstverlening op peil te houden. De conclusie is 
dat het per organisatie verschilt of men ondanks de bezuiniging de output in omvang op peil 
heeft weten te houden. Omdat er meer met vrijwilligers gewerkt wordt, mag bij de continuïteit en 
de kwaliteit van de output verwacht worden dat die in het algemeen is afgenomen; 
 Het gezamenlijk bijdragen aan de werking van de zorg wordt gestimuleerd door PGOsupport als 
ondersteunende organisatie, de koepels en het instrument van de vouchers. Er is een aantal 
organisaties gefuseerd en er wordt meer samengewerkt tussen organisaties. Er zijn 
voorbeelden van samenwerking gericht op een aandoening, zoals de Oogvereniging en 
auditieve beperking. Deze samenwerkingsverbanden voeren elk een voucherproject uit. Uit de 
interviews komt vooral van kleine organisaties kritiek naar voren op het instrument van de 
vouchers onder andere omdat het moeilijk is om zeven organisaties op één lijn te krijgen. Circa. 
80% van de uitgegeven vouchers zijn besteed en daarmee is een stap naar meer 
samenwerking gezet. Tegelijkertijd zijn er signalen uit het veld die ook nadelen van teveel 
samenwerking zien. Als individuele pg-organisaties teveel zouden bundelen en zelfs fuseren, 
dan wordt het voor een aantal cliënten minder aantrekkelijk om zich aan te sluiten bij de 
organisatie voor hun aandoening; 
 De regierol ligt bij de koepels. Door het programma ‘PG werkt samen’ is er bij de drie koepel 
een gezamenlijke front-office gemaakt en één Informatiepunt Zorg en Ondersteuning in het 
leven geroepen. Zo worden patiëntervaringen en het geven van juridisch advies en informatie 
gebundeld. In deze regierol brengen de koepels de belangen en cliëntenervaringen in bij 
 
Beleidsdoorlichting en evaluatie 
80
