 Een pg-organisatie beschikt na fusie over evenzoveel vouchers als de gefuseerde pg-
instellingen los van elkaar over beschikten; 
 Een aanvraag voor projectsubsidie bedraagt minimaal € 126.000, onder overlegging van 
tenminste zeven vouchers; 
 Het staat een subsidieaanvrager vrij om in overleg met de vouchergevers de thema’s en de 
soort activiteiten van het project te bepalen; 
 Projectactiviteiten zijn gericht op het bijdragen aan betere zorg, maatschappelijke 
ondersteuning of maatschappelijke participatie van doelgroepen (achterban) van de betreffende 
vouchergevers. Vouchergevers bundelen hun kracht door gezamenlijke belangen te 
identificeren en te prioriteren en deze uit te werken aan de hand van één of meerdere 
zelfbepaalde thema’s en specifieke activiteiten. De activiteiten zijn in het belang van de 
doelgroepen (achterban) van de betreffende vouchergevers; 
 De subsidieaanvrager maakt voldoende aannemelijk dat de beschreven activiteiten kunnen 
worden uitgevoerd onder de toedeling van middelen en menskracht, zoals opgenomen in het 
activiteitenplan. De subsidieaanvrager maakt inzichtelijk hoe het de activiteiten uitvoert. 
 
Met de vouchers wordt zo ingespeeld op de kritiek die de projectsubsidies van PwC kregen. Er 
wordt nu sterker gestuurd op samenwerking. Er zijn zeven partijen nodig die consensus bereiken 
over een projectvoorstel. Ook is de toetsing helderder en lichter qua vorm. Bij de projectsubsidies 
werd inhoudelijk gestuurd op de projecten. Bij de vouchers wordt vertrouwd op de kennis en wenen 
uit het veld zelf en is het uitgangspunt dat projecten die door tenminste zeven partijen uit het veld 
gedragen worden moeten bijdragen aan versterking van de positie van de cliënt.  
 
De aanbeveling van Zorgmarktmarktadvies om tot meer samenwerking te komen wordt met de 
vouchers en de steun aan de koepels ingevuld. In de aanbevelingen werd een sjabloon aanbevolen 
van 17 samenwerkingsplatforms. Deze aanbeveling is in het beleid van de visiebrief niet 
overgenomen. Er werd verwacht dat samenwerking bottom-up zou ontstaan, deels doordat de pg-
organisaties minder subsidie gingen krijgen en door het instrument van vouchers met minimaal 
zeven partijen met een project ervaring met samenwerking zouden op gaan doen.  
 
3. Subsidie voor de koepels 
In de lijn van het belang van gebundelde kracht is er aparte subsidie voor 4 (en nu 3) 
koepelorganisaties om de regierol uit te kunnen voeren. De koepels kunnen gevoed door de 
individuele pg-organisaties de stem van de cliënt in diverse fora en gremia laten horen. De subsidie 
is bedoeld voor activiteiten van bepaalde landelijke koepels en platforms, te weten de Chronisch 
Zieken en Gehandicapten Raad (CG-Raad) en de Nederlandse Patiënten Consumenten Federatie 
(NPCF) respectievelijk het Landelijk Platform Geestelijke Gezondheidszorg (LPGGz) en het 
Platform Verstandelijk Gehandicapten (Platform VG). Het doel van deze regierol is het vergroten 
van de invloed van hun achterban op de kwaliteit van zorg en maatschappelijke participatie. Er is 
een instellingsubsidie voor structurele activiteiten en een projectsubsidie op één aanvraag van de 
gezamenlijke koepels.  
 
Deze beleidslijn past in de aanbevelingen van de twee evaluaties.  
 
4. Ondersteuning door PGOsupport 
In de visiebrief wordt professionalisering en bundeling van krachten van individuele pg-organisaties 
nagestreefd. PGOsupport heeft hierbij de rol gekregen als een dienstverlenende organisaties die tal 
van activiteiten uitvoert als ondersteuning voor het veld. Het gaat dan bijvoorbeeld om cursussen 
en administratieve ondersteuning. Ook heeft PGOsupport een rol bij de kwaliteitstrajecten (Top-20), 
die door het Kwaliteitsinstituut (onderdeel van het Zorginstituut Nederland) worden uitgevoerd met 
behulp van pg-organisaties. 
 
Beleidsdoorlichting en evaluatie
