 Zorginstituut Nederland.  
 
Aanvullende interviews 
Er zijn aanvullende interviews afgenomen gericht op: 
 het lokale en regionale veld van cliënten; 
 verdieping van de resultaten van het onderzoek.  
 
Er zijn vier face-to-face interviews gehouden met medewerkers van de NPCF, Ieder(in), LPGGz en 
PGO-support. Daarnaast zijn er gesprekken geweest met enkele pg-organisaties, Zorgbelang 
Nederland en Gelderland, organisaties van gehandicapten, Zorgvragersorganisatie GGZ Midden 
Holland, Koepel Wmo-raden, Solgu, programma AVI en enkele lokale stichtingen GGZ en 
verslavingszorg.  
 
Literatuur 
Er zijn vanaf 2010 tot op heden drie evaluaties uitgevoerd: 
 Evaluatie Subsidieregeling PGO door PriceWaterhouseCoopers (PwC) in 2011; 
 In kracht verbonden, toekomstige versterking pg-beweging door Zorgmarktadvies 2011; 
 Evaluatie over kwaliteitstrajecten en de ondersteuning PGOsupport door Zorgmarktadvies 
2014. 
 
Daarnaast is diverse achtergronddocumentatie, waaronder de beleidsdocumenten en monitors 
gebruikt om het beleid, de beleidscontext en de effecten in het veld te beschrijven.  
 
Begeleiding onderzoek 
Voor de begeleiding van dit onderzoek is een klankbordgroep geformeerd, bestaande uit 
vertegenwoordigers van de ministeries van VWS en Financiën, de koepelorganisaties en 
PGOsupport. De onafhankelijke deskundige Meralda Slager nam deel aan de klankbordgroep. Wij 
zijn als onderzoekers de leden van de klankbordgroep erkentelijk voor hun opmerkingen. De 
bevindingen in dit rapport zijn volledig de verantwoordelijkheid van de onderzoekers van Ecorys en 
het Verwey-Jonker Instituut.  
 
 
 
 
Beleidsdoorlichting en evaluatie
