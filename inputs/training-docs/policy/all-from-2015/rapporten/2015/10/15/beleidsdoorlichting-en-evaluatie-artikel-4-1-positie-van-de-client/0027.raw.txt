Zorgverleners Zorgverzekeraars
Ministerie 
VWS
Verzekerden, 
Patiënten/cliënten en 
pg-organisaties
 
 
Inzoomen op de rol van patiënten/cliënten 
De inbreng van patiënten/cliënten in de zorgdriehoek kan uiteengerafeld worden. Er zijn individuele 
patiënten, pg-organisaties en koepels van pg-organisaties. Deze drie niveaus kunnen ook in een 
driehoek worden verbeeld. De basis wordt gevormd door de individuele cliënten en hun naasten. Zij 
staan aan de basis en zijn het grootst in aantal. De middenlaag wordt gevormd door de 200 
individuele pg-organisaties die financieel door de Rijksoverheid ondersteund worden en andere pg-
organisaties en platforms van cliënten. Deze brede groep van organisaties en platforms worden 
aan de bovenkant van de driehoek overkoepeld door de drie koepelorganisaties.  
 
Koe-
pels
PG-organi-
saties
Cliënten 
 
 
Interacties  
Deze twee figuren zijn te combineren tot een zandlopermodel. Met dit model is visueel te maken 
welke interacties er zijn. Het vormt een schematische weergave van diverse samenwerkingsrelaties 
in een complex veld. Zo hebben cliënten op individueel niveau interactie met hun zorgverlener(s) 
en zorgverzekeraar over de behandeling en hun ervaringen. De individuele pg-organisaties 
bundelen de ervaringen van patiënten (per aandoening). Deze pg-organisaties hebben ook hun 
eigen interactie met zorgverleners en zorgverzekeraars, vaak over de specifieke aandoening en de 
ervaring van cliënten daarbij. Denk hierbij aan het ontwikkelen van zorgstandaarden. Zij hebben 
zelden direct contact met het ministerie van VWS. Tot slot zijn er drie koepels die ervaringen van 
pg-organisaties bundelen en zeer frequent aanspreekpunt zijn voor de zorgverleners, 
zorgverzekeraars en het ministerie van VWS. Zij zijn de spreekbuis van patiënten in tal van 
overleggen. Een goed voorbeeld is de Zorgkaart Nederland van de NPCF als instrument om 
ervaringen van cliënten zichtbaar te maken. 
 
 
Beleidsdoorlichting en evaluatie
