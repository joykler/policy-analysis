In deze tabel wordt de numerus fixus zoals voorzien voor 2020 afgezet tegen het personeel dat op 
1 januari 2015 en 1 juli 2015 onder het reguliere functiebestand van Defensie valt. Buiten deze 
formatie valt het personeel dat werkzaam is bij agentschappen, projectorganisaties en derden 
(zoals andere ministeries, Kustwacht Caribisch gebied etc.). Ook personeel dat zich in een extern 
bemiddelingstraject bevindt, valt buiten de formatie. Militairen die hun initiële opleiding volgen 
bezetten geen regulier functie, maar het maximum aantal is wel genormeerd in de niet-
beschikbaarheid op functie (NBOF). 
 
De numerus fixus uit de beleidsbrief 2011 vormt het uitgangspunt voor de formatie van Defensie. 
Sindsdien zijn er echter nieuwe maatregelen genomen in onder meer de nota In het belang van 
Nederland en andere ontwikkelingen geweest. De numerus fixus zal voortaan jaarlijks worden 
aangepast aan de actuele ontwikkelingen. In de aanpassing die nu is doorgevoerd zijn onder meer 
vier nieuwe topfuncties gecreëerd. Dit betreft drie militaire topfuncties bij het nieuwe Cyber 
Command, bij Operations (IT-uitvoeringsorganisatie) van de Defensie Materieel Organisatie en bij 
de Division Schnelle Kräfte, waarin de Luchtmobiele Brigade wordt geïntegreerd. Daarnaast is een 
burgertopfuctie toegevoegd bij de Hoofddirectie Beleid van de Bestuursstaf. Het bestand 
topfuncties groeit daarmee van 80 naar 84 (63 militair en 21 burger).  
- 13 -
