Grafiek G: Uitstroom burgerpersoneel 
 
 
 
Deze grafiek geeft de defensiebrede uitstroom van burgerpersoneel weer in de eerste helft van 
2015 en een prognose van deze uitstroom voor de rest van 2015, afgezet tegen de IDU-planning 
(instroom, doorstroom en uitstroom). De uitstroom van burgerpersoneel is lager uitgevallen dan 
verwacht, maar wel hoger dan in dezelfde periode van 2014 (670 vte’n).  
1.4 Prognose personeelslogistieke keten 2015 
De verwachting is dat in 2015 de instroom voor burgers en militairen lager uitvalt dan gepland. 
Vooral technisch personeel en medisch personeel (zie ook schaarstecategorieën in paragraaf 3.4) 
vergen blijvende aandacht. In het verlengde daarvan is het vergrijzend bestand burgerpersoneel bij 
met name de onderhoudsbedrijven een aandachtspunt.  
 
Er wordt voortdurend gezocht naar mogelijkheden om de werving van met name deze categorieën 
te verbeteren, zowel in de werving- en selectieketen als in de arbeidsmarktcommunicatie (gerichte 
campagnes). Specifiek voor de werving van technisch personeel is op 23 en 24 september jl. voor 
middelbare scholieren wederom de tweedaagse TechBase georganiseerd. Gerichte aandacht voor 
schaarstecategorieën in de wervingscampagnes loont. Zo is als gevolg van de intensivering van de 
wervingscampagnes het wervingsresultaat van vliegers, luchtverkeers- en gevechtsleiders in de 
eerste helft van 2015 toegenomen. 
 
Het behalen van een hoger wervingsresultaat zal lastig blijven gezien de schaarste van met name 
technisch personeel. De achterblijvende instroom wordt deels gecompenseerd doordat ook de 
uitstroom voor burgers en militaiaren lager is dan verwacht. Verder maakt Defensie onder andere 
gebruik van doorstroom (bijvoorbeeld van onderofficier naar officier of van FPS fase 2 naar FPS 
fase 3) en verlenging van contracten om schaars personeel langer aan de organisatie te kunnen 
binden. Ook worden ingehuurd personeel en reservisten ingezet.
