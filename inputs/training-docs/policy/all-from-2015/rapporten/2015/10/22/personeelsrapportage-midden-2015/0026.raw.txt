Pilot-
Beschrijving pilotdoelstelling 
nummer 
Het blijkt voor Defensie moeilijk om vacatures voor artsen te vullen. Een militair arts die 
de dienst verlaat, heeft specifieke kennis en ervaring waar de organisatie in de reguliere 
CLAS 8 bedrijfsvoering en bij operationele inzet veel behoefte aan heeft. Door de CLAS-arts bij 
dienstverlating aan te stellen als reservist, blijft deze kennis voor Defensie behouden en 
inzetbaar. 
Bij diverse eenheden van het CLSK bestaat grote behoefte aan specialistische kennis. 
Personeel dat de dienst verlaat, is goed opgeleid en vaak zeer ervaren. Op vliegbasis 
Eindhoven start een pilot om beroepsmilitairen die de dienst verlaten te werven als 
reservist. Zij blijven zo betrokken bij ‘hun’ eenheid en Defensie kan nog steeds een 
CLSK 1 
beroep doen op de kennis en kunde van deze mensen. De betrokkenheid van de reservist 
bij de eenheid zorgt voor een hoge betrouwbaarheid op gewenste opkomstmomenten. Als 
deze pilot succesvol blijkt, dan kan het principe binnen het gehele CLSK worden 
toegepast. 
Veel onderdelen van het CLSK worden regelmatig ingezet bij ceremoniële diensten, zoals 
het aanbieden van geloofsbrieven, erewachten bij staatsbezoeken, herdenkingen etc. De 
Groep Luchtmachtreserve heeft momenteel een klein contingent medewerkers die 
CLSK 2 
gespecialiseerd zijn in vaandelwacht en uitvaarten met (beperkte) militaire eer. Door 
meer reservisten aan te stellen voor ceremoniële taken kan de werklast bij reguliere 
onderdelen aanzienlijk worden verlicht ende focus behouden blijven op primaire taken.  
Door de invoering van UAV’s is een forse uitbreiding van de data-analysecapaciteit 
noodzakelijk. De mogelijkheid wordt onderzocht om naast een vaste component van 
CLSK 3 beroepsanalisten bij het CLSK enkele tientallen reservisten te werven, die vooral de 
eerste analyseslag van de data gaan uitvoeren. Vooral ICT-studenten lijken een 
interessante doelgroep. 
 
3.3 Integriteit 
Defensie heeft op 29 april 2015 een schriftelijke reactie gegeven op het rapport van de 
Onderzoeksraad Integriteit Overheid (zie Kamerstuk 34 000 X, nr. 94 van 28 mei 2015). Hierna 
volgt per maatregel de laatste stand van zaken. 
  
• Certificering van vliegbasis Eindhoven: 
In de eerste week van september is in overleg met de Militaire Luchtvaart Autoriteit (MLA) de 
laatste hand gelegd aan het Operations Manual Luchttransport (MAR-OPS). Het boekwerk 
beschrijft op welke wijze vliegbasis Eindhoven aan de door de MLA opgestelde MAR-OPS eisen 
voldoet. In de eerste twee weken van oktober heeft de MLA een audit uitgevoerd op de 
vliegbasis. Tijdens deze audit is beoordeeld of de vliegbasis Eindhoven ook feitelijk opereert 
zoals beschreven in het MAR-OPS. Dat oordeel was positief en is aan de commandant van de 
vliegbasis medegedeeld. Het auditrapport van de MLA zal uiterlijk 30 oktober aanstaande 
worden verstuurd. Op 2 november aanstaande zal het certificaat officieel worden overhandigd. 
• Actualisatie aanwijzing ‘Protocol interne onderzoeken Defensie’: 
De aanpassing van deze aanwijzing en een daarmee gerelateerde aanwijzing voor uitvoering 
van het integriteitbeleid zullen eind dit jaar zijn voltooid.  
• Gesprekken met melder: 
In de gesprekken met de melder om tot een voor alle partijen redelijke oplossing te komen, 
wordt voortgang geboekt, maar ze zijn nog niet voltooid.  
• Gesprekken met betrokkenen om lering te trekken uit deze zaak: 
Defensie wil en moet leren van deze casus. Dat betekent dat hierover met alle betrokken 
personen wordt gesproken. Er is een start gemaakt met deze gesprekken. Op dit moment kan 
nog niet worden bepaald wanneer alle gesprekken hebben plaatsgevonden, dat is mede 
afhankelijk van het verloop van de gesprekken.  
3.4 Vullingspercentages schaarstecategorieën 
Schaarstecategorieën betreft functiegebieden waarbij de bezetting gedurende langere tijd 
achterblijft bij de geplande vulling. Dit kan meerdere oorzaken hebben zoals het meerjarig 
onderrealiseren van de geplande instroom, een structureel vergrote irreguliere uitstroom, stagnatie 
in de doorstroom of een combinatie van de drie factoren.
