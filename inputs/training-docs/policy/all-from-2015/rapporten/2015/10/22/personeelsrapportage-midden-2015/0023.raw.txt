DEEL 3:  TOEZEGGINGEN 
Dit deel bestaat uit informatie die door de minister aan de Tweede Kamer is toegezegd. Dit betreft 
de volgende toezeggingen: 
• de lessen voor de doorstroomorganisatie op grond van ervaringen uit Australië (algemeen 
overleg over personeel van 3 november 2014) - paragraaf 3.1; 
• voortgang reservistenbeleid (algemeen overleg over personeel van 20 juni 2012) - paragraaf 
3.2; 
• voortgang maatregelen naar aanleiding van rapport Onderzoeksraad Integriteit Overheid 
(algemeen overleg over personeel, IGK en IMG van 1 juli 2015) - paragraaf 3.3; 
• stand van zaken tekorten knelpuntscategorieën (algemeen overleg over personeel, IGK en IMG 
van 1 juli 2015) - paragraaf 3.4; 
• de best practicies ten aanzien van genderbeleid (algemeen overleg over personeel, IGK en IMG 
van 1 juli 2015) - paragraaf 3.5. 
3.1 Onderzoek naar Australische krijgsmacht 
Personeel algemeen 
In Australië is in 1972 de dienstplicht afgeschaft en de Australian Defence Force (ADF) heeft 
momenteel een omvang van circa 58.000 voltijd medewerkers (52% Army, 24% Navy en 24% Air 
Force). Met een inwoneraantal van ruim 23 miljoen is dit een vergelijkbaar volume met dat van 
Nederland. Daarnaast kent de ADF 25.000 reservisten, die niet allemaal actief worden ingezet. 
Reservisten zijn binnen de ADF van toenemend belang als onderdeel van de totale 
personeelsbestand. 
 
Bij de ADF is naast de reguliere verbintenis voor onbepaalde tijd ook een jaarcontract mogelijk. 
Gedurende deze periode vindt de militaire opleiding en training plaats. Na einde contract kan men 
een reguliere verbintenis aangaan. Ook is het mogelijk verder te gaan als reservist of een 
officiersopleiding dan wel een door de ADF betaalde universitaire opleiding te volgen. Tevens is het 
mogelijk iets geheel anders, dus buiten de ADF, te gaan doen. In dit laatste geval hoopt men de 
opgeleide militairen ooit weer als reservist terug te zien of gaat men er vanuit nieuwe 
ambassadeurs in de maatschappij te mogen verwelkomen. Jaarlijks maken ongeveer 400 jongeren 
gebruik van een dergelijk contract waarvan uiteindelijk rond de 75 procent de ADF verlaat.  
 
Binnen de ADF vindt geen centrale aansturing plaats van de personeelslogistieke keten zoals in 
Nederland. De defensieonderdelen dragen op eigen wijze zorg voor de door- en uitstroom van het 
krijgsmachtdeel. Uitstromend personeel wordt niet begeleid zoals in het Verenigd Koninkrijk en in 
Nederland. Wel is er budget beschikbaar om door aanvullende opleidingen de eigen 
arbeidsmarktpositie te verbeteren. De verplichte pensioenleeftijd voor militairen is opgehoogd van 
55 naar 60 en voor reservisten is deze 65. 
 
Defence Force Recruiting (DFR)  
Kenmerkend aan de situatie in Australië is de publiek-private samenwerking tussen 
ManpowerGroup en de ADF met als een doel een geïntegreerde aanpak van de recruitment voor de 
ADF. De samenwerking bestaat sinds 2003 en is in 2012 voor vijf jaar verlengd. De belangrijkste 
redenen om met een dergelijke partner in zee te gaan, waren effectiviteit van de recruitment, 
kostenefficiëntie en de behoefte aan specifieke kennis en expertise op het gebeid van werving, 
arbeidsmarktanalyses en communicatie. Bijkomende voordelen zijn dat een civiele partner 
flexibeler is in het aangaan van contracten en deze goedkoper kan afsluiten.  
 
Jaarlijks trekt de ADF 70.000 tot 120.000 geïnteresseerden, worden 20.000 tot 40.000 
aanmeldingen in behandeling genomen en worden rond de 8.000 rekruten aangesteld. Om dit te 
bewerkstelligen, zijn op dit moment in totaal 368 militairen en 305 medewerkers van 
ManpowerGroup voltijd bezig met recruitment. Deze aantallen zijn inclusief het keuringstraject. 
Hierbij zorgt ManpowerGroup vooral voor de juiste aantallen en kwaliteit van de kandidaten op het 
juiste moment. Dit onder andere door gericht onderzoek naar doelgroepen en door gebruik te 
maken van arbeidsmarktcommunicatie, waaronder de inzet van social media. De militairen van de 
ADF staan met name garant voor de juiste voorlichting en de definitieve besluitvorming om 
kandidaten toe te laten tot de ADF. 
 
In het contract met ManpowerGroup is opgenomen dat minimaal 85 procent van de 
aanstellingsopdracht in zijn geheel moet worden gehaald. Voor elke procent daarboven wordt door 
de ADF een bonus uitgekeerd. Gemiddeld wordt jaarlijks meer dan 90 procent van de
