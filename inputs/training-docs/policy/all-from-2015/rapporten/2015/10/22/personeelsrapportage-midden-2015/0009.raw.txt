1.3 Uitstroom 
Binnen Defensie worden twee typen van uitstroom geregistreerd, namelijk reguliere en irreguliere 
uitstroom. De eerstgenoemde heeft betrekking op pensioen dan wel functioneel leeftijdsontslag en 
einde contract. Hiervan zijn de einddata reeds tevoren bekend en vastgelegd in de 
personeelssystemen. Onder irreguliere uitstroom vallen met name: ontslag op verzoek, 
overtolligheid, vervroegd uittreden, opleidingsverloop, ongeschiktheid/onbekwaamheid en 
wangedrag. 
 
Tabel 3: Uitstroom van militairpersoneel en burgerpersoneel midden 2015 
 
Midden 2015 2015*
CZSK CLAS CLSK KMAR BS CDC DMO DEFENSIE DEFENSIE
Militair personeel 271 813 206 109 - - - 1.399 3.426
Burger personeel 63 127 64 20 72 208 172 725 1.953
TOTAAL 334 940 270 129 72 208 172 2.124 5.379
 
* De gegevens over heel 2015 zijn een prognose. 
 
In deze tabel wordt de totale uitstroom (regulier en irregulier) van militair personeel en 
burgerpersoneel over de eerste helft van 2015 weergegeven met een prognose voor heel 2015. 
Militaire uitstroom wordt toegerekend aan het operationeel commando waaruit de militair afkomstig 
is, ook als zij op het moment van uitstroom bij een ander defensieonderdeel geplaatst zijn. De 
uitstroom van militair personeel is lager dan in de eerste helft van 2014. Toen stroomden er nog 
1.948 militairen Defensie uit. Bij burgers is er nog steeds sprake van een stijging (2013: 553 vte’n, 
2014: 670 vte’n). Dit wordt voornamelijk veroorzaakt door een toename van de reguliere uitstroom 
zoals in de vorige personeelsrapportage al was voorzien
