DEEL 1:  PERSONEELSLOGISTIEKE KETEN 
Dit deel bevat tabellen en grafieken over instroom, doorstroom en uitstroom (IDU). Deze zijn 
voorzien van een uitleg en en waar mogelijk een prognose voor de rest van 2015. 
1.1 Instroom 
Grafiek A: Realisatie externe wervingsopdracht militair personeel 2015 
 
 
 
Deze grafiek geeft de realisatie van de laatste wervingsopdracht 2015 weer inclusief een prognose 
voor heel 2015. Deze wervingsopdracht berust op de actuele behoefte van de defensieonderdelen 
aan nieuw aan te stellen militair personeel. De werving resulteert in aanstelbaren: mensen die van 
het ministerie een brief hebben gekregen met het besluit dat zij mogen beginnen aan een initiÃ«le 
opleiding gekoppeld aan een opkomstmoment.  
 
De realisatie in de eerste helft van 2015 is uitgekomen op 69% van de wervingsopdracht. Dit is 
lager dan in dezelfde periode van 2014 toen de wervingsopdracht voor 76% was gerealiseerd. Dit 
wordt vooral veroorzaakt doordat de wervingsopdracht voor de Koninklijke Marechaussee zeer 
recent met 20 procent is verhoogd in verband met de uitbreiding van de High Risk 
Beveiligingspelotons (HRB-pelotons). Verder blijft bij het CZSK blijft de belangstelling voor 
officiersfuncties achter.  
 
De aanvullende behoefte van de KMar is naar verwachting van de arbeidsmarkt te halen, waardoor 
de werving van KMar, ondanks de late verhoging, naar verwachting toch volledig is te realiseren. 
Gebaseerd op de trends van afgelopen jaren is het de verwachting dat de realisatie van de 
wervingsopdracht over 2015 zal uitkomen op 85 procent.
