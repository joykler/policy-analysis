1.6.  Onderzoeksmethode 
Om de infrastructuur in kaart te brengen zijn allereerst de wet- en regelgeving, de plannen, de 
procedures en literatuur bestudeerd. Vervolgens is door middel van interviews inzicht verkregen in de 
uitvoeringspraktijk. Daar waar nodig zijn aanvullende schriftelijke vragen aan de betrokken 
organisaties gesteld. 
1.7. Leeswijzer 
Dit rapport bestaat uit zeven hoofdstukken. Na het inleidende hoofdstuk wordt in hoofdstuk twee 
beschreven of er zicht is op de aard en omvang van de corruptie op de BES-eilanden. Daarbij is een 
onderscheid gemaakt tussen de ‘beelden’ en de ‘feiten’. 
In hoofdstuk drie is beschreven op welke wijze op de BES-eilanden invulling is gegeven aan het 
integriteitsbeleid. Daarbij is onder meer ingezoomd op ‘bestuur en integriteit’, de ‘ambtelijke 
organisatie en integriteit ’en de ontwikkelingen op het terrein van integriteit binnen  de Openbare 
Lichamen Bonaire , Sint Eustatius en Saba.  
Hoofdstuk vier beschrijft de rol van de verschillende organisaties die betrokken zijn bij de opsporing 
en vervolging van corruptie. Daarbij wordt met name gekeken naar de rol van het OM-BES binnen de 
strafrechtelijke corruptiebestrijding.  
De analyse van de bevindingen uit de voorgaande hoofdstukken staat in hoofdstuk vijf.  
Ten slotte zijn de conclusies in hoofdstuk zes, en de aanbevelingen in hoofdstuk zeven geplaatst.
