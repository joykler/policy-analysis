Definitie integriteit 
Integriteit en de bestrijding van corruptie zijn onlosmakelijk met elkaar verbonden. Eenvoudig 
gezegd: integriteit en corruptie zijn twee kanten van dezelfde medaille. Over de betekenis van 
20
integriteit is veel geschreven . Integriteit wordt –zoals gezegd– vaak gezien als het 
tegenovergestelde van fraude en corruptie. Integriteit omvat echter veel meer dan dat: “integriteit is 
een gezindheid van onkreukbaarheid, rechtschapenheid, betrouwbaarheid, onpartijdigheid, 
objectiviteit en rechtvaardigheid. De invulling van het begrip integriteit is direct verbonden met 
maatschappelijk geaccepteerde normen en waarden en met de democratische en rechtsstatelijke 
21
beginselen”. Hoe integriteit wordt opgevat en ingevuld is afhankelijk van de context en mede 
afhankelijk van de specifieke eisen die de betrokken organisaties binnen deze context daar aan 
stellen.  
 
In berichtgeving over integriteitsschendingen wordt veelal gerefereerd aan fraude en/of corruptie, 
maar schendingen van integriteit kennen veel meer verschijningsvormen. Zoals:  
• wangedrag in de vrije tijd,  
• verspilling en wanprestatie; 
• omgangsvormen en bejegening (discriminatie, intimidatie); 
• misbruik van (de toegang tot) informatie; 
• misbruik van bevoegdheden; 
• onverenigbare functies/activiteiten/contacten; 
• dubieuze giften en beloften; 
• fraude en diefstal; 
• corruptie. 
Voor wat betreft de definitie van integriteit wordt in deze rapportage aangesloten bij de beschrijving 
22
van het Bureau Integriteitsbevordering Openbare Sector (BIOS). BIOS stelt dat goed 
ambtenaarschap in het kader van integriteit onder meer inhoudt dat de ambtenaar: 
 zorgvuldig en verantwoordelijk omgaat met bevoegdheden, middelen en informatie en het 
algemeen belang dat hij dient, leidend laat zijn; 
 in staat is om verleidingen te weerstaan en tracht te voorkomen dat hij in verleidelijke 
situaties terecht komt; 
 de regels naar de letter en de geest interpreteert; 
 een zorgvuldige afweging maakt van de legitieme rechten, belangen en verwachtingen, ook 
in situaties waarbij het niet (onmiddellijk) duidelijk is wat de juiste keuze is; 
 bereid is om zijn overwegingen (vooraf dan wel achteraf) te toetsen en daarover 
verantwoording af te leggen. 
 
 
                                                
20
 Zie bijvoorbeeld ‘Beleidsdoorlichting Integriteit(sbeleid)’, Ministerie van Binnenlandse Zaken en 
Koninkrijksrelaties, 2012.      
 Paragraaf 1.2., pag. 9 ev. 
21
 TK 2003-2004, 29436, nr. 3: p. 7. 
22
 Het Bureau Integriteitsbevordering Openbare Sector (BIOS) is een onafhankelijk centraal instituut gericht op 
het bevorderen van integriteit(sbeleid) binnen de (semi)publieke sector. BIOS is een initiatief van het ministerie 
van Binnenlandse Zaken en Koninkrijksrelaties.
