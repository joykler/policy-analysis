Bijlage 1. Het begrip ‘corruptie’ onder de loep 
 Corruptie is een containerbegrip. Onder het begrip corruptie worden dikwijls uiteenlopende 
40
verschijnselen geschaard, zoals omkoping, nepotisme , verduistering of illegale financiering van 
verkiezingscampagnes. Landen hanteren verschillende juridische definities voor specifieke vormen 
van corruptie. Wat in het ene land strafbaar is, hoeft dat in een ander land (nog) niet te zijn. Een 
algemene definitie van corruptie die alle vormen van corruptie dekt, is dan ook moeilijk te 
41
formuleren .  
In de meeste internationale overeenkomsten (waarbij Nederland is aangesloten), zoals de ‘United 
Nations Convention Against Corruption’, de ‘Convention on Combating Bribery of Foreign Public 
Officials in International Business Transactions’ van de Organisatie voor Economische Samenwerking 
en Ontwikkeling (OESO) en de ‘Criminal Law Convention on Corruption’ en de ‘Civil Law Convention 
on Corruption’, treft men geen algemene definitie aan van corruptie, maar operationele definities 
van vormen van corruptie. De genoemde internationale overeenkomsten verplichten partijen bij de 
verdragen specifieke vormen van corruptie strafbaar te stellen, zoals omkoping van nationale en 
42
buitenlandse functionarissen, verduistering, wederrechtelijke toe-eigening en ambtsmisbruik .  
43
Internationale organisaties zoals Transparency International (TI) hanteren de navolgende algemeen 
44
geaccepteerde (brede) omschrijving voor corruptie: ‘abuse of entrusted power for private gain ’. 
Luidde de TI-definitie van corruptie in de eerste jaren nog dat corruptie staat voor ‘misbruik van 
45
publiek gezag ten eigen bate ’ later werd dit ‘misbruik van toevertrouwd gezag ten eigen bate’. 
Daardoor werd het begrip ‘corruptie’ aanzienlijk ruimer.  
Niet langer gaat het in deze laatste definitie alleen om het omkopen van politici en ambtenaren 
(publieke corruptie), maar nu ook om leidinggevenden in bedrijven en organisaties (private 
corruptie). De omschrijving omvat ook het misbruik van bevoegdheden om niet-financiële voordelen 
te behalen. Omkoping, verduistering en fraude leveren vaak financieel voordeel op, maar nepotisme 
niet. Onder deze definitie valt ook het misbruik van gezag om anderen voordeel te bezorgen; het 
hoeft niet noodzakelijk om eigen voordeel te gaan. Een nadeel van de genoemde definitie is dat het 
woord ‘misbruik’ verwijst naar een norm die maatschappelijk of juridisch is bepaald. Verschillende 
46
samenlevingen hanteren andere (maatschappelijke of juridische) normen .  
 
 
 
 
                                                
40
 Het bevoordelen van de eigen groep, familie en zakelijke contacten. 
41
 Zie artikel I, lid 2, Explanatory report to The Criminal Law Convention on Corruption, Raad van Europa. 
42
 Zie Adviesraad internationale vraagstukken: ‘Criminaliteit, corruptie en instabiliteit’, een verkennend advies, 
No. 85, mei 2013. 
43
 Transparency International (TI) is een wereldwijd werkende non-profitorganisatie. TI brengt  zogeheten 
corruptie-index uit. Dit is een jaarlijks onderzoek naar corruptie dat wordt uitgevoerd. De corruptie-index (beter 
bekend onder de internationale naam: Perceptions Index of Corruption bestaat sinds 1995. 
44
 ‘Misbruik van toevertrouwd gezag  ten eigen bate’. 
45
 ‘The misuse or the abuse of public office for private gain’.   
46
 Zie daarover o.a.: Faber Organisatievernieuwing en Vrije Universiteit Amsterdam: 'Baselinestudy Criminaliteit 
en Rechtshandhaving Curaçao en Bonaire' , deel 4: stabiliteit bedreigende delicten; juni 2007.
