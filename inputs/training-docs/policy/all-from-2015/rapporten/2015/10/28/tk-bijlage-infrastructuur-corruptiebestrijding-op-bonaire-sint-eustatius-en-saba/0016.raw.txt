vriend houden omdat jij misschien (later) van zo’n persoon iets nodig hebt. Daarom geef je hem 
bijvoorbeeld als restauranthouder een gratis maaltijd, of bied je hem een wederdienst”.   
 
Met betrekking tot de ondoorzichtigheid van de rollen die men soms vervuld wordt ten aanzien van 
bestuurders het volgende opgemerkt: 
  
“Je ziet dat bestuurders hun rollen niet altijd goed gescheiden houden; bijvoorbeeld als bestuurder, 
adviseur en ondernemer en dan verstrikt raken in deze verschillende rollen waarmee de schijn van 
belangenverstrengeling gewekt wordt. Of dit bewust gebeurt, is niet altijd duidelijk. Er lijkt soms meer 
sprake te zijn van ‘onzorgvuldigheid’ dan van ‘bewust misbruik”.  
 
Een handelswijze waarbij men elkaar ‘helpt’ ligt in de eilandcultuur besloten en is niet te scharen 
onder de noemer ‘corruptie’. Daarentegen komen uit de interviews ook signalen naar voren over 
personen die via malafide constructies proberen geldelijk gewin te behalen. Daarbij wordt dikwijls 
24
gewezen op een aantal geruchtmakende zaken van mogelijke corruptie op Bonaire .  
 
Over de omvang van mogelijke fraude bestaan weinig concrete beelden. Als er in dit verband een 
onderscheid wordt gemaakt naar twee categorieën van corruptie: ‘grand corruption’ en ‘petty 
25
corruption ’ dan is het beeld dat corruptie op de BES-eilanden voornamelijk de ‘petty’ corruptie 
betreft. Het gaat dan vooral om ‘vriendendiensten’ die in de sociaal-culturele context van de BES-
eilanden zelden tot ernstige publieke beroering of verontwaardiging leidt.  
 
Een van de betrokkenen zegt bijvoorbeeld hierover:  
 
“Er zijn geen harde aanwijzingen dat er onderdelen/personen van het ambtelijk apparaat corrupt 
zouden zijn, maar er zijn wel signalen. De signalen hebben bijvoorbeeld betrekking op het feit dat het 
afhankelijk is ‘van je politieke kleur’ of er dingen voor je worden georganiseerd / geregeld, of juist dat 
je tegen wordt gewerkt. Zoals het hier op de eilanden werkt, is dat degene die daarvoor als 
instrument wordt ingezet (om die belangen ‘te behartigen’) daar zelf ook beter van wordt. Er is dus 
wel degelijk een voedingsbodem voor beïnvloeding en corruptie”. 
 
 
 
2.2. Feiten 
26
In de (meest recente) rapportage van de Dienst Landelijke Informatieorganisatie waarbij corruptie 
op de BES-eilanden aan de orde komt, worden in de hoofdstukken ‘Integriteitsschendingen door 
                                                
24
 Onder andere het zogeheten ‘Zambezi-onderzoek’.  
25
 Zie ook bijlage 1: ‘het begrip corruptie onder de loep’:’Grand corruption’ is een categorie waarbij (grote) 
bedrijven, andere instellingen of personen (eenmalig) grote bedragen aan (hoge) politici of functionarissen 
betalen om zakelijke voordelen te behalen. Het gaat dan om aanzienlijke bedragen, die moeten worden 
verborgen of witgewassen. Bij ‘petty  corruption’ gaat het om kleine bedragen die aan lagere (uitvoerende) 
functionarissen moeten worden betaald om een dienst ‘sneller’ geleverd te krijgen of toegang te krijgen tot 
diensten’. 
26
 Dienst Landelijke Informatieorganisatie ‘Veiligheidsbeeld BES-eilanden 2013. Criminaliteit, regelovertreding 
en overlast op Bonaire, Sint Eustatius en Saba, juli 2013. 
16
