Financieel rechercheren is binnen het inrichtingsplan van het KPCN weggezet als ‘taakaccent’. Volgens 
betrokkenen wordt er bij de evaluatie van het inrichtingsplan bekeken of de functie van financieel 
rechercheur een ‘fulltime job’ moet worden. Er wordt erkend dat mede omdat financieel 
rechercheren als taakaccent is ingevuld men niet de expertise kan opbouwen zoals deze bij het RST 
en de Kmar wel bestaat.   
5. Analyse infrastructuur corruptiebestrijding op de BES-eilanden 
5.1. Analyse wat betreft het integriteitsbeleid  
Hoewel het beeld bestaat dat  de omvang van corruptie  een risico kan vormen  zijn daarvoor, als het 
gaat om ambtelijke corruptie, wel aanwijzingen maar geen ‘harde’ cijfers. Dit maakt het moeilijk om 
met zekerheid te spreken van een ‘groeiend probleem’.  
Het is belangrijk om in dit verband ‘niet integer handelen’ duidelijk te scheiden van handelen dat valt 
onder passieve- of actieve corruptie zoals omschreven is in het wetboek van strafrecht. Er zijn 
evenwel sterke aanwijzingen dat de integriteitscode zoals deze op de BES-eilanden voor het 
Openbaar Lichaam gelden niet overal naar de geest en letter wordt nageleefd. Met name op Bonaire 
lijkt belangenverstrengeling tussen private, publieke en politieke belangen geen uitzondering. Daarbij 
is niet altijd duidelijk of er sprake is van ‘onzorgvuldigheid’ in het kader van een (politieke) 
vriendendienst of van bewust misbruik ten eigen voordele.  
 
Een verontrustend signaal is dat met name op Bonaire door belangenverstrengeling tussen het 
ambtelijk apparaat, de Eilandraad en het Bestuurscollege de ‘checks and balances’ verstoord zijn. Dit 
kan de geloofwaardigheid van het Openbaar Lichaam Bonaire bij de bevolking ernstig schaden.  
 
Er zijn binnen het Openbaar Lichaam Bonaire verschillende initiatieven genomen die moeten leiden 
tot een versterking van het integriteitsbeleid. Daarbij valt het op dat enkele initiatieven al geruime 
tijd geleden genomen zijn, maar kennelijk nog niet tot implementatie hebben geleid. Daarbij is de 
vraag wat de gevoelde urgentie is binnen het Openbaar Lichaam Bonaire om het integriteitsbeleid te 
versterken. 
 
Duidelijk is dat de Gezaghebber van Bonaire de intentie heeft om het beleid van zijn voorgangster 
–wat betreft het versterken van het integriteitsbeleid– voort te zetten. Het feit dat recentelijk het 
voornemen is  geformuleerd   het Kabinet van de Gezaghebber op te heffen lijkt hem daarbij niet te 
helpen.  
 
De functie van Nationale Ombudsman op de eilanden wordt als positief ervaren als het gaat om de 
bevordering van integriteit. Hoewel de Ombudsman zeer benaderbaar is, is de vraag of dit voor alle 
bevolkingsgroepen in dezelfde mate geldt en of daar (wellicht) verbetering in mogelijk is. 
  
 
 
Vrijwel alle betrokkenen die in het kader van dit onderzoek zijn gesproken hebben twijfels als het gaat 
om de (door)ontwikkeling van het integriteitsbeleid op de BES-eilanden op lange(re) termijn. Daarbij 
wordt als voornaamste knelpunt aangegeven dat er op sociaal-economisch terrein achterstanden 
bestaan die bij blijvende veronachtzaming (door Nederland) uiteindelijk op de BES-eilanden zullen
