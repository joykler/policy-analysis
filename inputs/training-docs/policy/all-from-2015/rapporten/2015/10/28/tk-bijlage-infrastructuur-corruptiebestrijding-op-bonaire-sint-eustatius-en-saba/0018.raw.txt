Na het aftreden van de vorige gezaghebber is het Project ‘integraal integriteitsbeleid’ vrijwel volledig 
stopgezet. Het feit dat het project is stopgezet lijkt vooral te maken te hebben met het feit dat het 
onderwerp ‘integriteit’ door de verschillende (politieke) agenda’s is gepolitiseerd. Volgens direct 
betrokkenen bleek het draagvlak voor het project ‘integriteit’ binnen de Eilandsraad en het 
Bestuurscollege gering. Ook het kennelijke voornemen om het Kabinet van de Gezaghebber – die een 
aanjagende rol speelde in het project – op te heffen zal volgens betrokkenen buiten het Openbaar 
Bestuur niet bijdragen aan de bevordering van het integriteitsbeleid.  
Door diverse betrokkenen wordt in dit verband gesteld dat het (wellicht) vanuit organisatorisch 
oogpunt logisch is om  het Kabinet van de Gezaghebber  en de medewerkers in de lijn, onder de 
eilandsecretaris, onder te brengen.  Daarbij wordt overigens tegelijkertijd de zorg uitgesproken of de 
gezaghebber nog wel in staat wordt gesteld om zijn ‘rol’ als zelfstandig bestuursorgaan (daarbij 
onder meer verantwoordelijk voor het toezicht op deugdelijke besluitvorming) objectief en goed  in 
te vullen als hij niet meer onafhankelijk van de lijnorganisatie wordt geadviseerd. Respondenten uit 
de justitiële keten hebben er op aangedrongen om de functie van het Kabinet van de Gezaghebber in 
stand te houden. 
Om de integriteit van binnen het Openbaar Lichaam Bonaire (OLB) te waarborgen, geldt er voor alle 
bestuursorganen op Bonaire een zogeheten ’integriteitscode’. Deze integriteitscode omvat in 
algemene termen de normen en regels die bestuurders en ambtenaren van het Openbaar Lichaam 
31
Bonaire in acht moeten nemen . De huidige Gezaghebber van Bonaire, de heer Rijna, heeft begin 
2014 tijdens ‘de dag van de integriteit’ aangegeven, dat hij het project ‘integriteit’ wilde omarmen en 
voortzetten. Hij geeft aan dat hij serieus werk wil maken van integriteitsbeleid en het bestrijden van 
corruptie:  
 “Ik denk dat het optreden van mijn voorgangster wel aan de gedeputeerden heeft duidelijk gemaakt, 
wat de mogelijkheden van de Gezaghebber is om tegen mogelijke corruptie en 
integriteitsschendingen op te treden. Met andere woorden; ik geef de gedeputeerden duidelijk aan 
‘doe je werk en blijf binnen de kaders van de wet”. 
 
Ook geeft de Gezaghebber aan dat:  
“Ik wil af van de negatieve beeldvorming met betrekking tot de politiek op Bonaire. Als je de mensen 
op straat hoort dan is het van: ‘alle politici zijn corrupt’. Dat is natuurlijk niet zo, maar we moeten ons 
goed bewust zijn dat we onder het vergrootglas liggen, en ons handelen onkreukbaar moet zijn’. Ik 
wil dat iedereen het algemeen belang van Bonaire voorop stelt en niet het eigenbelang of het 
groepsbelang, alleen zo krijgen we Bonaire vooruit”. 
 
3.2. De ambtelijke organisatie en integriteit 
Aan het hoofd van de ambtelijke organisatie van het OLB staat de eilandsecretaris. De secretaris 
ondersteunt het bestuurscollege en is voorzitter van het directieteam. De organisatie is verdeeld in 
vier directies, te weten: de Directie Samenleving en Zorg, de Directie Ruimte en Ontwikkeling, de 
Directie Toezicht en Handhaving en de Directie Bedrijfsvoering en Ondersteuning. Iedere afdeling 
heeft een directeur. De directeuren vormen samen met de eilandsecretaris het directieteam. De 
                                                
31
 Zie bijlage 3 ‘Integriteitscode Openbaar Lichaam Bonaire’.  
18
