4. Op welke wijze is de opsporing en vervolging van corruptie op de 
BES-eilanden georganiseerd? 
4.1. Welke organisaties spelen een rol binnen de opsporing en vervolging van 
corruptie? 
 
32
Bij de bestrijding van strafrechtelijke corruptiebestrijding zijn het (vooral) het OM en de 
Rijksrecherche die daarbij het voortouw hebben op de BES-eilanden. Het KPCN en de Koninklijke 
Marechaussee (KMar) spelen binnen de strafrechtelijke corruptiebestrijding een kleinere rol.  
 
33 
In artikel 9 lid 1 van de Rijkswet Politie is aangegeven dat het de procureur-generaal (PG) is die 
binnen de BES-eilanden de recherche kan belasten met ‘onderzoeken naar feiten of gedragingen die 
de integriteit van de overheid van de landen kunnen aantasten en zijn begaan door natuurlijke 
personen of rechtspersonen belast met een publieke taak, of betrokken bij de uitvoering daarvan’. Op 
de BES-eilanden verricht de Rijksrecherche de recherchewerkzaamheden (artikel 9 lid 3 van de 
Rijkswet Politie). Het onderzoeken en interpreteren van inlichtingen en data zijn belangrijke taken van 
de Rijksrecherche. Over de wijze waarop dit idealiter gebeurt, vindt afstemming plaats tussen het OM 
BES en de Rijksrecherche. 
 
34 
Conform artikel 4 van het Besluit beheer politiekorps BES is de Criminele Inlichtingen Eenheid (CIE)  
van het KPCN (vergelijkbaar met het Team Criminele Inlichtingen in Nederland) belast met de 
verwerking van gegevens conform artikel 10 onderdeel a Wet politiegegevens. Hieronder vallen ook 
de ambtsmisdrijven.  
In de praktijk gebeurt dit ook en wordt indien nodig, en in overleg met de CIE-OvJ, informatie 
doorgegeven aan de Rijksrecherche. 
 
35 
Daarnaast wordt in artikel 3 van de Regeling beheer politiekorps ook de KMar genoemd: 
“Ambtenaren criminele inlichtingen waarover het politiekorps beschikt dan wel kan beschikken en de 
ambtenaren criminele inlichtingen bij de Koninklijke Marechaussee werken overeenkomstig deze 
regeling met elkaar samen”. 
Los van twee grote en complexe onderzoeken (onder andere het zogeheten Zambezi onderzoek) waar 
de Rijksrecherche ook in 2014 nog doende mee was, is de Rijksrecherche door het OM-BES in 2014 
twee keer ingeschakeld. 
 
 
                                                
32 
Zie paragraaf 1.3. ’Definities’.  
33 
Rijkswet van 7 juli 2010, houdende regeling van de inrichting, de organisatie, het gezag en het beheer van 
de politie van Curaçao, van Sint Maarten en van Bonaire, Sint Eustatius en Saba en de onderlinge 
samenwerking tussen de politie van Curaçao, van Sint Maarten en van Bonaire, Sint Eustatius en Saba 
(Rijkswet politie van Curaçao, van Sint Maarten en van Bonaire, Sint Eustatius en Saba). 
34
 Besluit van 4 oktober 2010, houdende regels met betrekking tot de inrichting en organisatie van het 
politiekorps van Bonaire, Sint Eustatius en Saba (Besluit beheer politiekorps BES). 
35 
Regeling van de Staatssecretaris van Binnenlandse Zaken en Koninkrijksrelaties en de Minister van Justitie 
van 5 oktober 2010, nr. 2010-0000623057, houdende nadere regels met betrekking tot de ambtenaren 
criminele inlichtingen, de infiltratieambtenaren en de aanhoudings- en ondersteuningsambtenaren waarover het 
politiekorps van Bonaire, Sint Eustatius en Saba beschikt dan wel kan beschikken, alsmede de ambtenaren 
criminele inlichtingen van de Koninklijke marechaussee (Regeling beheer politiekorps BES).
