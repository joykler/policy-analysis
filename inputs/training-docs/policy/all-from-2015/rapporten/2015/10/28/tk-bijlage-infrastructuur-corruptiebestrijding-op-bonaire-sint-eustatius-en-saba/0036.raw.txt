Bijlage 4. Regeling beheer politiekorps BES 
 
(Tekst geldend op: 12-03-2015) 
Regeling van de Staatssecretaris van Binnenlandse Zaken en Koninkrijksrelaties en 
de Minister van Justitie van 5 oktober 2010, nr. 2010-0000623057, houdende nadere 
regels met betrekking tot de ambtenaren criminele inlichtingen, de 
infiltratieambtenaren en de aanhoudings- en ondersteuningsambtenaren waarover het 
politiekorps van Bonaire, Sint Eustatius en Saba beschikt dan wel kan beschikken, 
alsmede de ambtenaren criminele inlichtingen van de Koninklijke marechaussee 
(Regeling beheer politiekorps BES) 
De Staatssecretaris van Binnenlandse Zaken en Koninkrijksrelaties en de Minister van 
Justitie, handelende in overeenstemming met de Minister van Defensie; 
Gelet op de artikelen 14 en 68 van de Veiligheidswet BES en de artikelen 3, vierde en vijfde 
lid, 4, vierde en vijfde lid, 5 en 6, tweede lid, van het Besluit beheer politiekorps BES; 
Besluit: 
ยง 1. Algemeen  
Artikel 1 
In dit besluit wordt verstaan onder: 
a.  ambtenaren criminele inlichtingen: de ambtenaren, bedoeld in artikel 4, eerste lid, van 
het Besluit beheer politiekorps BES, waarover het politiekorps beschikt dan wel kan 
beschikken, dan wel de ambtenaren van de Koninklijke marechaussee, belast met de 
taak bedoeld in artikel 2; 
b.  informantgegevens: gegevens omtrent een persoon, bedoeld in artikel 12, zevende 
lid, van de Wet politiegegevens; 
c.  criminele inlichtingen: gegevens, die in aanmerking komen voor verwerking op grond 
van artikel 10, eerste lid, onderdeel a, van de Wet politiegegevens; 
d.  verantwoordelijke: de verantwoordelijke, bedoeld in artikel 1, onderdeel f, van de Wet 
politiegegevens; 
e.  CIE-officier van justitie: de als zodanig aangewezen officier van justitie, 
verantwoordelijk voor de taakuitoefening van de CIE; 
f.  infiltratieambtenaren: ambtenaren als bedoeld in artikel 4, derde lid, van het Besluit 
beheer politiekorps BES waarover het politiekorps beschikt, dan wel kan beschikken; 
g.  bevel tot infiltratie: een bevel als bedoeld in artikel 177m, eerste of tweede lid, van het 
Wetboek van Strafvordering BES; 
h.  bevel tot pseudo-koop of -dienstverlening: een bevel als bedoeld in artikel 177n, 
eerste lid, van het Wetboek van Strafvordering BES; 
i.  bevel tot stelselmatige inwinning van informatie: een bevel als bedoeld in artikel 177o, 
eerste lid, van het Wetboek van Strafvordering BES; 
j.  burgerinfiltrant: een persoon als bedoeld in artikel 177x, eerste lid, van het Wetboek 
van Strafvordering BES; 
k.  burgerpseudo-koper of -dienstverlener: een persoon als bedoeld in artikel 177w, 
eerste lid, van het Wetboek van Strafvordering BES; 
l.  infiltrant: een ambtenaar van politie, belast met de uitvoering van een bevel tot 
infiltratie;
