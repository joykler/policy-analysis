Jaarrapportage 2014 van de Wet afbreking zwangerschap | oktober 2015 
4.5 Relatief meeste zwangerschapsafbrekingen bij vrouwen uit Noord-Holland 
en Flevoland 
In 2014 werd 12 procent van de zwangerschapsafbrekingen uitgevoerd bij vrouwen 
die in het buitenland woonachtig waren en voor de zwangerschapsafbreking naar 
Nederland kwamen (zie hoofdstuk 3.1).  
 
Van de overige 26.592 vrouwen werd de provincie waar zij woonachtig waren 
geregistreerd. Uit Drenthe, Zeeland en Friesland waren de minste vrouwen 
afkomstig. Evenals in vorige jaren woonden de meeste behandelde vrouwen in Zuid- 
en Noord-Holland (tabel H in bijlage 5).  
 
De verschillen zijn deels te verklaren door het verschil in inwoneraantal per 
provincie. Wanneer het ‘abortuscijfer’ per provincie wordt berekend (het aantal 
zwangerschapsafbrekingen per 1000 vrouwen van 15 tot en met 44 jaar) blijkt ook 
het abortuscijfer tussen provincies sterk te verschillen: het hoogste in Noord-
Holland en Flevoland (respectievelijk 11,9 en 11,5) en het laagste in Drenthe en 
Friesland (respectievelijk 4,1 en 5,2) (tabel H in bijlage 5). Het landelijke abortus-
cijfer was 8,5 (zie hoofdstuk 3.3). 
 
 
Pagina 21 van 52
