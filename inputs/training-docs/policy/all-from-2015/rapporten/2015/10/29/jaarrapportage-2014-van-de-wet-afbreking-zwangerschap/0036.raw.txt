Inspectie voor de Gezondheidszorg  
 
dekking daardoor geen 100 procent is, vormt de LAR een waardevolle aanvulling op 
de registratie van de inspectie omdat hiermee relaties tussen de individuele 
gegevens kunnen worden gelegd. 
 
Late zwangerschapsafbreking (categorie 1) 
Afbreking van de zwangerschap vanaf 24 weken amenorroeduur* als de vrucht niet 
levensvatbaar is vanwege niet met het leven verenigbare afwijkingen. De beroeps-
vereniging voor gynaecologen (NVOG) heeft in 2004 voor de late zwangerschaps-
afbreking een modelprotocol en toetsingscommissie ingesteld. De late afbrekingen 
zijn niet in deze rapportage opgenomen. 
 
Morning-aftermethoden 
Morning-afterpil (tot uiterlijk 72 uur na onbeschermde geslachtsgemeenschap) 
veroorzaakt uitstel of blokkering van de eisprong en voorkomt daarmee conceptie. 
Sinds 2004 zonder recept verkrijgbaar bij apotheek en drogist.  
Morning-afterspiraal (tot uiterlijk 5 dagen na onbeschermde geslachtsgemeenschap) 
voorkomt innesteling van een bevruchte eicel in de baarmoeder. 
De morning-aftermethoden vallen niet onder de Wafz (Wafz, artikel 1 lid 2) en zijn 
niet in de abortusregistratie opgenomen.  
De morning-afterpil wordt vaak met ‘abortuspil’* en ‘overtijdbehandeling’* verward. 
 
Overtijdbehandeling (otb) 
Vroege zwangerschapsafbreking, tot 16 dagen ‘overtijd’ (amenorroeduur* 44 
dagen), instrumenteel (curettage) of met abortuspil*. Indertijd, bij het ontwerpen 
van de Wafz, kon in deze ‘overtijdperiode’ een zwangerschap nog niet met zeker-
heid worden vastgesteld, waardoor onbekend bleef of een zogeheten overtijd-
behandeling (ook wel ‘menstruatieregeling’ genoemd) daadwerkelijk een zwanger-
schap afbrak. De overtijdbehandeling valt daarom niet onder de Wafz en kent 
daardoor geen verplichte beraadtermijn*. 
Een overtijdbehandeling mag alleen in een ziekenhuis of kliniek met Wafz-
vergunning worden verricht. 
Niet te verwarren met ‘morning-aftermethoden’*.  
 
Tweede trimesterzwangerschapsafbreking  
Zwangerschapsafbreking vanaf 13 weken amenorroeduur* tot aan de levens-
vatbaarheidgrens. Voor het verrichten van tweede trimesterzwangerschaps-
afbrekingen stellen de Wafz en het Bafz extra eisen aan de klinieken, die daarvoor 
een aparte vergunning moeten hebben.  
 
Wet afbreking zwangerschap (Wafz) 
De Wet afbreking zwangerschap, ’houdende regelen met betrekking tot het afbreken 
van zwangerschap’ werd in 1981 door de Eerste Kamer aangenomen en trad in 
1984 in werking.  
  
Pagina 36 van 52
