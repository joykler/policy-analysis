Jaarrapportage 2014 van de Wet afbreking zwangerschap | oktober 2015 
5 Resultaten: zorgverlening rond zwangerschapsafbreking 
In dit hoofdstuk worden de gegevens over de zorgverlening in 2014 getoond voor 
zover deze geregistreerd zijn. Eerst wordt ingegaan op de toegankelijkheid en 
zorgverleners. Daarna komen de gegevens over de gestelde zorgvuldigheidseisen 
aan de orde, daarna de medische aspecten van de behandelingen en tenslotte de 
nazorg. 
5.1 Goede spreiding van abortushulpverlening over het land 
k
Aan het einde van 2014 waren er 15 klinieken met een Wafz-vergunning . Negen 
l
van deze klinieken hadden tevens een vergunning voor tweede- trimesterabortus . 
Het hoogste aantal behandelingen in een kliniek was 3.630; één kliniek verrichtte 
m
geen behandelingen .  
 
Twaalf ziekenhuizen meldden geen enkele zwangerschapsafbreking. 47 ziekenhuizen 
deden minder dan tien behandelingen (samen 137 zwangerschapsafbrekingen).  
Vier ziekenhuizen verrichtten meer dan 100 zwangerschapsafbrekingen, en de 
overige ziekenhuizen gemiddeld 57.  
 
De spreiding over het land van klinieken en ziekenhuizen met een abortus-
vergunning correspondeert met de spreiding van woonplaatsen van de vrouwen 
met een abortusverzoek (zie tabel H en I in bijlage 5).  
5.2 Aantal zwangerschapsafbrekingen in ziekenhuizen blijft licht stijgen  
Het overgrote deel van alle zwangerschapsafbrekingen vond plaats in abortus-
klinieken: 91 procent van alle behandelingen (27.589).  
 
De ziekenhuizen hadden, evenals voorgaande jaren, in 2014 met 9 procent (2.772) 
slechts een gering aandeel in de abortusbehandelingen. Er is in het aandeel van 
ziekenhuisbehandelingen een licht stijgende trend ten opzichte van vorige jaren 
zichtbaar. In de periode tussen 2000 en 2008 lag het aandeel van de ziekenhuizen 
rond de 6 procent; in 2012 en 2013 was dit respectievelijk 8 en 9 procent.  
5.3 Lichte daling in tweedetrimesterabortussen  
Voor het verrichten van tweedetrimesterabortussen (zwangerschapsafbreking 
boven 12 weken) is een aparte vergunning vereist. De Wafz en het Besluit afbreking 
zwangerschap (Bafz) stellen daarvoor aanvullende eisen. Ook de opleiding van 
abortusartsen maakt een onderscheid tussen de trimesters.  
 
Er is relatief en in absolute aantallen een lichte daling in tweedetrimesterabortussen 
zichtbaar. In 2014 betrof 18 procent van de zwangerschapsafbrekingen een tweede-
trimesterabortus (5.585). In 2013 en 2012 was dit 19 procent van alle zwanger-
schapsafbrekingen.  
 
In tabel J in bijlage 5 worden per provincie het aantal zwangerschapsafbrekingen 
naar ziekenhuis en kliniek, en naar tweede trimester en overtijdbehandeling, 
weergegeven voor de jaren 2012 tot 2014.  
                                               
k  Twee klinieken hebben, van oudsher, twee vergunningen voor dezelfde locatie: één voor behandeling van 
vrouwen die onder de AWBZ vallen en één voor behandelingen bij vrouwen die niet AWBZ–gerechtigd zijn. 
Formeel is het aantal vergunninghoudende klinieken daardoor 17.  
l  Idem als in noot k: elf vergunningen op negen locaties. 
m  Dit betreft de kliniek van Women on Waves, die in 2014 geen behandelingen verrichtte.  
Pagina 23 van 52
