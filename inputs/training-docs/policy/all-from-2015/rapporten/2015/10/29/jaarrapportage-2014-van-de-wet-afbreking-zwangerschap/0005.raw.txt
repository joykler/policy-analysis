Jaarrapportage 2014 van de Wet afbreking zwangerschap | oktober 2015 
Voorwoord 
De abortushulpverlening in Nederland is gereguleerd door de Wet Afbreking 
Zwangerschap (Wafz) die in 1984 van kracht werd. Jaarlijks brengt de Inspectie 
voor de Gezondheidszorg verslag uit over de zwangerschapsafbrekingen (tot 24 
weken) die in het voorafgaande jaar werden verricht. Het voorliggende rapport 
betreft het jaar 2014. 
 
De basis voor de jaarrapporten zijn de gegevens die abortusklinieken en zieken-
huizen aanleveren over de zwangerschapsafbrekingen in hun instelling. De wette-
lijke verplichting om (ieder kwartaal) deze gegevens aan de inspectie aan te leveren 
geldt voor alle instellingen die een vergunning in het kader van de Wafz hebben. De 
respons is 100 procent. 
  
In de eerste plaats gebruikt de inspectie de aangeleverde gegevens als indicatoren 
in haar risicogestuurde toezicht op de aanbieders van abortuszorg. Opgaven die 
afwijken van eerdere jaren, of van andere instellingen, zijn aanleiding tot verificatie 
en nadere evaluatie bij de individuele instelling of bij de professionele koepels.  
 
In de tweede plaats heeft de wetgever met de registratie beoogd inzicht te 
verkrijgen in de abortushulpverlening op landelijk niveau. Door de gegevens van 
de afzonderlijke instellingen samen te voegen ontstaat een cijfermatig, feitelijk, 
overzicht dat in dit rapport wordt gepresenteerd.  
 
 
Dr. J.A.A.M. van Diemen-Steenvoorde, 
Inspecteur-generaal voor de Gezondheidszorg 
Pagina 5 van 52
