Jaarrapportage 2014 van de Wet afbreking zwangerschap | oktober 2015 
4 Resultaten: Kenmerken behandelde vrouwen  
De registratieformulieren geven inzicht in een aantal kenmerken van de behandelde 
vrouwen. In dit hoofdstuk worden deze geaggregeerd weergegeven.  
4.1 Ruim de helft van de zwangerschapsafbrekingen in eerste 7 weken 
Ruim de helft van alle zwangerschapsafbrekingen (inclusief de overtijdbehande-
lingen) vond plaats in de eerste 7 weken: 53 procent (16.088).  
82 procent van de afbrekingen vond plaats in het eerste trimester, inclusief overtijd-
behandelingen en 18 procent in het tweede trimester (vanaf 13+0 weken). 
Hoofdstuk 5.3 gaat hier verder op in. 
 
Figuur 5 toont de relatieve verdeling over de zwangerschapsweken als percentages 
van het totaal aantal zwangerschapsafbrekingen in ziekenhuizen respectievelijk 
klinieken. De figuur laat zien dat, vergeleken met de ziekenhuizen, in de klinieken 
relatief vaker een zwangerschapsafbreking in de eerste 7 weken werd verricht (54 
procent van alle zwangerschapsafbrekingen in de klinieken, versus 43 procent van 
alle zwangerschapsafbrekingen in ziekenhuizen).  
In de ziekenhuizen werd relatief vaker dan in de klinieken een zwangerschaps-
afbreking in het tweede trimester verricht (32 procent versus 17 procent). Voor 
afbrekingen na 17 weken zijn deze verschillen nog duidelijker: 17 procent van de 
zwangerschapsafbrekingen in ziekenhuizen betrof zwangerschappen van 18 tot en 
met 23 weken; in de klinieken was dit 7 procent. Een aannemelijke verklaring voor 
deze verschillen is dat de (latere) zwangerschapsafbrekingen na prenatale 
diagnostiek meestal in de ziekenhuizen worden uitgevoerd.  
 
Het aandeel van de ziekenhuizen in de totale abortusverlening is gering (zie 
hoofdstuk 5.2). Daarom vinden, ondanks deze relatieve verdeling, bij elke zwanger-
schapsduur (uitgezonderd 23 weken) de meeste zwangerschapsafbrekingen plaats 
in de klinieken.  
In tabel D in bijlage 4 worden de bij figuur 5 behorende aantallen gegeven. 
 
Afbrekingen (%) gecategoriseerd naar weken: 
< 8 8 - 12 13 - 17 18 - 20 21 - 23 
Klinieken 
54 29 10 5 2 
Ziekenhuizen 
43 24 15 5 12 
 
Figuur 5: Relatieve verdeling van zwangerschapsduur bij zwangerschapsafbrekingen 
in 2014, verricht in ziekenhuizen respectievelijk klinieken, als percentage van het 
totaal aantal zwangerschapsafbrekingen in ziekenhuizen respectievelijk klinieken 
(zie ook tabel D in bijlage 4) 
4.2 Aantal zwangerschapsafbrekingen bij tieners opnieuw gedaald 
De leeftijdverdeling van de behandelde vrouwen wordt weergegeven in figuur 6. In 
tabel E, in bijlage 4, staan de bij figuur 6 behorende aantallen. 
 
In 2014 werden 96 zwangerschapsafbrekingen uitgevoerd bij meisjes onder de 
15 jaar. In 2013 waren er 87 afbrekingen bij meisjes onder de 15, hetgeen toen 
een sterke afname was ten opzichte van 2012 (142 afbrekingen) en 2011 
(131 afbrekingen).  
Pagina 19 van 52
