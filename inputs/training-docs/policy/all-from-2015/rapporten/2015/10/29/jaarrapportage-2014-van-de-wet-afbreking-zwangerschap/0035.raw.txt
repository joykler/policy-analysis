Jaarrapportage 2014 van de Wet afbreking zwangerschap | oktober 2015 
Bijlage 1 Definities van gebruikte begrippen 
De belangrijkste begrippen met betrekking tot de abortushulpverlening gebruikt 
in deze rapportage, worden hier in alfabetische volgorde toegelicht. Begrippen 
binnen een definitie die elders in de definitielijst staan beschreven, zijn aangeven 
met een *.  
 
Abortuscijfer 
Het abortuscijfer (abortion rate) wordt internationaal gedefinieerd als het aantal 
zwangerschapsafbrekingen per 1000 vrouwen in de vruchtbare leeftijd (15-44 jaar). 
 
Abortusratio 
De abortusratio (abortion ratio) kent internationaal twee verschillende definities: 
 het aantal zwangerschapsafbrekingen per 1000 levendgeboren kinderen in het 
betreffende jaar; 
 het aantal zwangerschapsafbrekingen per 100 zwangerschappen (exclusief 
spontane abortus). 
Omdat voor de tweede definitie een aantal aannames moet worden gedaan (met 
betrekking tot aantal spontane zwangerschapsafbrekingen en definiëring) heeft de 
eerste definitie de voorkeur.  
 
Abortuspil 
De ‘abortuspil’ uit het spraakgebruik is in werkelijkheid een kuur van twee 
verschillende medicijnen. De eerste medicatie (de feitelijke abortuspil) wordt in 
kliniek of ziekenhuis ingenomen; de tweede medicatie na 36 tot 48 uur thuis of in 
de instelling. Na 2 tot 3 weken volgt een nacontrole. De abortuspil is in Nederland 
geregistreerd tot 9 weken amenorroeduur* en kan dus zowel bij de overtijd-
behandeling* als bij een latere zwangerschapsafbreking als behandelingsmethode 
worden gekozen.  
Niet te verwarren met morning-afterpil*. 
 
Amenorroeduur 
De periode verstreken sinds de eerste dag van de laatste menstruatie. 
 
Beraadtermijn 
Een zwangerschap mag niet eerder worden afgebroken dan op de zesde dag nadat 
de vrouw een arts heeft bezocht en daarbij haar voornemen met hem heeft 
besproken (Wafz, artikel 3 lid 1). De beraadtermijn geldt niet voor de overtijd-
behandeling*. 
 
Besluit afbreking zwangerschap (Bafz) 
Algemene Maatregel van Bestuur, waarin voorschriften zijn opgenomen voor de 
uitvoering van de Wet afbreking zwangerschap*.  
 
Eerste trimester zwangerschapsafbreking 
Zwangerschapsafbreking tot en met 12 weken amenorroeduur*. Klinieken en 
ziekenhuizen met een Wafz-vergunning kunnen, met inachtneming van de beraad-
termijn*, eerste trimesterzwangerschapsafbrekingen uitvoeren.  
 
Landelijke Abortus Registratie (LAR) 
In de Landelijke Abortus Registratie (LAR) verzamelen abortusklinieken vrijwillig 
kenmerken en gegevens van abortuscliënten. In de LAR werken dertien van de 
vijftien abortusklinieken samen; ziekenhuizen participeren niet in de LAR. Hoewel de 
Pagina 35 van 52
