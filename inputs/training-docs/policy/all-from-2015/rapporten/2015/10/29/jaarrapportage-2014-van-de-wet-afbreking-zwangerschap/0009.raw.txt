Jaarrapportage 2014 van de Wet afbreking zwangerschap | oktober 2015 
1 Inleiding  
1.1 Aanleiding en belang 
Zwangerschapsafbreking is in Nederland geregeld bij wet. De Wet afbreking 
zwangerschap (Wafz, 1984) bepaalt het kader waarbinnen de hulpverlening kan 
plaatsvinden. In de wet zijn voorschriften opgenomen die ten doel hebben de 
kwaliteit van de medische behandeling en een zorgvuldige besluitvorming te 
waarborgen. Door middel van een vergunningenstelsel worden deze voorschriften 
gehandhaafd.  
 
Een ziekenhuis of abortuskliniek moet over een vergunning beschikken om zwanger-
schappen te mogen afbreken. De directies van de ziekenhuizen en abortusklinieken 
met een Wafz-vergunning rapporteren ieder kwartaal aan de Inspectie voor de 
Gezondheidszorg (verder de inspectie) over de behandelingen die in de instelling in 
het kader van abortushulpverlening zijn gedaan. Deze, in de Wafz vastgelegde, 
registratieverplichting biedt de inspectie een belangrijk instrument voor het toezicht 
op de naleving van de Wafz op instellingsniveau.  
 
Door het samenbrengen van de gegevens van de afzonderlijke ziekenhuizen en 
klinieken ontstaat tevens een instrument voor het toezicht op landelijk niveau. Zij 
zijn de enige bron voor een totaalbeeld van de aantallen en trends in de abortus-
hulpverlening in Nederland in 2014. De zogenaamde ‘late zwangerschaps-
b
afbrekingen’ (vanaf 24 weken) worden elders geregistreerd en geëvalueerd. 
1.2 Hoofdvragen 
De hoofdvragen van deze Wafz-rapportage 2014 zijn:  
 Hoeveel zwangerschapsafbrekingen hebben er in Nederland in 2014 plaats-
gevonden?  
 Welke trends kunnen uit de abortusregistratie worden opgemaakt met 
betrekking tot kenmerken van de behandelde vrouwen en de verleende zorg? 
1.3 Methode 
Ziekenhuizen en abortusklinieken met een Wafz-vergunning leveren de gegevens 
over de verrichte zwangerschapsafbrekingen volgens een Modelformulier geanonimi-
seerd en geaggregeerd aan de inspectie aan. De inspectie brengt alle door zieken-
huizen en klinieken aangeleverde gegevens samen in een database en maakt op 
basis daarvan analyses. Ieder jaar brengt de inspectie daarover een jaarrapportage 
uit.  
 
Waar mogelijk en opportuun geeft dit rapport over 2014 een vergelijking met de 
gegevens uit 2012 en 2013, en/of met de gegevens van de voorgaande vijfjaars-
c
perioden . De gegevens over het jaar 2010 moesten deels gebaseerd worden op 
d 
 
(onderbouwde) schattingen. Daarom worden bij het tonen van vijfjaarsperioden de 
cijfers van 2009 gebruikt in plaats van de cijfers van 2010.  
 
Gezien de wettelijke bepalingen leveren de instellingen alleen geaggregeerde 
gegevens aan. Daardoor is het niet mogelijk om correlaties te leggen tussen de 
                                               
b  Zie Evaluatie Regeling centrale deskundigencommissie late zwangerschapsafbreking in een categorie-2 geval en 
levensbeëindiging bij pasgeborenen, Den Haag 2013. 
c  Dit Modelformulier is per 1 januari 2011 op onderedelen gewijzigd, waarbij definities zijn aangepast en met 
betrekking tot de zorginhoud een aantal items is toegevoegd of uitgebreid. Daardoor is vergelijking met de jaren 
voor 2011 niet op alle onderdelen mogelijk.  
d  Zie voor de achtergronden hiervan de Jaarrapportage 2010 van de Wet afbreking zwangerschap. 
Pagina 9 van 52
