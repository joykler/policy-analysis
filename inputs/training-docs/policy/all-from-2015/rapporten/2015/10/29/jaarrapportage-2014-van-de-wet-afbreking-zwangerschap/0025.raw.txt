Jaarrapportage 2014 van de Wet afbreking zwangerschap | oktober 2015 
vrouw gevormd om te kiezen voor zwangerschapsafbreking?’. In 2014 werd deze 
vraag 977 maal bevestigend beantwoord, waarvan 899 een behandeling in een 
ziekenhuis betroffen en 78 een behandeling in een abortuskliniek. Door de aard van 
de registratie is niet te bepalen of dit in het eerste of in het tweede trimester was. 
Ook de diagnoses bij de prenatale diagnostiek zijn niet in de Wafz-registratie 
opgenomen. 
Deze gegevens tonen een groot verschil tussen de zwangerschapsafbrekingen in de 
ziekenhuizen (waar 32,4 procent van de zwangerschapsafbrekingen een relatie had 
met de resultaten van prenatale diagnostiek) versus de abortusklinieken (0,3 
procent). 
 
Bij een overtijdbehandeling (tot 16 dagen overtijd) is het niet aannemelijk dat er 
prenatale diagnostiek heeft kunnen plaatsvinden. Uitgaande van de noemer 
‘zwangerschapsafbrekingen zonder overtijdbehandelingen’, was in 2014 het 
percentage zwangerschapsafbrekingen met een relatie met prenatale diagnostiek 
4,4 procent (976/22.132). In 2013 was dit 4,6 procent, in 2012 4,2 procent en in 
2011 4,1 procent. Gegevens van de jaren voor 2011 zijn niet beschikbaar omdat 
deze vraag toen niet in de Wafz-registratie was opgenomen. 
5.5 Meer dan de helft van de vrouwen verwezen door huisarts  
Vrouwen kunnen met hun abortusverzoek rechtstreeks naar de kliniek of het zieken-
huis gaan, of zich laten verwijzen. De meeste vrouwen worden verwezen door de 
huisarts (58 procent). 26 procent van de behandelde vrouwen ging zonder verwijzing 
rechtstreeks naar de kliniek of het ziekenhuis. Dit is vergelijkbaar met voorgaande 
jaren. 
 
In hoofdstuk 3.2 wordt ingegaan op het onderscheid tussen ‘overtijdbehandeling’ en 
de latere zwangerschapsafbrekingen. 
Wat betreft de verwijzing is er een groot verschil tussen de vrouwen die voor een 
overtijdbehandeling respectievelijk latere zwangerschapsafbreking naar de abortus-
kliniek gingen: van de vrouwen die een overtijdbehandeling kregen, ging 45 procent 
zonder verwijzing naar een abortuskliniek en van de vrouwen met een latere 
zwangerschapsafbreking 19 procent (zie tabel K in bijlage 6). Dit verschil bestond 
ook in voorgaande jaren. Dit wijst er op dat vrouwen met name in de vroege 
zwangerschap rechtstreeks naar een kliniek gaan.  
 
Ook valt op dat de vrouwen die in ziekenhuizen behandeld worden vaak verwezen 
waren door een ‘andere verwijzer’ (20 procent in ziekenhuizen versus 6 procent in 
abortusklinieken). Deze ‘andere verwijzers’ betreffen met name geneticus, echo-
centrum, verloskundige, cardioloog of internist, hetgeen duidt op een medische 
indicatie voor de verwijzing naar het ziekenhuis.  
5.6 Vanuit ziekenhuis vaak consultatie bij klinisch genetisch centrum 
Indien een vrouw voor haar besluitvorming behoefte heeft aan nader overleg met 
andere deskundigen, vindt naast de counseling door de verwijzend of behandelend 
arts, verwijzing plaats (tabel 5). De verschillen tussen de zwangerschapsafbrekingen 
in ziekenhuizen en abortusklinieken (zie hoofdstuk 5.4 en 5.5) worden ook zichtbaar 
in de consultaties. Bij de afbrekingen in de ziekenhuizen werden relatief veel vaker 
dan in de abortusklinieken deskundigen geconsulteerd, met name een klinisch 
genetisch centrum, een perinatologisch centrum of een andere deskundige 
(voornamelijk kinderspecialisten) (tabel 5).  
 
Pagina 25 van 52
