Jaarrapportage 2014 van de Wet afbreking zwangerschap | oktober 2015 
5.10 Meeste complicaties bij zwangerschapsafbrekingen in ziekenhuizen 
In het verslagjaar werden bij 658 behandelingen 716 complicaties gemeld (er 
kunnen meerdere complicaties per behandeling worden opgegeven), dat is in 2,2 
procent van alle behandelingen. De meest voorkomende complicaties waren 
incomplete abortus en ruim bloedverlies (tabel O in bijlage 7). 
 
Meer dan de helft van de complicaties werd gemeld bij een zwangerschapsafbreking 
in het ziekenhuis (412 complicaties; bij 12 procent van de behandelingen in zieken-
huizen). De overige behandelingen met complicaties werden vanuit de abortus-
klinieken gemeld (304 complicaties; bij 1 procent van de behandelingen in abortus-
klinieken).  
Door de aard van de registratie is het niet mogelijk op individueel niveau inzicht te 
krijgen in de achtergrond van dit grote verschil in complicaties. Wel blijkt uit de 
beschikbare gegevens dat de vrouwen die een zwangerschapsafbreking in de zieken-
huizen ondergaan sterk verschillen van de vrouwen die in de abortusklinieken 
behandeld worden (zie hoofdstuk 5.4, 5.5, 5.6, 5.8 en 5.9). 
5.11 Anticonceptieadvies vooral door behandelaar, nacontrole vooral bij 
verwijzer 
Na de abortusbehandeling wordt met de vrouw een afspraak gemaakt voor een 
medische nacontrole. Bij een behandeling in de abortuskliniek koos de helft van de 
vrouwen voor een nacontrole bij degene die haar verwezen had; bij een behandeling 
in een ziekenhuis koos 90 procent voor een nacontrole bij degene die haar behandeld 
had (tabel P in bijlage 8). 
 
Een belangrijk onderdeel van de nazorg na de behandeling is het gesprek over anti-
conceptie. Volgens de registratie verliet driekwart van de vrouwen de abortuskliniek 
of het ziekenhuis met een anticonceptieadvies, en 19 procent met een verwijzing 
naar de huisarts (tabel Q in bijlage 8). De middelen die worden voorgeschreven 
n
worden niet in de Wafz-registratie geregistreerd.  
                                               
n  Rutgers WPF registreert deze middelen wel, op basis van een vrijwillige aanlevering door een deel van de 
abortusklinieken. 
Pagina 29 van 52
