Jaarrapportage 2014 van de Wet afbreking zwangerschap | oktober 2015 
Samenvatting  
Jaarlijks rapporteert de Inspectie voor de Gezondheidszorg de gegevens over de 
zwangerschapsafbrekingen die in het voorafgaande jaar in Nederland werden 
a
uitgevoerd. Het betreft de afbrekingen tot 24 weken zwangerschapsduur. 
Krachtens de Wet afbreking zwangerschap (Wafz, 1984) zijn abortusklinieken en 
ziekenhuizen met vergunning verplicht ieder kwartaal deze behandelingen aan de 
inspectie te melden. De registratie heeft een dekking van 100 procent.  
 
Kerncijfers zwangerschapsafbrekingen in Nederland in 2014 
 
Aantal zwangerschapsafbrekingen  30.361 
 Bij vrouwen in Nederland woonachtig 26.592 
 Bij vrouwen in buitenland woonachtig 3.763 
Abortuscijfer 8,5 
Aantal zwangerschapsafbrekingen per 1000 vrouwen 15-45 jaar  
Abortusratio 152 
Aantal zwangerschapsafbrekingen per 1000 levendgeborenen 
Zwangerschapsduur bij de afbreking  
 Eerste trimester t/m 12 weken 24.768 
 Tweede trimester 13-24 weken  5.585 
Zwangerschapsafbrekingen bij tieners 3.181 
Aantal zwangerschapsafbrekingen in een abortuskliniek 27.589 
Aantal zwangerschapsafbrekingen in een ziekenhuis 2.772 
Behandelwijze  
 Instrumentele behandelingen 18.474 
 Medicamenteuze behandelingen 6.522 
 Combinatie medicamenteus/instrumenteel 5.345 
Anesthesie  
 Lokale anesthesie 7.012 
 Intraveneuze anesthesie 16.950 
Zwangerschapsafbreking op basis van resultaten prenatale diagnostiek  4,4 % 
Percentage complicatie bij behandeling 2,2 % 
 
In 2014 werden 30.361 zwangerschapsafbrekingen uitgevoerd, 240 minder dan in 
2013. Ruim 12 procent van de behandelingen betrof vrouwen die in het buitenland 
woonachtig waren.  
 
Kenmerken vrouwen  
Ruim de helft van de zwangerschapsafbrekingen vond plaats in de eerste 7 weken 
van de zwangerschap. Ruim 18 procent vond plaats bij meer dan 12 weken 
zwangerschap (tweedetrimesterabortus). Bij 4,4 procent van de zwangerschaps-
afbrekingen waren de resultaten van prenatale diagnostiek reden voor het besluit 
van de vrouw. 
                                               
a  De zogenaamde ‘late zwangerschapsafbrekingen’ (vanaf 24 weken) worden elders geregistreerd en geëvalueerd, 
zie Evaluatie Regeling centrale deskundigencommissie late zwangerschapsafbreking in een categorie-2 geval en 
levensbeëindiging bij pasgeborenen, Den Haag 2013. 
Pagina 7 van 52
