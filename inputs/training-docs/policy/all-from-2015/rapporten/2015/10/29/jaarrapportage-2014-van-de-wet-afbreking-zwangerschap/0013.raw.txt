Jaarrapportage 2014 van de Wet afbreking zwangerschap | oktober 2015 
3 Resultaten: Cijfers en trends 
In dit hoofdstuk worden gegevens over in 2014 uitgevoerde zwangerschaps-
afbrekingen vanuit verschillende invalshoeken weergegeven. Voor een snel overzicht 
van de gegevens worden deze waar opportuun in grafieken weergegeven. In de 
tabellen in de bijlagen staan dan ter aanvulling de onderliggende cijfers. 
3.1 Aantal zwangerschapsafbrekingen blijft licht dalen 
e
Het totaal aantal zwangerschapsafbrekingen (inclusief overtijdbehandelingen ) 
lag sinds het jaar 2000 rond de 33.000 per jaar. Vanaf 2008 is een licht dalende 
trend zichtbaar (figuur 1). Deze trend zet zich door in 2014. 
 
In 2014 werden 30.361 zwangerschapsafbrekingen (inclusief overtijdbehandelingen) 
uitgevoerd; in 2013 was dit aantal 240 hoger (n= 30.601, plus 0,8 procent). De 
aantallen van eerdere jaren staan in tabel 1.  
 
35.000 
30.000 
25.000 
20.000 
15.000 
10.000 
5.000 
0 
1990 1995 2000 2005 2009 2014 
Totaal aantal zwangerschapsafbrekingen 
Aantal zwangerschapsafbrekingen bij vrouwen in Nederland woonachtig 
Aantal zwangerschapsafbrekingen bij vrouwen niet in Nederland woonachtig 
 
Figuur 1. Aantal zwangerschapsafbrekingen bij vrouwen respectievelijk wel en niet 
in Nederland woonachtig, en totaal aantal zwangerschapsafbrekingen 1990 - 2014 
 
Het aantal zwangerschapsafbrekingen bij vrouwen die in Nederland wonen was 
26.592 (88 procent). De overige 3.763 afbrekingen waren bij vrouwen die niet in 
Nederland woonachtig waren (12 procent). Deze verdeling is vergelijkbaar met 
voorgaande jaren (tabel 1).  
 
Sinds 2002 schommelt het aandeel van behandelingen bij vrouwen die niet in 
Nederland woonachtig zijn tussen de 12 en 14 procent van alle afbrekingen (figuur 2).  
In tabel A, bijlage 2, worden de behandelde vrouwen naar woonland weergegeven. 
Daaruit blijkt dat de meeste buitenlandse vrouwen uit Frankrijk en Duitsland 
afkomstig zijn. Dit beeld is de afgelopen jaren redelijk stabiel.  
 
 
  
                                               
e  Zie bijlage 1 voor definitie van dit begrip. 
Pagina 13 van 52
