Europees Nederland. Saba (1800 inwoners in 2014) en Sint Eustatius (4000 inwoners) zijn
zeer klein en circa 900 kilometer verwijderd van het grotere Bonaire (18.400 inwoners).
De geringe omvang van deze eilanden en de gemeenschappen die er wonen, heeft grote
gevolgen voor de inrichting en werking van de verschillende voorzieningen. Deze specifieke
omstandigheden worden hier globaal besproken; zij worden verder uitgewerkt in de
hoofdstukken die gaan over de prioritaire voorzieningen.
Het eerste wat opvalt is dat het eilanden zijn die het karakter hebben van ‘minilanden’. Dat
maakt de vergelijking met bijvoorbeeld Europees-Nederlandse gemeenten lastig en daar-
mee onwenselijk. De eilanden hebben behoefte aan een infrastructuur om personen en
goederen aan en af te voeren (zeehavens, vliegvelden) en voorzieningen om de bewoners
te voorzien van vitale diensten als drinkwater, energie en internet. Omdat het hier kleine
markten betreft, is het moeilijk voor bedrijven om concurrerend en efficiënt te opereren
(tk (2014/2015a). Kleine markten worden gekarakteriseerd door monopolievorming en
hoge vaste lasten. Deze lasten moeten door een beperkt aantal afnemers worden opge-
bracht, wat leidt tot hoge tarieven per aansluiting van bijvoorbeeld drinkwater, elektriciteit
en internet.
Bij de invoering van een zorgverzekeringswet voor Caribisch Nederland is gekozen voor een
uniforme volksverzekering zonder eigen risico of eigen bijdragen. De eilanden zijn te klein
om een marktstructuur op te zetten naar Europees-Nederlands model, waarbij zorgaan-
bieders en zorgverzekeraars met elkaar concurreren. Voorts is er geen maximum-
premiegrens gehanteerd, omdat veel eilandbewoners meerdere banen hebben, waardoor
het hanteren van een uniforme premiegrens uitvoeringstechnisch lastig is. Ook bij de zorg
zelf speelt de schaal van de eilandelijke bevolking een grote rol, vooral in de tweedelijns-
zorg (specialistische zorg en ziekenhuiszorg), waar gebruik van zorg veelal elders dient
plaats te vinden.
De schaal van de eilanden is ook te klein voor een stelsel van uitgebreid middelbaar
beroepsonderwijs of hoger onderwijs. Zelfs het voortgezet onderwijs kampt met schaal-
problemen, vooral op de Bovenwindse eilanden, waardoor slechts een beperkt aantal cur-
ricula kan worden aangeboden. Doordat hoger onderwijs veelal elders wordt gevolgd, op
de omliggende eilanden, in Europees Nederland, de Verenigde Staten of Canada, spelen er
problemen met de instructietaal in het funderend onderwijs op de eilanden. Doordat stu-
denten naar elders vertrekken om onderwijs te volgen, vindt er ook een braindrain plaats,
daar afgestudeerden elders betere kansen op de arbeidsmarkt hebben.
Ook bij sociale veiligheid levert de schaal van de eilanden beperkingen op. Zo zijn
opsporingsactiviteiten en detentie (op de Bovenwinden) en specialistisch recherchewerk
(op Bonaire) slechts in beperkte mate mogelijk. Daardoor kan op de Bovenwinden alleen
basispolitiezorg worden geleverd en moet voor complexe zaken capaciteit van elders
komen.
49 v i j f j a a r c a r i b i s c h n e d e r l a n d
