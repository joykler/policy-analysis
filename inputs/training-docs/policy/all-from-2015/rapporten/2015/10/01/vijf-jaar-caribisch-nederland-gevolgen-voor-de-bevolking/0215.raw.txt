– Op 16 december 2008 zal een opgeknapt en veiliger huis van bewaring worden opgeleverd
op Bonaire. Nederland heeft hiertoe een kwartiermaker gestationeerd op Bonaire. Hij wordt
hierbij ondersteund door 20 penitentiaire-inrichtingswerkers uit Nederland. Tevens wordt
zorggedragen voor de training van het lokale personeel.
– De inzet van Reclassering Nederland op Bonaire zal in 2009 worden voortgezet. In 2009
wordt bezien hoe deze inzet kan worden uitgebreid naar Saba en Sint Eustatius.
– Het openbaar ministerie wordt voorbereid op de nieuwe staatkundige structuur. Sinds 1
november 2008 is een driemanschap aan de slag met het opstellen van een plan van aanpak
voor Curaçao, Sint Maarten en de bes-eilanden. Nederland stelt hiervoor voor een half jaar de
voormalige hoofdofficier van justitie van Amsterdam ter beschikking.
– Ook voor het Gemeenschappelijk Hof geldt dat de structuur dient te worden aangepast aan
de nieuwe staatkundige verhoudingen. Hiervoor wordt mede aansluiting gezocht op het ver-
beterplan voor het Hof, dat in het kader van het Plan veiligheid Nederlandse Antillen al loopt.
– Het uitgangspunt van de Rijkswet personenverkeer is vrijheid van toegang en verblijf voor
alle (Europese en Caribische) Nederlanders. Bij de vestiging van Nederlanders op de eilanden
zal ook rekening gehouden moeten worden met de beperkingen die de infrastructurele voor-
zieningen op de eilanden met zich meebrengen. Mogelijk is de Rijkswet personenverkeer niet
de geëigende plaats om hierover iets te regelen, en zal het door middel van een ander instru-
ment moeten worden geregeld, bijvoorbeeld in de sfeer van de ruimtelijke ordening.
– In het kader van de totstandkoming van de Rijkswet personenverkeer zullen de mogelijk-
heden van het gebruik van de sedula (identiteitsbewijs voor Caribisch Nederland), voor het
reizen binnen het Koninkrijk, worden bezien. De rol van de gezaghebber bij de toelating van
vreemdelingen tot de eilanden zal door de minister van Justitie worden bezien. Bij de invoe-
ring van het Vluchtelingenverdrag op de eilanden zal door Nederland ook worden voorzien in
een goede communicatie hierover, zowel op de eilanden als in de regio.
– Uiterlijk april 2009 zijn de door Nederland geplaatste oefencontainers voor de brandweer op
ieder van de eilanden gereed. In januari 2009 levert Nederland nieuwe blusuitrusting voor de
brandweerkorpsen op de eilanden. In 2009 wordt gestart met het verbetertraject voor de
brandweer en rampenbestrijding op Bonaire, Sint Eustatius en Saba. Uiterlijk de eerste helft
van 2009 wordt hiertoe een samenwerkingsovereenkomst getekend tussen Caribisch
Nederland, het brandweerkorps Den Haag en bzk. Op 1 april 2009 is een meerjarenoplei-
ding-, materiaal- en oefenplan gereed voor de brandweerkorpsen Bonaire, Sint Eustatius en
Saba. In de eerste helft van 2009 wordt gestart met het opzetten van een uniform examine-
ringssysteem voor de brandweerkorpsen op de eilanden, dat vanaf de transitiedatum zal
gaan gelden. Bonaire, Sint Eustatius en Saba nemen de Eilandsverordening brandweer en
rampenbestrijding 2008 uiterlijk 1 januari 2009 aan.
214 s o c i a l e v e i l i g h e i d
