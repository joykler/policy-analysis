19 
 
brede kennis van de wereld ontwikkelen en zich in beide talen kunnen bedienen van 
cognitieve taalfuncties (analyseren, redeneren, problemen oplossen e.d.) en daarover zowel 
mondeling als schriftelijk kunnen communiceren (discussiëren, presenteren e.d.).” (EN p. 12) 
 
2.2.2 Papiamentu in de voorschoolse educatie  
Beide expertgroepen zijn het erover eens dat stimulering van de taalontwikkeling van 
peuters binnen de voorschoolse opvang belangrijk is én dat deze stimulering primair de 
moedertaal  (Papiamentu) dient te betreffen (zie EP p. 26 en EN p. 21). Voor een 
beschrijving van de voorschoolse opvang, het belang van taalstimulering daarbinnen en de 
benodigde interventies verwijzen wij naar hoofdstuk 3 (p. 17- 24) in het rapport van de EN.  
 
2.2.3 Geen functiescheiding 
In het advies van de Taalunie wordt ingezet op een functiescheiding tussen het Papiamentu 
en het Nederlands. Het Nederlands zou voornamelijk de functie hebben van toegangspoort 
naar kennisontwikkeling, terwijl het Papiamentu voornamelijk de identiteitsvorming in 
sociaal-cultureel en maatschappelijk opzicht diende te ondersteunen. Dit verschil in functie 
zou moeten leiden  tot verschil in doelstellingen: voor het Nederlands gaat het in ieder geval 
om doelen met betrekking tot schoolse taalvaardigheid en voor het Papiaments om sociaal-
culturele en maatschappelijke doelen (Taalunierapport, p. 22). 
 
De expertgroepen zijn het erover eens dat een dergelijke functiescheiding in de 
onderwijspraktijk niet opportuun is en tegelijkertijd ook het idee van gelijkwaardigheid van 
de twee talen ondergraaft (EP p. 16, 25 en EN p. 9). Naar het oordeel van de EP lopen bij de 
functiescheiding “twee sociolinguïstische categorieën door elkaar: a) de soorten 
gebruikssituaties of levensdomeinen waarin elk der talen ingezet wordt en b) de gevolgen 
van het plan voor de ontwikkeling van het (sociale) zelfbeeld. Niet alleen het Nederlands 
wordt ingezet voor cognitief-referentiële taalfuncties, ook in het Papiamentu komen 
situaties voor waarin dit gebeurt. (...) Omgekeerd: het feit dat het onderwijs in het 
Nederlands plaatsvindt en de Nederlandse taalvaardigheid toeneemt, gaat deel uitmaken 
van de zelfdefiniëring van de Bonaireaan die niet toevallig ook meertalig is.” (p. 16)  Voorts 
achten zij het “niet de juiste weg om de identiteitsontwikkeling na te streven door het leren 
van Papiamentu en die mede een belangrijke plaats toe te bedelen in het onderwijs. Het is 
aan te bevelen om identiteitsontwikkeling plaats te geven in het onderwijs in de daartoe 
bestemde vakken.” (p. 25).   
 
De EN stelt zich op het standpunt “dat beide functies een rol spelen bij het onderwijs in beide 
talen, ook met het oog op de multiculturele samenstelling van de leerlingpopulatie. Het 
scheiden van deze functies neemt ons inziens ten onrechte een voorschot op het gebruik dat 
al deze leerlingen zullen maken van elk van de talen in hun volwassen leven. Een 
onderwijs(taal)beleid dat uitgaat van een strikte functiescheiding tussen Papiaments en 
Nederlands is op Bonaire niet nodig en kan tot averechtse resultaten leiden.”
