Afgesproken is dat Europees en Caribisch Nederland gezamenlijk werken aan het voor-
komen van excessieve prijsstijgingen als gevolg van de invoering van de dollar. Tevens is
vastgesteld dat de eilanden het voortouw nemen bij de voorlichting aan burgers en bedrij-
ven. Een van de middelen om excessieve prijsstijgingen te voorkomen is de Prijzenwet bes
op de eilanden. De bestuurscolleges kunnen ingrijpen als goederen of diensten worden
aangeboden tegen prijzen die in strijd zijn met het algemeen belang. De Prijzenwet bes is
uit Antilliaanse wetgeving overgenomen.
In het bestuurlijk overleg van 18 juni 2008 is vastgelegd dat een nieuw fiscaal stelsel in
Caribisch Nederland zal worden uitgewerkt in wetgeving. In de besluitenlijst van november
2008 is vastgelegd dat de inkomenseffecten zo beperkt mogelijk zullen zijn bij het vast-
stellen van de tarieven en heffingsstructuur voor belastingen en premies van sociale verze-
keringen. Tevens is afgesproken dat de effecten van de veranderingen in de belasting- en
premieheffing en andere activiteiten, zoals de invoering van een verzekering tegen ziekte-
kosten, na het moment van statuswijziging in kaart zullen worden gebracht.
Bij de ontwikkeling van veiligheidsvoorzieningen in Caribisch Nederland spelen internationale
veiligheidsnormen en de uitvoering van justitiële rijkswetten voor de veiligheid een grote
rol. De internationale normen hebben bijvoorbeeld betrekking op het gevangeniswezen en
de bescherming van de burgerluchtvaart. Het ministerie van Veiligheid en Justitie (v&j) zet
verder in op gefaseerde verbetermaatregelen en er wordt, net als bij sociale zaken, uitge-
gaan van de bestaande Antilliaanse wetgeving. Het is belangrijk op te merken dat de
afspraken die in 2008 zijn gemaakt (zie hoofdstuk 7), uitsluitend de aard en omvang van de
veiligheidsvoorzieningen betreffen. Er zijn dus geen prestatieafspraken gemaakt over bij-
voorbeeld het ophelderingspercentage, aanrijtijden of het percentage sepots bij het open-
baar ministerie. Ook zeggen de gemaakte afspraken niet in hoeverre de afgesproken
niveaus van kwaliteit en kwantiteit voldoende zijn voor het realiseren van het gewenste
veiligheidsniveau. Het is onduidelijk welk ambitieniveau precies wordt nagestreefd in
Caribisch Nederland met betrekking tot de veiligheid.
In 2010 werden op alle beleidsvelden grote achterstanden vastgesteld. De inspanningen
die de verschillende departementen voor de prioritaire voorzieningen hebben verricht om
de achterstanden te verminderen, komen tot uitdrukking in de financiële middelen die
hiervoor zijn vrijgemaakt (tabel S.1). In 2014 liepen de door het rijk financierde uitgaven op
tot ruim 248 miljoen euro. Naast deze rijksuitgaven zijn er ook uitgaven van de eilandelijke
besturen. De totale overheidsuitgaven voor 2014 komen daarmee uit op 316 miljoen euro,
wat neerkomt op 13.020 euro per inwoner. Daarvan wordt 40% gefinancierd uit middelen
opgebracht door de betrokken eilanden en 60% uit middelen afkomstig van Europees
Nederland.
16 s a m e n v a t t i n g e n s l o t b e s c h o u w i n g
