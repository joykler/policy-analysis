zogenaamde integrale aanpak hiervan (Besluitenlijst 2010). Het voortouw ligt hier bij de
eilanden; Nederland geeft logistieke en financiële steun bij de integrale projecten. De logis-
tiek steun bestaat uit het ontwikkelen, monitoren en verduurzamen van de voorstellen en
de financiële steun kwam in de periode 2012-2014 uit op gemiddeld 2,1 miljoen euro per
jaar. Het gaat om probleemgebieden als sociale woningbouw, kinderopvang, schulden en
schooluitval.
6.3 Gemaakte afspraken
Voor gemaakte afspraken op het terrein van arbeid en sociale zekerheid baseren we ons
hoofdzakelijk op de besluitenlijsten van de conferentie in 2006 en de bestuurlijke overleg-
gen in 2008 (31 januari, 18 juni en 20 november), 2009 (3 november) en 2010 (18 april). In de
meeste gevallen zijn de latere afspraken een aanvulling op of een nadere uitwerking van de
eerder gemaakte afspraken. In een enkel geval is er een accentverschuiving te zien in de
loop der jaren. Dan gaat het met name om de vraag of de situatie op de eilanden vóór de
transitie als uitgangspunt dient voor de nieuwe regelgeving, of de situatie in Europees
Nederland. De algemene bepaling in de slotverklaring van 2006 stelt dat de Nederlands-
Antilliaanse wetgeving in principe van kracht zal blijven. De besluitenlijst uit 2008 vermeldt
echter dat de onderstand zal aansluiten op de regeling voor de bijstand in Nederland. Ten
aanzien van de hoogte van de uitkering wordt hier in 2009 weer van afgeweken.
Zoals in de vorige paragraaf is genoemd, is op het terrein van arbeid en sociale zekerheid
grotendeels de bestaande wetgeving in Caribisch Nederland overgenomen. Wel heeft met
de transitie een zekere mate van formalisering plaatsgevonden. Lag de verantwoordelijk-
heid van veel regelingen voorheen voornamelijk lokaal, thans ligt deze bij de minister van
szw. Aan de jaren voorafgaand aan de transitie is weliswaar de intentie uitgesproken om
‘de Antilliaanse wetgeving geleidelijk te vervangen door de Europees-Nederlandse wet-
geving’, maar men heeft niet nader geconcretiseerd welke onderdelen op welke termijn
zouden moeten worden gewijzigd. Wel is afgesproken om de bestaande niveaus in het
sociale zekerheidsstelsel stapsgewijs te verbeteren indien de relevante gegevens over het
economisch draagvlak daartoe aanleiding geven (szw 2014a).
In dit kader zijn onder meer de volgende stappen gezet om de niveaus op de eilanden te
verhogen en het stelsel te verbeteren (tk 2013/2014):
– Het verhogen van de toeslag arbeidsongeschiktheid in de onderstand en het verbre-
den van de toepassing van de bijzondere onderstand;
– Het structureel beschikbaar stellen van 1 miljoen euro in 2012 voor de verbetering van
de kinderopvang op de drie eilanden en 1 miljoen euro voor een kinderopvang-
voorziening in een brede school op Bonaire;
– Het eenmalig beschikbaar stellen van een bedrag van 200.000 euro in 2013 voor jeugd-
werkloosheid en armoede- en schuldenbeleid, alsmede vanaf 2014 jaarlijks
600.000 euro extra voor armoedebestrijding;
180 a r b e i d , i n k o m e n e n s o c i a l e z e k e r h e i d
