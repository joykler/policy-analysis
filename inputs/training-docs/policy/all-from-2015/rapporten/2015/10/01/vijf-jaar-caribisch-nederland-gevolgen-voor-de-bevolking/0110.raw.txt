3.7 Onderhoud
Tijdens het bestuurlijk overleg met Bonaire op 22 april 2010 is de afspraak met Bonaire
gemaakt dat het Rijk naast de vrije uitkering jaarlijks een geldbedrag beschikbaar stelt voor
onderhoud aan overheidsgebouwen en infrastructuur, mits er meerjarige onderhoudsplan-
nen aan ten grondslag liggen en uit inhoudelijke doorlichting van de goedgekeurde begro-
ting van Bonaire de noodzaak daarvoor blijkt (afspraak nummer 8). Aan deze afspraak is
beperkt gehoor gegeven. In antwoord op vragen van de Kamer heeft de minister van bzk
op 21 april 2013 geantwoord dat deze afspraak deels is gerealiseerd door verhoging van de
vrije uitkering vanwege de door IdeeVersa (2012) geconstateerde noodzakelijke uitgaven
voor wegen en onderwijshuisvesting op Bonaire en deels door het wegwerken van achter-
standen in onderwijshuisvesting buiten de vrije uitkering om door het ministerie van ocw.
De minister heeft toen wel toegezegd om de betrokken meerjarige financiering van aange-
paste ontwikkelplannen nader uit te werken in het kader van de begrotingsvoorbereiding
2014. De minister voegde hierbij wel de waarschuwing toe dat bij het wegwerken van in
decennia opgebouwde achterstanden rekening moest worden gehouden met de toenter-
tijd bestaande budgettaire krapte op de Rijksbegroting, hetgeen een verantwoorde en
afgewogen keuze noodzakelijk zou maken. Dit zou de reden kunnen zijn voor het feit dat
deze uitwerking in de begrotingsvoorbereiding 2014 niet heeft plaatsgevonden.
In de cn-week van 8-12 juni 2015 zijn voor Bonaire en Saba nieuwe bestuurlijke afspraken
gemaakt over een meerjarenprogramma 2015-2018, waarin een deel van de eilandelijke
ontwikkelplannen is verwerkt. Met St. Eustatius is (nog) geen overeenstemming over een
meerjarenprogramma omdat de delegatie van St. Eustatius het overleg in de cn-week van
8 tot 12 juni 2015 vroegtijdig heeft verlaten vanwege het instellen van verscherpt bestuur-
lijk toezicht door het Rijk en het geven van een financiële aanwijzing. In de meerjaren-
programma’s zijn ook afspraken opgenomen over infrastructurele investeringen.
Dit neemt niet weg dat er onduidelijkheid is over de mate waarin afspraak nummer 8 in het
bestuurlijk overleg met Bonaire van 22 april 2010 is nagekomen. Dit komt onder meer
omdat de besluitvorming over de ophoging van de vrije uitkering is uitgesteld tot de uit-
komsten van de evaluatie van Caribisch Nederland beschikbaar zijn. Het kabinet heeft in
het akkoord van 11 juni 2015 met Bonaire toegezegd om voor de jaarwisseling 2015-2016
zijn standpunt over afspraak 8 in het bestuurlijk overleg van 22 april 2010 kenbaar te
maken.
3.8 Conclusies
In de periode na 10 oktober 2010 is veel aandacht uitgegaan naar de aanwezige (fysieke)
infrastructuur op Sint Eustatius, Saba en Bonaire. Daarbij is vanuit de diverse overheids-
geledingen gekeken naar de kwaliteit, beschikbaarheid en het prijsniveau van de verschil-
lende infrastructurele voorzieningen. Met deze bestuurlijke aandacht wordt erkend dat
afdoende infrastructurele voorzieningen belangrijk zijn voor het goed functioneren van de
eilanden. Voor de luchthavens heeft dit geresulteerd in het opstellen van masterplannen.
109 f y s i e k e i n f r a s t r u c t u u r
