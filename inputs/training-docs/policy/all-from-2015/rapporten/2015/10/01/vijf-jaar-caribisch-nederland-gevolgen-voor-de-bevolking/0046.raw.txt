f Gesprekken met toezichthouders en beleidsambtenaren
Het toezicht op de prioritaire voorzieningen wordt door verschillende instellingen uitgeoe-
fend. Voor Caribisch Nederland heeft de Inspectie voor het onderwijs veel onderzoek uitge-
voerd. Ook de Raad voor de Rechtsbescherming heeft betrekkelijk uitvoerig gerapporteerd
over de toestand van verschillende onderdelen van de politie en justitie op de eilanden. Er
is door de onderzoekers ook afzonderlijk gesproken met vertegenwoordigers van de ver-
schillende inspecties. Eveneens zijn gesprekken gevoerd met de ambtelijke deskundigen op
de departementen in Den Haag over het gevoerde beleid en de situatie op de eilanden.
1.3.2 Bestaande gegevensbronnen
a Statistieken op de onderscheiden domeinen van het cbs
Het cbs heeft een nieuwe rubriek op StatLine toegevoegd, met statistische informatie over
Caribisch Nederland. Voor informatie over de vijf prioritaire gebieden zijn gegevens
beschikbaar in de rubrieken prijzen, leerlingen in het onderwijs, luchtvaart, arbeid (wer-
kend, werkloos, beroep en inkomen), gezondheid (aandoeningen, leefstijl, medische con-
tacten) en veiligheid (overlast, slachtofferschap en onveiligheidsbeleving). De informatie
over deze leefgebieden is doorgaans beschikbaar per eiland, per leeftijdsgroep, naar
geslacht en opleidingsniveau.
b Micro-onderzoek onder de bevolking van Caribisch Nederland van het cbs
cbs Nederland verzamelt zelf gegevens op individueel niveau in Caribisch Nederland, zoge-
naamde microdata. Daarmee wordt inzicht verkregen in de leefsituatie van de bevolking en
de dienstverlening door de overheid. Een deel van deze gegevens is gepubliceerd, een
ander deel op het moment van rapporteren nog niet. De microgegevens betreffen het
Arbeidskrachtenonderzoek (ako), de OmnibusenquÃªte, het Budgetonderzoek en het
Prijzenonderzoek. Het Arbeidskrachtenonderzoek is voor het eerst gehouden eind 2010 en
daarna ingrijpend gewijzigd in 2012 en 2014. Het onderzoek biedt veel informatie over de
sociaaleconomische situatie van burgers. Er is onder meer gevraagd naar gevolgde
45 v i j f j a a r c a r i b i s c h n e d e r l a n d
