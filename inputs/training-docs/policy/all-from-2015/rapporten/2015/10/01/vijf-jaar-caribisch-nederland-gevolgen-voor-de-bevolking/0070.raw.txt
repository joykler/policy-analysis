den namelijk in de cijfers meegeteld. De voorlopige cijfers van 2014 geven eenzelfde beeld
als de cijfers van 2013.
Bij deze cijfers moet wel aangegeven worden dat reizigers van de eilanden Sint Maarten,
Aruba en Curaçao als toeristen zijn geteld. De meeste vliegtuigen die Sint Eustatius aan-
doen, komen uit Sint Maarten. De grootste aantallen toeristen die Sint Eustatius aandoen,
komen uit Nederland (incl. Aruba, Curaçao en Sint Maarten) en de Verenigde Staten.
2.3.3 Saba
Belangrijke stuwende sectoren voor de economie van Saba zijn het toerisme en de School
of Medicine.
School of Medicine
Sinds 1993 wordt er lesgegeven op de Saba University School of Medicine, een universiteit
die gespecialiseerd is in geneeskunde. De universiteit telt enkele honderden studenten.
Sinds de staatkundige verandering is de universiteit goedgekeurd door de Nederlandse
overheid, in tegenstelling tot de School of Medicine in Sint Eustatius. De School of
Medicine op Saba is van groot belang voor de lokale economie vanwege de verhuur van
appartementen en andere accommodaties en de consumptieve bestedingen van studen-
ten en werknemers op het eiland.
Toerisme
Sinds 2012 is er een gelijkmatig beeld te zien van het aantal toeristen dat per vliegtuig Saba
aandoet. In 2012 waren dit er 10.500, in 2013 10.300 en voor 2014 wordt eenzelfde aantal
verwacht (cbs 2014 en 2015). De meeste toeristen die Saba bezoeken, komen uit Nederland
(incl. de eilanden Sint Maarten, Aruba en Curaçao) en de Verenigde Staten. Sinds 2012
komen er steeds minder toeristen uit Nederland en steeds meer mensen uit de Vere-
nigde Staten. Saba is eveneens per ferry te bereiken en er zijn ankerplaatsen voor (motor)-
jachten. Er varen geen cruiseschepen naar Saba. Het cbs kan echter niet vaststellen hoeveel
toeristen Saba aandoen per boot en hoe lang zij op het eiland verblijven.
2.4 Invloed hervorming op de economische positie en ontwikkeling
De nieuwe staatsrechtelijke positie van de drie eilanden heeft op verschillende wijzen
invloed op de economische positie en ontwikkeling van de economieën op Bonaire,
Sint Eustatius en Saba. In deze paragraaf benoemen wij de belangrijkste beïnvloedende
factoren. In paragraaf 2.6 worden de verschillende factoren vervolgens nader uitgewerkt
en geanalyseerd.
Gevolgen aanpassing landsgrenzen
Het Koninkrijk der Nederlanden bestond voor 10 oktober 2010 uit de landen Nederland,
Nederlandse Antillen en Aruba. Na de wijziging van het staatsbestel zijn Curaçao en
Sint Maarten elk verdergegaan als een nieuw autonoom land (vergelijkbaar met de status
69 e c o n o m i e
