specialistische karakter is Cargill voor de invulling van vacatures ook aangewezen op de
instroom van buiten het eiland. Door een proces van verdergaande automatisering is de
werkgelegenheid bij het bedrijf door de jaren heen gedaald.
Olieoverslag en -opslag
De Bonaire Petroleum Corporation (Bopec) is een op Bonaire gevestigd olieopslag en
-overslagbedrijf. Eigenaar van het bedrijf is het Venezolaanse bedrijf pdvsa. Het bedrijf
functioneert voornamelijk als opslagplaats voor olie uit Venezuela en uit raffinaderijen op
Curaçao en Aruba. Bopec is sinds 1976 gevestigd in het noorden van Bonaire. Ten gevolge
van de bestuurlijke hervorming heeft het bedrijf sinds 10 oktober 2010 te maken met ver-
anderende (milieu)wetgeving. Door de aard van de werkzaamheden is naleving van de
nieuwe wetten voor het bedrijf ingrijpend en ingewikkeld.
Bonaire Holding Maatschappij N.V.
Bonaire heeft midden jaren negentig ervoor gekozen om haar overheidsvennootschappen
te organiseren in een holdingstructuur, waarbij de aandelen van een aantal werkmaat-
schappijen van de overheid werden ondergebracht bij de Bonaire Holding Maatschappij
(bhm). Het openbaar lichaam van Bonaire is eigenaar van de bhm. Onderdeel van de bhm
zijn onder andere Telbo (communicatie), Selibon (afvalverwerking) en bog (overheidsge-
bouwen). Het is de taak van de bhm om de voorwaarden te scheppen, met name op gebied
van de fysieke infrastructuur, om de duurzame ontwikkeling van het eiland te faciliteren.
De staatkundige veranderingen hebben bij de bhm voor veranderingen gezorgd. Zo is vaak
andere, Nederlandse regelgeving geïntroduceerd voor de sectoren waarin de bhm actief is.
Daarnaast is sinds 2009 de Code Corporate Governance Bonaire vastgesteld, waarin de
regels van good governance op Bonaire zijn vastgelegd. Met behulp van deze code zijn
inmiddels verschillende besluiten genomen. Ten slotte is de bhm sinds 2012 niet meer ver-
antwoordelijk voor het beleid van Bonaire International Airport en van web n.v.
Toerisme
Het toerisme is de belangrijkste drijver van de economie op Bonaire. In 2014 heeft het cbs
cijfers gepubliceerd over de betekenis van het toerisme voor de economie van Bonaire.
Deze cijfers zijn voor 2012, 2013 en deels voor 2014 bekend. Hieruit volgt het beeld dat de
toeristische sector op Bonaire sterk is gegroeid sinds 2010. In 2012 was de directe bijdrage
van het inkomend toerisme aan het bruto regionaal product (brp) van Bonaire onge-
veer 16,4%.
De meeste mensen bezoeken Bonaire per boot: in Bonaire komen veel grote en kleine crui-
seschepen. De toeristen die Bonaire vanaf deze schepen bezoeken, blijven meestal kort op
het eiland. Het gemiddelde aantal passagiers per cruise bedraagt circa 1500. De cruise-
scheepvaart is sterk seizoengebonden: in de zomermaanden komen bijna geen cruisesche-
pen naar Bonaire. Dit heeft onder andere te maken met het feit dat vooral Amerikanen in
de winter op vakantie willen en er in de late zomermaanden en herfst orkanen voorkomen.
67 e c o n o m i e
