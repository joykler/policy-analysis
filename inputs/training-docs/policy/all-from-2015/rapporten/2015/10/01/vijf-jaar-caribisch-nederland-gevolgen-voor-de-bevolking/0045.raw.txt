gebleven of verslechterd. Ten slotte is gevraagd welke groepen in de bevolking het meest
kwetsbaar zijn en hoe zij het maken.
c Onderzoek onder partijen die betrokken zijn bij het functioneren van voorzieningen
Bij het functioneren van voorzieningen op de eilanden van Caribisch Nederland zijn ver-
schillende partijen betrokken. In meest algemene zin gaat het om lokale bestuurders en
professionals werkzaam bij de prioritaire voorzieningen. Daarnaast gaat het natuurlijk om
de ambtenaren van de lokale overheid en van de rijksdiensten, en de afnemers van de
voorzieningen. Om een goede indruk te krijgen van de ervaringen van bestuurders, ambte-
naren, professionals en burgers met de situatie op de eilanden na de transitie, zijn
vier onderzoekers van het scp en Ecorys in de periode van 9 tot en met 22 april 2015 op de
eilanden geweest; daar spraken zij met diverse personen die betrokken zijn bij de priori-
taire voorzieningen. In totaal zijn circa zestig gesprekken gevoerd met 150 personen. Bij de
bestuurders ging het om de gezaghebbers, de gedeputeerden en de eilandsraden; bij de
ambtenaren om de eilandsecretarissen (als hoofden van het ambtelijk apparaat) en de ver-
schillende diensten van de lokale overheid en de rijksoverheid (liaisons en diensthoofden).
Bij de professionals ging het om bestuurders betrokken bij de voorzieningen en personen
werkzaam bij de betrokken voorzieningen. Informatie op het gebied van de infrastructuur
en economie is verkregen door gesprekken met vertegenwoordigers van het bedrijfsleven,
nutsbedrijven, kamer van koophandel, en dergelijke. Bij de gesprekken met bestuurders,
ambtelijke diensten en professionals waren doorgaans meer personen betrokken. Zie bij-
lage B bij dit rapport voor een overzicht van de gevoerde gesprekken.
d Gesprekken met burgers op de eilanden
Gedurende het bezoek van de onderzoekers aan de eilanden zijn zes inloopsessies
(twee per eiland) georganiseerd van ongeveer drie uur, waarbij burgers persoonlijk hun
verhaal in hun eigen taal konden vertellen aan de onderzoekers. In totaal zijn zeventig
1
gesprekken met bewoners gevoerd.
e Website voor burgers op de eilanden
De evaluatiecommissie heeft op haar website een formulier beschikbaar gesteld, waarin
burgers in hun eigen taal met de commissie, en daarmee met de onderzoekers, hun erva-
ringen met de transitie konden delen. Uiteindelijk zijn 114 unieke formulieren met reacties
van burgers ontvangen. Zie bijlage B voor een overzicht.
44 v i j f j a a r c a r i b i s c h n e d e r l a n d
