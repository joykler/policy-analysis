1 Vijf jaar Caribisch Nederland
Evert Pommer
1.1 Aanleiding voor het onderzoek
Op 10 en 11 oktober 2006 vond in Den Haag een miniconferentie plaats over de toekom-
stige staatkundige inrichting van Caribisch Nederland. In de slotverklaring werd de
afspraak opgenomen dat vijf jaar nadat de drie eilanden een staatsrechtelijke positie bin-
nen het Nederlandse staatsbestel hadden verkregen, de uitwerking van de nieuwe staat-
kundige structuur zou worden geëvalueerd, door Nederland en de drie eilanden tezamen.
Op 10 oktober 2010 heeft de nieuwe staatsrechtelijke positie van de drie eilanden – als
afzonderlijke openbare lichamen binnen het Nederlands staatsbestel – zijn beslag gekre-
gen. Om de genoemde evaluatie mogelijk te maken, zijn voorbereidende onderzoeken uit-
gezet. De evaluatie wordt uitgevoerd door een onafhankelijke commissie, ingesteld door
de minister van Binnenlandse Zaken en Koninkrijksrelaties (bzk), in samenspraak met de
bestuurscolleges van de openbare lichamen Bonaire, Sint Eustatius en Saba.
De evaluatie heeft betrekking op de wijze waarop invulling is gegeven aan de gemaakte
afspraken in de aanloop naar de nieuwe staatsrechtelijke positie van de drie eilanden.
De afspraken zelf en de gekozen uitgangspunten staan in de evaluatie niet ter discussie.
Met de evaluatie wordt beoogd zo veel mogelijk feitelijk materiaal aan te dragen over de
wijze waarop invulling is gegeven aan de nieuwe staatkundige positie van Bonaire,
Sint Eustatius en Saba. Op basis daarvan kan afgewogen politieke besluitvorming plaats-
vinden over de vraag in hoeverre en op welke wijze aanpassing van die invulling nood-
zakelijk is.
Om een goede evaluatie mogelijk te maken, heeft het ministerie van bzk de Raad van State
gevraagd hoe het evaluatieproces het beste kan worden ingericht. In een voorlichtend
advies heeft de Raad van State een aantal aanbevelingen gedaan (Raad van State 2014).
De raad adviseert om drie thema’s te onderscheiden, met vraagstellingen die door drie
onafhankelijke onderzoekers of onderzoeksinstellingen moeten worden beantwoord.
Deze thema’s betreffen het volgende.
– De werking van de wetgeving. Dit thema is mede van belang voor de nog te maken
keuze omtrent het al dan niet verder wettelijk integreren van de eilanden in de
Nederlandse rechtsorde.
– De werking van de nieuwe bestuurlijke structuur: hoe is het functioneren van de open-
bare lichamen en de samenwerking tussen de openbare lichamen met het rijk en de
andere landen van het Koninkrijk? Hierop hebben ook de specifieke wettelijke evalua-
tieverplichtingen (WoIBES en FinBES) betrekking.
– De gevolgen van de overgang naar de nieuwe staatkundige situatie voor de bevolking
van de eilanden: wat zijn de concrete maatschappelijke effecten daarvan die in het
38 v i j f j a a r c a r i b i s c h n e d e r l a n d
