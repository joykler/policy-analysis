oude niveau en hun opgedane kennis te weinig benutten. Dat moet beter worden
bewaakt.
9.4.5 Verschillen tussen de eilanden
De politie op de Bovenwinden heeft veel last van de satellietconstructie, waarbij Saba en
Sint Eustatius als satellieten van Bonaire functioneren. De politieman op Saba en Sint
Eustatius moet breed georiënteerd zijn en bijvoorbeeld ook licht recherchewerk kunnen
doen. Elke maand komt een rechercheur op bezoek uit Sint Maarten. Opsporing wordt
door twee politiemensen gedaan, maar dat gaat wel ten koste van de basispolitiezorg. Ook
worden op Saba en Sint Eustatius volgens het om minder vrijheidsstraffen uitgedeeld, van-
wege het lastige en kostbare vervoer van gevangenen naar Bonaire.
Op Bonaire is een lijst opgesteld met bekende namen van criminelen; deze worden actief in
de gaten gehouden. Dit lijkt een preventieve werking te hebben. De politie op Bonaire
maakt zich ook zorgen over de toenemende spanningen tussen rijk en arm, die lopen langs
de lijnen van blank (Nederlanders) en zwart (oorspronkelijke eilandbewoners).
Op Saba en Sint Eustatius is ’s avonds geen politie meer beschikbaar en moet men een
melding via Bonaire doen. De meldkamer aldaar weet echter te weinig van de plaatselijke
omstandigheden op de Bovenwinden en kan daardoor niet alert reageren. Gevolg is vooral
een gevoel van onveiligheid. Er zijn echter geen aanwijzingen dat hierdoor precaire situ-
aties zijn ontstaan. De eilandbewoners voelen zich beter bij de oude Antilliaanse situatie,
waarbij de agenten elkaar aflosten en je ze de hele dag zag. Bovendien waren het ook
bekende gezichten, terwijl de gezichten nu vaak veranderen (vooral bij Nederlandse agen-
ten). Volgens de politie zelf is het meldkamerconcept niet goed uit Nederland geïmpor-
teerd. Het zijn vaak geen politiemensen die de meldkamer bemannen (dit wordt op de
eilanden niet begrepen) en ze zijn niet goed op de hoogte van de lokale situatie (adres-
gegevens zijn er veel minder nauwkeurig dan in Europees Nederland).
Jeugdzedenzaken zijn volgens de politie op Sint Eustatius sinds 10 oktober 2010 beter
opgepakt, maar het blijft een moeizame zaak door het taboekarakter. Er wordt volgens de
politie veel geïnvesteerd in de scholen om de preventie te verbeteren.
9.5 Sociale zekerheid
9.5.1 De basis niet op orde
Bij de bestuurlijke transitie is op het gebied van sociale zekerheid uitdrukkelijk legislatieve
terughoudendheid betracht. Er is door szw geen visie of plan ontwikkeld om over vijf jaar
op een bepaald punt uit te komen. Wel is de afspraak gemaakt dat Nederland en de eilan-
den gezamenlijk streven naar verbetering van de niveaus. Hierbij is wel een aantal condi-
ties afgesproken. Zo zijn de mogelijkheden tot verbetering van inkomens en uitkeringen
afhankelijk gesteld van de economische ontwikkeling op de eilanden en het minimumloon
vormt de basis voor verbetering van het inkomen en de uitkeringen.
283 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
