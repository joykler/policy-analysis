maar doorgaans niet de taal die thuis bij de leerlingen wordt gesproken. Om over te kun-
nen gaan moeten de leerlingen een 7 voor Nederlands hebben; dat is voor veel leerlingen
een (onneembare) drempel. Ook bij het schooladvies speelt de beheersing van het
Nederlands een belangrijke rol, een te belangrijke rol volgens sommigen. Vanwege alle
problemen wordt op Sint Eustatius binnenkort overgestapt op geheel Engelstalig onderwijs
en een Engelstalige examenstructuur in het voortgezet onderwijs, net als op Saba. Volgens
de onderwijsprofessionals is dat voor verreweg de meeste leerlingen het beste.
Op Saba is het onderwijs weliswaar al in het Engels, maar veel methoden in het primair
onderwijs zijn Nederlands. Een voorbeeld daarvan is de drieminutentoets, die kennelijk
niet in het Engels is vertaald. Leerlingen begrijpen de woorden niet en niemand zou deze
toets dan ook halen. Hetzelfde geldt voor de Cito-toets, die evenmin is vertaald; scholen
laten de toets dan ook links liggen.
Het intelligentieniveau van leerlingen wordt door de taalbarrière onderschat. Maar er is
ook sprake van reële achterstanden, die doorwerken tot in het voortgezet onderwijs. Leer-
lingen die cognitief een havo- of vwo-niveau aankunnen, stranden vaak alsnog vanwege
een gebrekkige woordenschat. Het is niet goed voor de leerlingen om altijd in het nadeel te
zijn ten opzichte van Nederlandssprekende leerlingen. Mede door de discrepantie in thuis-
taal en de taal op school zouden leerlingen weinig gemotiveerd zijn, gefrustreerd raken en
problematisch gedrag gaan vertonen.
Sinds 10 oktober 2010 zijn er voor alle eilanden doelen gesteld voor de Nederlandse taal in
het primair onderwijs, en voor Nederlands als instructie- en examentaal (Bonaire, en tot
voor kort ook Sint Eustatius), of als vreemde taal (Saba en nu ook Sint Eustatius) in het
voortgezet onderwijs; doel was een goede aansluiting bij het onderwijs in Nederland. Een
aantal professionals benadrukt dat de doelen realistischer zouden moeten zijn, aangezien
beheersing van de taal op Europees-Nederlands niveau lang niet voor iedereen haalbaar is.
Aansluiting van onderwijs
Op de eilanden heeft men zorgen over het gebrek aan mogelijkheden van de jongeren na
de middelbare school. Hun beheersing van het Nederlands zou onvoldoende zijn om te
kunnen worden toegelaten tot een vervolgopleiding in Nederland. Dat leidt tot frustratie
bij jongeren, die dan weliswaar hun diploma hebben, maar geen garantie om verder te
kunnen studeren in Nederland. De aansluiting tussen de opleiding op de eilanden en het
hoger onderwijs hapert. Als jongeren naar Nederland gaan voor hun opleiding, gaan ze
vaak naar tweetalige internationale instellingen.
Sommigen menen dat de oplossing ligt in het eerder en intensiever Nederlands leren.
Op jonge leeftijd zijn kinderen immers het best in staat om twee talen te leren. Men ziet
dat tweetalige gezinnen meer kansen op werk hebben.
Het taalonderwijs zou in het algemeen tekortschieten, waardoor jongeren niet alleen het
Nederlands onvoldoende leren, maar ook het Engels. Jongeren zouden daardoor net zo
weinig kans maken op een vervolgopleiding in Amerika.
298 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
