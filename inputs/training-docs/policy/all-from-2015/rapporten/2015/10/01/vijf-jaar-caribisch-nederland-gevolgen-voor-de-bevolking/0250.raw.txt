met 70% nog steeds aanzienlijk. Dit laatste is opvallend, nu in 2015 besloten is om over te
stappen op Engelstalig onderwijs.
Ook bij de gezondheidszorg staan niet alle signalen op groen. Daar spelen vooral de wacht-
tijden voor een afspraak bij een specialist. Ook speelt mee dat een behandeling vaak elders
moet worden uitgevoerd (meestal in Colombia). Veel bewoners zijn ontevreden over deze
wachttijden. Een aanzienlijk deel van de eilandbewoners vindt ook dat de wachttijden lan-
ger zijn geworden sinds de transitie. Dat speelt vooral op Sint Eustatius en Bonaire.
Het volgende blok nieuwe vragen heeft betrekking op werk en inkomen. In het algemeen
vinden de eilandbewoners dat het sinds de transitie moeilijker is geworden om een sociale
uitkering te ontvangen en om werk te vinden. Vooral de Statianen zeggen het hier moeilijk
mee te hebben: bijna 80% van hen zegt dat het sinds de transitie moeilijker is geworden
om werk te vinden, en bijna 70% vindt dat zij hierbij slechter door de overheid worden
begeleid. Bij de andere eilanden ligt de score 15-20 procentpunten lager.
De angst om slachtoffer te worden van een misdrijf is sinds de bestuurlijke transitie sterk
afgenomen, behalve op Saba. Daar is het onveiligheidsgevoel bij de burger ongeveer het-
zelfde gebleven (36% zegt zich onveiliger te voelen tegenover 32% veiliger). Deze af- of
toename van (on)veiligheidsgevoelens verschilt nauwelijks per bevolkingsgroep. De uit-
komst lijkt in strijd met die in figuur 8.11, waarin de Sabanen het meest gunstig oordelen
over de ontwikkeling van de veiligheid op hun eiland. Daar staat echter tegenover dat ze
het minst gunstig oordelen over de ontwikkeling van het werk dat de politie verricht. Wel-
licht speelt hier een variatie op de eerdergenoemde paradox: met onze veiligheid gaat het
goed, maar niet met mijn eigen veiligheid.
Het laatste blokje vragen in figuur 8.13 heeft betrekking op het inkomen. Het aandeel men-
sen dat zegt moeilijk te kunnen rondkomen met hun inkomen ligt rond de 60%. Dit per-
centage ligt iets hoger op Bonaire en iets lager op Sint Eustatius. In vergelijking met het
aandeel Nederlanders dat zegt moeilijk rond te kunnen komen, is dit zeer hoog. Volgens
het cbs kan begin 2015 circa 7% van de Nederlandse bevolking niet (goed) rondkomen en
volgens het scp in 2011 circa 14% (cbs, StatLine: consumentenvertrouwen; scp 2013: 120).
Ongeveer 40% van de respondenten op de Bovenwinden en circa twee derde van de res-
pondenten op Bonaire zegt dat ze vanaf de transitie slechter kunnen rondkomen. Dit hangt
samen met het eerdergenoemde koopkrachtverlies, vooral als gevolg van hogere prijzen.
De bewoners op de eilanden zijn ook in belangrijke mate van mening dat de verschillen
tussen arm en rijk groter zijn geworden, vooral op Sint Eustatius. Dit neemt niet weg dat er
ook een aanzienlijke groep is die de tegenovergestelde mening is toegedaan: 29% van de
mensen op Bonaire, 24% op Sint Eustatius en 23% op Saba vindt de verschillen tussen arm
en rijk minder geworden. Het beeld is dus betrekkelijk gemengd.
249 b e l e v i n g v a n d e b e v o l k i n g
