Het aantal gevangenen is vanaf 10 oktober 2010 sterk gestegen. Dat komt enerzijds door
het inhalen van een achterstand in celcapaciteit en anderzijds door de toename van de cri-
minaliteit. Volgens deskundigen vindt er wel een geleidelijke overgang plaats van een
repressief naar een preventief systeem. Het repressieve karakter van de politie vermindert.
De politie doet steeds meer haar best om zaken te de-escaleren. Dat is vooral voor lokale
politiemensen lastig. Zij zijn, volgens de zegslieden, van oudsher meer fysiek georiënteerd
en vaak ook emotioneler. Dat is meer in de cultuur geworteld. De afname van repressief
optreden komt ook tot uitdrukking in het aantal jongeren in de gevangenis, dat fors is
gedaald. De voogdij werkt steeds meer aan sociale oplossingen.
9.4.3 Veiligheid kinderen een probleem
De jeugdproblematiek op de eilanden is groter dan in Europees Nederland. Kinderen
groeien op bij hun grootmoeders, omdat hun ouders aan het werk zijn. Gevolg is dat kin-
deren veel op straat leven, elkaar opvoeden en eerder in lichtere vormen van criminaliteit
vervallen. Doordat de armoede is toegenomen, zouden kinderen ook meer zijn gaan stelen
om te overleven.
Opvattingen van de bevolking op de eilanden kunnen volgens veel gesprekspartners afwij-
ken van de moraal in Nederland, zoals de seksuele omgang tussen minder- en meerder-
jarigen en huiselijk geweld. Vooral op Sint Eustatius komen naar verhouding veel seksuele
delicten voor. Sinds 10 oktober 2010 is meer aandacht gekomen voor huiselijk en seksueel
geweld. Dat kinderen slaan en de huidige seksuele omgang met kinderen niet goed is,
dringt bij steeds meer bewoners door. De politie treedt daar steeds meer tegen op en er
zijn meer veroordelingen. Wel worden slachtoffers volgens de professionals nog te weinig
beschermd. De nazorg voor slachtoffers van geweld schiet ook nog tekort. De jeugd-
reclassering heeft volgens betrokkenen te weinig personeel om haar taken goed uit te kun-
nen voeren. Het ontbreken van jeugdstrafrecht maakt het ook lastig om optimale oplos-
singen te vinden voor de jeugdcriminaliteit.
9.4.4 Veiligheidsdiensten functioneren beter
Over de politie zelf is men in het algemeen goed te spreken. Volgens de burgers zijn er nog
wel te weinig agenten, je ziet ze ’s avonds niet. Deze klacht is vooral op de Bovenwinden te
horen. Op Bonaire wordt geklaagd over de politiepost in Rincon, die vaak gesloten is. Vol-
gens de korpschef gaat het met de politie nu stukken beter dan voor de bestuurlijke transi-
tie. De basispolitiezorg (surveillance plus eenvoudige opsporing) is volgens de korpschef op
orde. Er is, weliswaar beperkt, recherchecapaciteit aanwezig. Wel schiet de capaciteit voor
specialistische recherchetaken (financiële fraude, drugscriminaliteit en zedendelicten)
tekort, maar dat kan ook niet anders, gezien de schaal van de eilanden. Wanneer bij ern-
stige delicten extra of specialistische capaciteit nodig is, wordt daar vanuit Nederland in
voorzien door extra personeel of materieel te sturen.
Binnen de veiligheidsketen wordt volgens alle betrokkenen vanaf 10 oktober 2010 steeds
beter samengewerkt. De lijnen zijn direct. Communicatie heeft meer aandacht gekregen bij
de politie en het om. Er gaan op Bonaire regelmatig persberichten uit, er zijn als het nodig
281 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
