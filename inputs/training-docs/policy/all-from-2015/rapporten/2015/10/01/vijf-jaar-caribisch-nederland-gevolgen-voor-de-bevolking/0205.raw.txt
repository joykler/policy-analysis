7 Sociale veiligheid
Pepijn van Houwelingen
7.1 De veiligheidssituatie op de eilanden
Hoe staat het met de veiligheid in Caribisch Nederland? Volgens de auteurs van het rapport
Veiligheidsbeeld bes-eilanden 2013 is de criminaliteit in Caribisch Nederland relatief aanzienlijk
en krijgen criminaliteitsvormen die minder goed zichtbaar zijn, zoals fraude en witwassen,
weinig aandacht in de opsporing (Mooij et al. 2013: 187). Dit komt doordat specialistische
opsporingscapaciteit niet of beperkt beschikbaar is op de eilanden. Huiselijk geweld,
bedreigingen, mishandelingen en zedendelicten komen relatief vaak voor in Caribisch
Nederland.
Berichtgeving over de veiligheid(sontwikkeling) in Caribisch Nederland is vrij somber.
De procureur-generaal merkt begin 2015 bijvoorbeeld op dat als er niets gebeurt we ‘lang-
zaam maar zeker afglijden naar een steeds crimineler samenleving. [...] We zijn nog niet in
staat om een effectief en afdoende antwoord te geven op de criminaliteit.’ Daarnaast is de
justitiële keten volgens hem niet opgewassen tegen de georganiseerde misdaad, die ruim
1
vertegenwoordigd is op de eilanden. Een voormalig hoofdofficier van justitie noemt de
2
sterke stijging van het aantal overvallen in 2013 op Bonaire ‘zeer verontrustend’. In 2012
waren de voormalig hoofdofficier, de korpschef en de gezaghebber op Bonaire het erover
3
eens dat het niet goed ging met de veiligheid op Bonaire.
Maar wat zeggen de cijfers? Deze vraag is niet eenvoudig te beantwoorden. Het Korps Poli-
tie Caribisch Nederland (kpcn) registreert criminaliteitscijfers in het systeem Actpol. Echter,
in het verleden zijn niet alle aangiften systematisch ingevuld in dit systeem. Zo is gebleken
dat er in de eerste helft van 2011 153 aangiften van woninginbraak zijn opgenomen in Act-
pol, terwijl handmatig onderzoek uitwijst dat er sprake was van 232 aangiften (RvdR 2012a:
42). Doordat er sinds 2012 steeds meer wordt gehamerd op het registreren van alle inci-
denten en doordat er soms sprake is van dubbeltellingen, kan dit betekenen dat er verte-
keningen optreden als cijfers van jaar tot jaar vergeleken worden (Van der Mark et al. 2012:
12). Bovendien maakt de recherche naar verwachting pas vanaf begin 2015 gebruik van Act-
pol voor het registreren van zaken. Daarvoor werd door de recherche een apart informatie-
systeem, Summ-it, gebruikt voor de registratie (Nauta en Van Egmond 2015: 67).
Vanwege deze lacunes concludeert de Raad voor de Rechtshandhaving (RvdR) dat het niet
mogelijk is een inhoudelijke uitspraak te doen over de door het kpcn behaalde resultaten
op het gebied van de opsporing (RvdR 2013a: 59). De gehanteerde indelingen van de ver-
schillende vormen van criminaliteit zijn ook niet altijd even duidelijk en vergelijkbaar door
de tijd. Een gewelddadige beroving, atrako genaamd, kan in rapportages bijvoorbeeld
onder zowel vermogenscriminaliteit als geweldscriminaliteit worden gerangschikt. Voor
204 s o c i a l e v e i l i g h e i d
