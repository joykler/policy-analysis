lagere leerwegen. Ook is op de openbare basisschool de problematiek heviger dan op
scholen van andere signatuur, die selectiever kunnen zijn bij de aanname van leerlingen.
Er waren altijd al gedragsproblemen in het onderwijs, maar als gevolg van een verslech-
terde thuissituatie is die problematiek ernstiger geworden, aldus de betrokkenen. Kinderen
zijn vaak hard en soms meedogenloos, zegt een schoolbestuurder; docenten spreken over
verloedering. De nieuwe interim-directeur van de school voor voortgezet onderwijs op
Bonaire heeft een zerotolerancebeleid ingevoerd om het grensoverschrijdend gedrag in te
dammen. Volgens de directeur gaat het om heftig gedrag van leerlingen op school: seksu-
ele delicten, agressie, wapenbezit en pesten. Er blijkt onder docenten, ouders en leerlingen
veel steun te zijn voor deze aanpak. Volgens een bewoner is het op de school nu veiliger
geworden. Een andere bewoner zou graag zien dat het onderwijs de jongeren meer waar-
den en normen bijbrengt, alsmede voldoende vaardigheden om maatschappelijk te kun-
nen functioneren.
9.7.4 Veel zorgleerlingen
Enkele professionals stellen dat op Bonaire tussen de 15% en 20% van de leerlingen extra
zorg nodig heeft; andere professionals zeggen dat meer dan de helft van de leerlingen fei-
telijk een zorgleerling is. Scholen slagen er niet in om alle leerlingen die dat nodig hebben
ondersteuning te bieden. Op Saba is er slechts één docent voor leerlingen die speciale zorg
nodig hebben, terwijl volgens de professionals hier een kwart van de leerlingen kampt met
sociaal-emotionele, cognitieve of gedragsproblemen. Ook op Sint Eustatius zijn er veel
leerlingen die extra zorg nodig hebben; in het voortgezet onderwijs vallen de meeste leer-
lingen in de categorie voor leerwegondersteunend onderwijs (lwoo).
Op alle drie de eilanden schiet de zorg voor leerlingen tekort. De interim-directeur op de
school voor voortgezet onderwijs op Bonaire zou op de school een reboundvoorziening
willen, een tijdelijke opvang van leerlingen die niet te handhaven zijn in hun gewone klas.
Op Sint Eustatius is er wel zo’n centrale voorziening, maar voor bijvoorbeeld schoolmaat-
schappelijk werk is er hier één maatschappelijk werker beschikbaar, die eens in de twee
weken langskomt. Dit wordt als te weinig ervaren.
Sommige professionals betreuren het dat er op de eilanden geen speciaal onderwijs is, ter-
wijl er wel veel leerlingen zijn die daarvoor in aanmerking zouden komen. Gehandicapte
leerlingen kunnen in het reguliere onderwijs onvoldoende worden opgevangen. Wel heeft
men op Bonaire het voornemen een zmok-voorziening te treffen voor (zeer) moeilijk
opvoedbare kinderen.
Als gevolg van alle aandacht die uitgaat naar leerlingen met (gedrags)problemen worden
de intelligente leerlingen of plusleerlingen te weinig uitgedaagd. Zij zouden op hun beurt
gedragsproblemen gaan vertonen.
Volgens een leerkracht zijn de kinderen weinig zelfstandig en zijn er daarnaast leerlingen
die te weinig zelfbeheersing hebben.
Een deel van de leerlingen valt voortijdig uit. Op Bonaire zijn er dit jaar 300 drop-outs; een
op de drie daarvan komt in het vizier van de organisatie die de sociale kanstrajecten jonge-
293 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
