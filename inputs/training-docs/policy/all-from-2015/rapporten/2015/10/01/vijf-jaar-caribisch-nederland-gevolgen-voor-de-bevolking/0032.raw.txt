Sociale gevolgen van zwakke economische positie van huishoudens
De zwakke economische situatie en zelfs armoede van veel huishoudens heeft uiteen-
lopende sociale gevolgen. Veel burgers zijn van mening dat hun leefsituatie sinds
10 oktober 2010 is verslechterd in nagenoeg alle levensdomeinen; hulpverleners beamen
dit. Voor 10 oktober 2010 was er ook armoede en waren er sociale problemen, maar de
situatie is na die datum slechter geworden. Veel burgers zijn onzeker over wat de toekomst
hun zal brengen, of het ooit nog goed komt met hun eiland. Wij hebben ook veel onvrede
en boosheid over Europees Nederland te horen gekregen, dat in hun ogen Caribisch
Nederland sociaal en economisch in de kou laat staan en geen oog wil hebben voor de
hoge nood die er is onder een aanzienlijk deel van de bevolking. Deze mening wordt breed
gedeeld, ook door de professionals en bestuurders, en was te beluisteren op alle drie eilan-
den.
Hoge kosten van levensonderhoud
Van één salaris valt vaak niet te leven, vanwege de hoge kosten van levensonderhoud.
Niet alleen burgers melden dit, ook vele professionals en bestuurders wijzen hierop.
De prijzen in de winkels zijn tot grote hoogten gestegen. Ook de kosten van de nuts-
voorzieningen zijn gestegen, mede door investeringen van Nederland (leidingwaternet op
Sint Eustatius, riolering op Bonaire, afvalverbranding op alle eilanden). De eilandbewoners
hebben dan ook soms meerdere banen en proberen op vele manieren meer inkomen te
genereren. Naast een dienstverband beginnen mensen een eigen handeltje of proberen zij
(vooral ouderen met een eigen huis) appartementen te verhuren. Sparen is er bijna niet
meer bij. Ouderen maken steeds vaker gebruik van de voedselbank.
Problemen bij de jeugd en in de gezinnen
Professionals in de zorg en het onderwijs zijn bezorgd om het feit dat door de vele uren die
ouders moeten werken, er minder of zelfs te weinig aandacht is voor de kinderen, wat leidt
tot opvoedingsproblemen en soms ook jeugdcriminaliteit. Jongeren leven veel op straat en
voeden zichzelf op. Omdat de opvoeding bijna geheel op de schouders van de moeders
rust, hebben juist zij een uiterst druk bestaan en ervaren zij de meeste armoede. Door het
gebrek aan geld is er ook weinig speelgoed voor de kinderen, wat ongunstig is voor hun
ontwikkeling. Een toenemende zorg is het aantal kinderen dat zonder ontbijt naar school
gaat.
Schulden
Er wordt veel vaker geld geleend tussen de mensen onderling; volgens hulpverleners zijn er
weinig huishoudens die geen schulden hebben. Dat leidt regelmatig tot problemen als de
afbetaling niet (tijdig) nagekomen wordt. Mede door deze schuldenproblematiek is er een
grote afhankelijkheid van buren en familie, wat de sociale cohesie van de kleine gemeen-
schappen kan bedreigen. In het bijzonder zijn ouderen, alleenstaande moeders, chronisch
zieken en gehandicapten vaak afhankelijk van familie en vrienden, omdat de sociale uit-
kering (aov en/of onderstand) te weinig is om van te kunnen leven. De onderstand is
31 s a m e n v a t t i n g e n s l o t b e s c h o u w i n g
