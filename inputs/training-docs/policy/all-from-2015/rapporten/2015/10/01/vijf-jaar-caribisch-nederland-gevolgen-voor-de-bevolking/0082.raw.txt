naamde koopkrachtplaatjes opgesteld (tk 2009/2010). Deze lieten zien dat van de onder-
scheiden voorbeeldhuishoudens vrijwel alle inkomensniveaus erop vooruit zouden gaan.
Door de instelling van de flat tax is de verandering in het netto-inkomen het gunstigst bij
hogere-inkomensgroepen. Van een zuivere flat tax is overigens geen sprake, omdat voor de
inkomens boven 250.000 dollar een aangepast tarief is ingesteld en er een belastingvrije
som geldt.
Daarnaast is met het oog op het prijs- en mededingingsbeleid in 2010 de Prijzenwet bes vast-
gesteld. Dit is een wet die uit de Antilliaanse wetgeving is overgenomen. De wet stelt vast
dat de eilanden een prijzenbeleid hebben en dat de bestuurscolleges van de eilanden
maatregelen kunnen nemen als er goederen of diensten worden aangeboden tegen prijzen
die in strijd zijn met het algemeen belang.
De Bestuurscolleges hebben door middel van de Prijzenwet bes de mogelijkheid om de prijzen van
goederen en diensten te reguleren en om inzage te vereisen in de manier waarop prijzen tot stand
komen. Het prijsbeleid houdt in dat de eilandsbesturen maximale marges kunnen stellen op bepaalde
producten. Deze mogelijkheid dient vervolgens wel te worden benut via controle en handhaving. Ook
handhaving is een taak van de eilandsbesturen. Met de eilanden zullen we bezien hoe hier onder-
steuning geboden kan worden (Financiën 2012b).
In 2013 biedt het ministerie van Economische Zaken aan om – naar aanleiding van het seo
onderzoek (seo 2013) – verder te spreken over een invulling van het prijs- en mede-
dingingsbeleid en bij de uitwerking daarvan ook inhoudelijke ondersteuning te bieden.
Het ministerie van ez gaat Bonaire inhoudelijk ondersteunen om te komen tot effectief
prijsbeleid in de markt voor levensmiddelen. Het Openbaar Lichaam Bonaire stelt een posi-
tion paper op over de wenselijkheid, praktische mogelijkheid en haalbaarheid van mede-
dingingsbeleid op Bonaire. Op 29 november 2013 geeft het bestuurscollege van het open-
baar lichaam Bonaire via een eilandbesluit een nadere invulling van de Prijzenwet bes.
Hiermee worden de prijzen van bepaalde producten vastgesteld. Voorbeelden van produc-
14
ten met vastgestelde prijzen zijn rijst, olie en babymelkpoeder. Naast deze afspraken zijn
verschillende afspraken van invloed op de prijsontwikkeling in Caribisch Nederland.
Met name de afspraken die zijn gemaakt ten opzichte van het fiscale stelsel en de overgang
van de NaF naar de dollar zijn hierbij bepalend.
Effecten
Algemeen beeld Caribisch Nederland
Het verloop van de inflatie verschilt sterk tussen 2010 en het eerste kwartaal van 2015
(figuur 2.2). In 2011 was de gemiddelde inflatie (ongewogen) van Caribisch Nederland 7,2%.
De prijzen stegen in de jaren daarna ook, maar minder snel dan in 2011. In het eerste kwar-
taal van 2015 was de inflatie voor het eerst sinds de staatkundige verandering negatief.
81 e c o n o m i e
