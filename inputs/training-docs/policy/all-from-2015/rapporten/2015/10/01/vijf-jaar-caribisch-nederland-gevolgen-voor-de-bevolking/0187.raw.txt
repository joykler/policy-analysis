6.5.1 Koopkracht, uitkeringen en minimumloon
Na invoering van de dollar heeft de eilandbevolking een sterke verhoging van de prijzen en
een afname van de koopkracht ervaren. Uit verschillende documenten blijkt dat dit een van
de centrale knelpunten is op de eilanden (zie bv. tk 2012/2013). De vraag is in hoeverre het
ervaren koopkrachtverlies ook gestaafd kan worden door cijfermateriaal. Om onder meer
deze vraag te beantwoorden, voerde onderzoeks- en adviesbureau Ecorys in 2012 een
koopkrachtonderzoek uit in Caribisch Nederland (Ecorys 2012; zie ook bzk 2014). Uit dit
onderzoek blijkt dat zich tussen 2010 en 2011 op alle drie de eilanden sterke prijsstijgingen
hebben voorgedaan. Sint Eustatius kende de grootste toename met 10,9%. Echter, ook op
de andere twee eilanden kreeg de bevolking met aanzienlijke prijsverhogingen te maken
(Bonaire: 6,5%, Saba: 7,4%). Een aantal groepen, maar zeker niet allemaal, is voor deze
prijsstijgingen gecompenseerd met de invoering van het nieuwe fiscale stelsel. Zo zijn er
kinder- en ouderentoeslagen ingevoerd en is de belastingvrije som verhoogd. Daarnaast
zijn de aov- en aww-uitkeringen per 1 januari 2011 verhoogd met 44%. Maar vooral groe-
pen die geen of nauwelijks belasting betaalden, en van wie bovendien het bruto-inkomen
2
zich maar beperkt wijzigde, visten achter het net. Mensen met een inkomen op of net
boven het minimumloon betalen geen inkomstenbelasting; zij konden daardoor niet profi-
teren van de wijzigingen in het fiscale stelsel. Daarnaast hebben werknemers in econo-
misch belangrijke sectoren als de bouw, horeca en detailhandel te maken met niet of
nauwelijks geïndexeerde lonen. Het Ecorys-rapport noemt een aantal groepen waarvan de
koopkracht tussen 2010 en 2011 onder druk is komen te staan. Dat zijn de genoemde werk-
nemers op of net boven het minimumloon en parttimers, mensen met een aov-uitkering
en een klein pensioen (waarvan alleen de aov is geïndexeerd), werknemers die niet werk-
zaam zijn bij de (semi-)overheid of bij grote bedrijven en, meer in het algemeen, mensen
met een laag inkomen.
Het Ecorys-rapport stamt uit 2012. Dit betekent dat de geschetste ontwikkelingen niet ver-
der gaan dan 2011. Uit figuur 6.1 blijkt dat de inwoners van de eilanden vlak na de transitie
met forse prijsstijgingen zijn geconfronteerd, vooral op Sint Eustatius. Daarna vlakten de
prijsstijgingen af. In de eerste helft van 2015 dalen de prijzen iets in Bonaire en Sint
Eustatius en vlakt de prijsstijging in Saba verder af. Per saldo komt de gemiddelde prijs-
stijging de laatste vijf jaar uit op respectievelijk 2,1% (Bonaire), 2,7% (Saba) en 3,7%
(Sint Eustatius) per jaar. In Europees Nederland kwam de gemiddelde prijsstijging in deze
periode uit op 1,8% per jaar.
186 a r b e i d , i n k o m e n e n s o c i a l e z e k e r h e i d
