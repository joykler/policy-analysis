9 De open antwoorden zijn ingedeeld in vier groepen: niet of nauwelijks genoemd (<2%), soms genoemd
(2-5%), regelmatig genoemd (5-10%) en veel genoemd (> 10%). In een enkel geval wordt ook de cate-
gorie zeer veel genoemd (> 25%).
10 Voor 10 oktober 2010 kwamen specialisten uit Curaçao meestal een keer per week naar Bonaire.
Dat waren dus vaste en vertrouwde gezichten. Op de Bovenwinden gold dit voor een deel ook met
betrekking tot Sint Maarten.
11 De gedachte hierachter is dat in plaats van veel geld te investeren in medische uitzendingen naar
Colombia, het beter is dat geld te investeren in betere ziekenhuizen en medische zorg op Sint Maarten,
Aruba en Curaçao. Daardoor wordt de situatie er voor iedereen binnen het Koninkrijk beter op. Naast
financieel voordeel zijn er ook andere voordelen. Zo zijn patiënten dan dichter bij huis, kan familie
meereizen of gemakkelijker heen en weer vliegen, zijn er geen problemen met taal en cultuur, is repa-
triëring minder gecompliceerd bij overlijden van patiënten, enz. Met deze aanpak zou er een win-winsi-
tuatie ontstaan voor burgers van Caribisch Nederland én voor de andere landen in het Koninkrijk.
12 Op de vraag of de respondenten op een schaal van 1 tot en met 10 wilden aangeven in welke mate zij
zichzelf een gelukkig mens vonden, komt voor alle eilanden een gemiddeld rapportcijfer van
8,0 tevoorschijn. Op een vergelijkbare vraag over de mate waarin men tevreden is met het leven dat
men nu leidt, komen eveneens betrekkelijk gunstige oordelen tot stand: gemiddeld een 7,7 (Bonaire),
7,8 (Sint Eustatius) en 7,9 (Saba). Een aantal verklaringen zijn wel te geven. In de eerste plaats vinden de
bewoners van Saba en, vooral, van Sint Eustatius dat de situatie tussen 2013 en 2015 is verslechterd
(figuur 8.4). In de tweede plaats verschillen de schalen. Volgens gangbaar internationaal gebruik loopt
een cijferschaal van 0 t/m 10, terwijl het cbs voor Nederland uitgaat van een schaal die loopt van 1 t/m
10. Dit heeft een licht opstuwend effect op de gemiddelde score. Ten slotte verschillen de vraagstelling,
de plaats van de vragen in de vragenlijst en de context waarin de vragenlijst wordt geplaatst. In de vra-
genlijst van het cbs wordt de vraag over het geluk en de tevredenheid met het leven aan het begin
gesteld en is er nog geen context gegeven. In de vragenlijst van Curconsult wordt eerst gevraagd naar
de ontwikkeling van de situatie op de eilanden, alvorens de vraag naar het geluk wordt gesteld. Boven-
dien weten de respondenten dat de vragen betrekking hebben op hun beleving van de ontwikkelingen
in verband met de evaluatie van vijf jaar Caribisch Nederland. Daardoor ontstaat er een duidelijke leef-
situatiegerichte context waarbinnen de beoordeling van de bewoners plaatsvindt.
13 Niet alle eilandbewoners laten zich uit over het functioneren van het openbaar bestuur. Op de vraag
naar het functioneren van het eilandbestuur geeft 13% geen antwoord; voor de rcn is dat 15% en voor
de Nederlandse regering in Den Haag 24%.
Literatuur
Curconsult (2013). Samen verder bouwen: tweemeting Belevingsonderzoek Caribisch Nederland. Curaçao, december
2013.
scp (2013). De sociale staat van Nederland 2013. Den Haag: Sociaal en Cultureel Planbureau.
scp (2014). Verschil in Nederland. Sociaal en cultureel rapport 2014. Den Haag: Sociaal en Cultureel Planbureau.
un (2015). World Happiness Report 2015. Geraadpleegd via http://worldhappiness.report/download/.
266 b e l e v i n g v a n d e b e v o l k i n g
