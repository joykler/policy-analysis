men anno 2015 negatiever oordeelt over wat er is bereikt op deze gebieden dan twee jaar
geleden. De armoede en het overleven op de eilanden drukt zo zwaar op het dagelijks
leven, dat het de mensen blind lijkt te maken voor wat er al wel is bereikt. De eiland-
bewoners geven dan ook matige tot slechte rapportcijfers voor het leven dat ze daar lei-
den: net een voldoende van de bewoners van Bonaire en Saba, maar een onvoldoende van
de bewoners van Sint Eustatius. Vergeleken met de rapportcijfers die burgers elders en in
Europees Nederland voor hun leven geven, zijn dit zorgelijke cijfers.
De oorzaken van de verslechtering van de sociaaleconomische situatie zijn maar in
beperkte mate terug te voeren op de bestuurlijke transitie die op 10 oktober 2010 zijn
beslag heeft gekregen. De jeugd- en opvoedproblematiek is op de eilanden altijd al groter
geweest dan op het Nederlandse vasteland, evenals de armoedeproblematiek. Maar deze
problematiek is verscherpt, met name door een forse daling van de koopkracht na 10 okto-
ber 2010. Als oorzaak van de daling van de koopkracht worden wel de invoering van de
dollar op 1 januari 2011 en het stringenter innen van de belastingen genoemd, maar deze
bieden geen afdoende verklaring voor de aanzienlijke verslechtering van de koopkracht. Er
spelen ook externe factoren mee, zoals de ontwikkeling van de wereldvoedselprijzen en
energieprijzen. De meningen over de oorzaken van de koopkrachtdaling lopen uiteen.
Doordat de oorzaken van de koopkrachtverslechtering niet goed zijn onderzocht, wordt er
verschillend gedacht over de achtergronden van deze verslechtering. Soms wordt de schuld
bij Nederland gelegd, vanwege de veranderingen in de belasting(inning) en de invoering
van de dollar, soms wordt de schuld gelegd bij de lokale politiek en het lakse optreden bij
de prijsverhogingen, en soms bij andere factoren, zoals het gebrek aan economische ont-
wikkeling of de ge√Øsoleerde ligging. Er is sprake van een samenspel van factoren en het is te
simpel om de verslechtering van de koopkracht toe te schrijven aan de gevolgen van de
transitie. In dit verband mag bijvoorbeeld de vermeende rol van ondernemers en bedrijfs-
leven op de eilanden niet onvermeld blijven, die bij de invoering van de dollar de prijzen
verhoogden; ook de sterke stijging van de voedsel- en olieprijzen op de wereldmarkt dient
te worden vermeld.
De gevolgen van de verslechtering van de sociaaleconomische situatie zijn zorgelijk.
De armoede is sterk toegenomen en heeft een hoog niveau bereikt. Mede daardoor is er
meer criminaliteit, huiselijk geweld, seksueel geweld tegen vrouwen en kinderen,
overbewoning en uitzichtloosheid. Armoede verklaart de sociale problemen, maar kan die
uiteraard nooit rechtvaardigen; bewoners hebben hierin ook hun verantwoordelijkheid en
er kan niet alleen met een beschuldigende vinger naar anderen, met name Nederland, wor-
den gewezen.
Weliswaar hebben de eilandbesturen op papier de primaire verantwoordelijkheid voor
armoedebestrijding en arbeidsbemiddeling, dit neemt niet weg dat belangrijke instrumen-
ten in handen liggen van de Nederlandse overheid, die op dit gebied strak heeft vastge-
houden aan het beginsel van legislatieve terughoudendheid. De voorwaardelijk toege-
zegde verbeteringen van de sociale zekerheid zijn tot op heden niet gerealiseerd. Het is de
34 s a m e n v a t t i n g e n s l o t b e s c h o u w i n g
