Een tijd geleden is wel een medewerker naar de eilanden toe gegaan om een aantal oude zaken op te
pakken. Ze pakken over het algemeen zelf weinig zaken op (RvdR 2013a: 37).
Met name op Sint Eustatius wordt, in verband met het relatief grote aantal zedendelicten,
het ontbreken van opsporingsdeskundigen als een gemis ervaren (Nauta en Van Egmond
2015: 55). Sinds 10 oktober 2010 heeft Nederland op allerlei manieren geïnvesteerd in de
politie in Caribisch Nederland. Zo is het wagenpark vernieuwd, is het personeel voorzien
van nieuwe uniformen en is het budget van de politie verhoogd naar 9,9 miljoen euro, een
verdubbeling ten opzichte van de periode voor de transitie (tk 2011/2012a: 2). In 2014 en
2015 bedraagt het budget zelfs 15 miljoen euro. Ook is de huisvesting van het korps op orde
gebracht: in oktober 2014 is een nieuw, drie verdiepingen tellend hoofdbureau geopend op
Bonaire. In dit gebouw is niet alleen het kpcn, maar ook de Kustwacht en de Koninklijke
12
Marechaussee gevestigd. Dit zou volgens de hoofdinspecteur van de Raad voor de
Rechtshandhaving de samenwerking tussen de diensten aanzienlijk hebben verbeterd.
Eind 2014 zijn een ander nieuw politiebureau op Bonaire en een gerenoveerd hoofdkantoor
van de politie op Saba geopend. Daarnaast is het politiebureau in Rincon meer naar het
13
centrum verschoven. Het politiebureau op Sint Eustatius is recentelijk gerenoveerd en
14
heeft de beschikking over vier politiecellen. Op Bonaire zijn er in totaal drie politiebu-
reaus: het hoofdbureau in Kralendijk en de bureaus in Amboina en Rincon. Op Saba bevin-
den zich twee bureaus, in The Bottom en in Windwardside.
Overigens is de formatie van de politie de laatste jaren verder niet meegegroeid met de
aanzienlijke stijging van de bevolkingsomvang op Bonaire. De politie op de Bovenwinden
zegt wel last te hebben van de satellietstatus die hun is toegemeten; zij kunnen alleen
basispolitiezorg geven en de lokale politieman of -vrouw moet breed georiënteerd zijn.
Opsporing wordt op beperkte schaal wel gedaan, maar dat gaat volgens de korpschef van
de kpcn ten koste van de basispolitiezorg, net zoals overigens het relatief grote aantal
oneigenlijke taken, zoals arrestantenvervoer of het toezicht houden op stembureaus,
waarvoor het kpcn wordt ingezet.
7.5.2 Gevangeniswezen
Caribisch Nederland kampt al jaren met een tekort aan detentiecapaciteit. De Justitiële
Inrichting Caribisch Nederland (jicn) op Bonaire beschikte in 2010 over 76 detentieplaatsen:
48 voor volwassenen, 18 voor jongeren en 10 plaatsen op de zorgafdeling. Dit is echter niet
voldoende. Wegens een gebrek aan capaciteit zijn zowel verdachten als gedetineerden
heengezonden (Van der Mark et al. 2012: 19).
Met 76 detentieplaatsen was de detentieratio overigens al erg hoog, namelijk 475 tegen-
over een detentieratio van 87 in Europees Nederland in 2011. In december 2012 is, met de
uitbreiding van het cellencomplex naar 112 plaatsen, de detentieratio voor de drie eilanden
verder gestegen naar 700: acht keer het niveau van Europees Nederland. De oorzaak van
deze ratio ligt overigens deels in de nadruk die in de Cariben wordt gelegd op repressie en
220 s o c i a l e v e i l i g h e i d
