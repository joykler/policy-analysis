3
Hiertegenover staat dat de variabele kosten per m bij levering via het netwerk iets lager
liggen dan bij levering per truck. Op Saba ontbreekt een dergelijk netwerk.
Hoge prijs van netwerkdiensten
Als belangrijke oorzaak van de relatief hoge prijs voor de netwerkdiensten wijzen de
betreffende bedrijven met name op het feit dat alles wat voor de productie nodig is, moet
worden aangevoerd en dat de afzetmarkten bovendien zeer klein zijn. Veel van de beno-
digde apparaten en voorzieningen zijn niet afgestemd op dergelijke kleine hoeveelheden,
waardoor de prijs per eenheid stijgt. Om telefonie en internet voor de bevolking beter
betaalbaar te maken, wijzen sommige bedrijven op de mogelijkheid om de verschuldigde
abonnementsgelden te verlagen of een vrijstelling te verlenen. Door een van de bedrijven
wordt daarbij opgemerkt dat het kunnen beschikken over een goed en betaalbaar commu-
nicatienetwerk van cruciaal belang is voor een eiland. Een dergelijke vrijstelling geldt bij-
voorbeeld ook voor postverzendingen en de levering van gas, water en elektriciteit.
Problematiek rondom wegenonderhoud speelt vooral op Sint Eustatius en Bonaire
Hoewel er veel overeenkomsten zijn tussen de drie eilanden bij de netwerkverbindingen en
de fysieke infrastructuur, zijn er ook enkele duidelijke verschillen. Met betrekking tot het
achterstallige onderhoud aan het wegennet is al opgemerkt dat deze problematiek vooral
speelt op Sint Eustatius en Bonaire. Op Saba is het onderhoud van de wegen veel minder
een issue, omdat in het verleden door de lokale overheid voldoende middelen zijn vrijge-
maakt voor de instandhouding van de kwaliteit van het wegennet en de nodige herstel-
werkzaamheden.
Verschillen in schaal en natuurlijker omstandigheden hebben invloed op kostprijs
Voor de overige netwerkverbindingen speelt met name het verschil in schaalniveau. Sint
Eustatius en zeker ook Saba kennen een extreem klein marktgebied, waardoor de kosten
per eenheid productie (sterk) toenemen. Op Bonaire speelt dit probleem minder, omdat dit
eiland een grotere bevolking telt en er bovendien sprake is van een relatief snelle bevol-
kingstoename. Naast verschillen in schaal onderscheiden de eilanden zich ook door ver-
schillen in natuurlijke omstandigheden. Zowel Bonaire als Sint Eustatius hebben daarbij als
voordeel dat (belangrijke) delen van de eilanden relatief vlak zijn. De aanleg van wegen,
netwerken en andere nutsvoorzieningen is daardoor eenvoudiger en om die reden vaak
ook goedkoper. Saba is veel bergachtiger, waardoor het lastiger en daardoor ook duurder is
om (nuts)voorzieningen aan te leggen. Als gevolg van het bergachtige landschap is het
vaak ook problematisch om andere voorzieningen te realiseren. Zo is er op het eiland
eigenlijk geen geschikte plek voor de plaatsing van een park met zonnepanelen en is er
geen ruimte om de luchthaven verder te verbeteren. In de huidige situatie beschikt Saba
over de kortste landingsbaan ter wereld en zijn er in geval van calamiteiten geen uitwijk-
mogelijkheden. Het steile en bergachtige landschap zorgt er ook voor dat de kust op de
meeste plekken vanaf de landzijde niet toegankelijk is. Dit stelt grenzen aan de (toeristi-
sche) ontwikkelingsmogelijkheden.
307 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
