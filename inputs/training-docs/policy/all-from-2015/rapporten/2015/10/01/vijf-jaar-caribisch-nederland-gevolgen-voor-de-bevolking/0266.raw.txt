Deze uitkomsten hebben hun gevolgen voor het ervaren welzijn van de bevolking. Als we
de eilandbewoners vragen hoe gelukkig ze alles bijeengenomen zijn, dan komen er matige
rapportcijfers tevoorschijn. Vooral de respondenten op Sint Eustatius voelen zich weinig
gelukkig: 64% geeft een onvoldoende voor het ervaren geluk, tegenover 41% van de res-
pondenten op Saba en 24% van de respondenten op Bonaire. Echt gelukkig, met een rap-
portcijfer van een 8 of meer, zijn er weinig: 7% op Sint Eustatius en 15% op zowel Saba als
Bonaire.
Ook het openbaar bestuur doet het in de ogen van de eilandbewoners maar matig.
De rijksdienst (rcn) komt er het gunstigst uit, gevolgd door het eilandelijk bestuur en de
regering in Den Haag. De verschillen zijn echter niet groot. De respondenten op Saba
komen gemiddeld nog net op een voldoende uit (rond de 6), maar de respondenten op
Bonaire en Sint Eustatius geven een onvoldoende (rond de 5), voor het zowel het lokale als
het Nederlandse bestuur.
Noten
1 De afspraak was om een derde mobiele nummers en twee derde vaste nummers te nemen. Dit is op
Bonaire goed gelukt, maar op Sint Eustatius en Saba was dit lastig, door de aanwezigheid van buiten-
landse mobiele bedrijven (met name op Sint Maarten) en het bestaan van veel (niet meer actieve) pre-
paid abonnementen.
2 Het gaat om het niet voltooien van een interview nadat een telefonisch contact is gelegd. Dat kan in het
begin al zijn of gedurende het interview zelf, eventueel na een herhaald of afgebroken contact. De wei-
gering kan verschillende oorzaken hebben, van praktische (komt niet goed uit, ik heb geen mening, ik
heb geen zin) tot inhoudelijke (er wordt toch niets mee gedaan). De reden van weigering is echter niet
bekend.
3 Uitspraken over verschillen tussen eilanden en bevolkingsgroepen zijn getoetst op statistische signifi-
cantie, omdat het hier steekproeven uit de bevolking betreft. Daarbij is uitgegaan van een significantie-
niveau van 5% (de kans dat het vermelde verband in werkelijkheid niet aanwezig is, is minder dan 5%).
4 De huurtoeslag bestaat niet en bijzondere onderstand wordt bij eigen woningen doorgaans niet ver-
strekt (maatwerk is mogelijk). Ook een garantiefonds voor nieuwbouwwoningen ontbreekt en de
sociale woningbouw neemt een betrekkelijk marginale positie in. De sociale woningbouw aldaar kampt
overigens met dezelfde doorstroomproblematiek als die in Nederland; er zijn geen instrumenten om
scheefwonen tegen te gaan. Het doorstroomprobleem heeft vooral met gezinsverdunning te maken.
Kinderen gaan het huis uit, ouderen blijven er wonen. Veel bewoners van sociale woningen wonen er
langer dan 25 jaar (en gaan niet kleiner wonen). Zie diverse onderzoeken van woningbouwstichting fcb
(Curconsult 2013).
5 De gulden is hard aan de dollar gekoppeld, met een middenkoers van 1,79 (1 dollar = 1,79 gulden).
6 Deze achterstallige inning verdient nuancering. In de eerste plaats betrof het niet alleen belasting-
achterstand, maar ook belastingontduiking (bv. bij de verhuur van appartementen). In de tweede plaats
zijn kortingsregelingen getroffen met burgers met belastingachterstanden, met name als belasting-
plichtigen daaraan loyaal meewerkten.
7 Officieel is er geen bestaansminimum. Er is door de overheid nooit een bestaansminimum vastgelegd.
8 Curconsult heeft in 2011 en 2012 onderzoeken uitgevoerd in opdracht van het ministerie van ocw.
De uitkomsten onder ouders gaven aan dat ouders wat positiever zijn over het primair onderwijs dan
over het voortgezet onderwijs.
265 b e l e v i n g v a n d e b e v o l k i n g
