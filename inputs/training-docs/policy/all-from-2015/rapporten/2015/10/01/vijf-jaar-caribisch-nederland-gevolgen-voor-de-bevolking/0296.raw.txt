achter. Als men nieuwe docenten van elders wil betrekken, zorgt de immigratie voor
oponthoud; er kunnen wel zes maanden overheen gaan voordat een docent verzekerd en
al aan de slag kan.
Ook goede schoolbestuurders zijn moeilijk te vinden op alle drie eilanden; de vijver om uit
te vissen is klein. Het zijn vaak dezelfde personen die ook elders op het eiland actief zijn, en
volgens een van de professionals ontbreekt in het bestuur nogal eens de nodige onderwijs-
kundige kennis.
9.7.6 Te weinig geld voor de scholen?
Op alle drie de eilanden zijn er scholen die zeggen dat de aanvankelijk vastgestelde lump-
sum te laag was en het soms jaren heeft geduurd voordat de financiering in orde was. Een
aantal scholen kampt momenteel met financiële problemen. Die vloeien voort uit het ver-
schil in het aantal leerlingen op de peildatum voor toekenning van de lumpsum en het fei-
telijke aantal leerlingen in dat jaar. Kleine scholen kunnen een verschil in financiering voor
tien of elf extra leerlingen maar moeilijk aan.
Een paar scholen zeggen in hun financieel beleid door ocw op het verkeerde been te zijn
gezet. De scholen werden aangemoedigd meer geld te besteden en minder te reserveren;
later zouden zij daardoor toch in de problemen zijn gekomen. Eén school heeft bijvoor-
beeld reserves moeten aanspreken om de salarissen te kunnen betalen, maar daardoor is
volgens de inspectie het weerstandsvermogen van de school onvoldoende.
Hoewel er sinds 10 oktober 2010 veel aan de huisvesting van scholen is verbeterd, kampt
een aantal scholen met problemen op dit gebied. Op Bonaire is het gebouw waarin de
vmbo-afdeling huist, verwaarloosd; op Saba voldoet de huisvesting in het voortgezet
onderwijs evenmin.
9.7.7 Verschillen tussen de eilanden
Hoewel het probleem van geringe schaalgrootte zich op alle drie de eilanden voordoet,
speelt dit op Saba het meest. Hier zitten leerlingen van alle niveaus bij elkaar in de klas. Het
is niet mogelijk om leerlingen met eenzelfde problematiek bij elkaar te zetten, want het
zijn er te weinig. Hierdoor worden hoge eisen gesteld aan de leerkracht. Als er extra onder-
steuning nodig is, moet deze feitelijk een-op-een worden gegeven – een dure vorm van
ondersteuning.
De schaalgrootte speelt ook op Sint Eustatius een rol: hier zijn vier basisscholen, die naar
denominatie verschillen. Een van de scholen dreigt regelmatig onder het minimaal vereiste
aantal leerlingen te zakken. Sint Eustatius heeft ook mbo, maar vanwege de geringe aan-
tallen studenten is dat zeer kostbaar onderwijs. Een nieuwe opleiding hospitality, waar vol-
gens de directeur op het eiland grote behoefte aan is, trok bijvoorbeeld slechts twee stu-
denten.
Op Sint Eustatius maakt men met ingang van het schooljaar 2015/’16 de overstap naar
Engelstalig onderwijs en de op Engelse leest geschoeide cxc-examenstructuur; Nederlands
wordt voortaan gedoceerd als vreemde taal. Daarmee wordt het onderwijs op de beide
Bovenwindse eilanden hetzelfde. Men is onzeker over hoe deze switch zal uitpakken.
295 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
