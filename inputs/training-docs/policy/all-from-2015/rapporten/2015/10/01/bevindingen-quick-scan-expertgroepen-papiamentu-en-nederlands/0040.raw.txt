39 
 
8. Plan van aanpak 
 
 
 
 
 
De EN (p. 57-58) acht het een illusie te denken dat de problematiek binnen afzienbare tijd 
opgelost wordt en acht een langetermijnperspectief noodzakelijk om de koerswijziging 
voldoende kans van slagen te geven. De EN vindt het dan ook raadzaam een tijdspad te 
ontwerpen waarbij het lange termijndoel van het gewenste niveau wordt opgedeeld in 
realistische korte termijnstappen, waarbij de eerste stap prioriteitstelling is. 
 
Ten behoeve van een nader uit te werken, vollediger plan van aanpak geeft de EP 
puntsgewijs, in de vorm van aanbevelingen, aan welke acties ondernomen dienen te 
worden. Deze actielijst dient in gesprekken met de betrokkenen in een volgende fase te 
worden bijgesteld, aangevuld en verfijnd. De actielijst (p. 46-48) is hieronder in zijn geheel 
overgenomen.  
 
Te ondernemen acties:  
- positionering van het Papiamentu in de WPO-BES, WVO-BES en WEB-BES;  
- instellen expertgroep aanpassing kerndoelen/eindtermen Nederlands (als vreemde 
taal) en Papiamentu bij voorkeur gezamenlijk voor de drie Benedenwindse eilanden; 
-  validering kerndoelen/eindtermen door betrokkenen;  
- wettelijke vastlegging van kerndoelen/eindtermen;  
- instellen ontwikkelgroep leerlijnen, met externe ondersteuning (wellicht m.b.v. op 
Cura√ßao ontwikkelde leerlijnen?);  
- professionalisering Nederlandse inspectie, opdat deze het onderwijs op Bonaire kan 
beoordelen aan de hand van de aangepaste referentieniveaus, kerndoelen, 
eindtermen, vakleerplannen en leerlijnen; 
- instellen van werkgroepen t.b.v. ontwikkeling revisie en aanpassing van een 
referentiekader met referentieniveaus Papiamentu, bij voorkeur gezamenlijk voor de 
drie Benedenwindse eilanden;  
- validering van voorgestelde niveaus door betrokkenen met externe ondersteuning 
t.b.v. universelere inbedding;  
- wettelijke vaststelling van de niveaus;  
- instellen van een intereilandelijke werkgroep t.b.v. de voorbereiding van een 
taalunie voor het Papiamentu; 
- belangrijk daarbij is dat t.b.v. de normalisering, uitbouw en modernisering van het 
Papiamentu nieuwe (digitale) technieken toegepast worden;
