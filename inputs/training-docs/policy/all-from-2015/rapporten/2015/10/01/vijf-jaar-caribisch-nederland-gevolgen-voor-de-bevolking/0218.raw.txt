ring van de politieorganisatie, de kwaliteit van de detentiecapaciteit in het algemeen en de
jeugddetentie in het bijzonder krijgen daarbij speciale aandacht. We zullen in deze para-
graaf de belangrijkste veiligheidsvoorzieningen een voor een bekijken.
We merken allereerst op dat de bestuurlijke afspraken vermeld in kader 7.1, voor zover dit
kan worden nagegaan, zijn nagekomen. Nederland heeft op allerlei manieren intensief
geïnvesteerd in de veiligheid in Caribisch Nederland sinds 10 oktober 2010. Het uitgangs-
budget van de kpcn van 2010, 7 miljoen euro, is in een paar jaar tijd verdubbeld naar 15 mil-
joen euro in 2014. De Koninklijke Marechaussee levert vaak en intensief ondersteuning: in
2014 in totaal 18 fte op de formatie van het kpcn en op roulatiebasis ook nog eens 8 fte op
de Bovenwindse eilanden. Ook de volgens de afspraken minimaal vereiste formatie van de
politie is gehaald, hoewel de politie op onderdelen, met name de opsporing en andere
specialistische capaciteit, onderbezet is (Nauta en Van Egmond 2015: 16).
Eind 2012 beschikken de verschillende onderdelen van de justitieketen over de volgende
aantallen medewerkers (tk 2011/2012b: 5):
Politie                                                                               132,5     fte
Brandweer                                                                     70,05     fte
Gevangeniswezen                                                       76,05     fte
Voogdijraad                                                                    11,05     fte
om bes                                                                             9,255     fte
gemeenschappelijk Hof van Justitie bes                6,05     fte
7.5.1 Politie
Meer specifiek is afgesproken dat in Caribisch Nederland een aparte politieorganisatie
gevormd zal worden, het Korps Politie Caribisch Nederland (kpcn). Dit korps is ingericht op
basis van vier hoofdprocessen: intake, noodhulp, wijkpolitie (handhaving en toezicht) en
opsporing (Van der Baars et al. 2010: 2). Daarbij is rekening gehouden met de eilandspeci-
fieke situatie. Zo ligt op Saba en Sint Eustatius de nadruk op de basispolitiezorg, met
slechts een beperkte intakefunctie en alleen opsporing van eenvoudige misdrijven. Meer
specialistische taken worden vanaf Bonaire vervuld (RvdR 2013a: 22).
Volgens het organisatie- en formatierapport is de formatie van het kpcn in totaal 164,3 fte
groot. De basispolitiezorg wordt verricht door wijkagenten (ook wel ‘barioregisseurs’
genoemd). Op Bonaire wordt deze basispolitiezorg verzorgd door zes ploegen van zes poli-
tiemedewerkers, met per twee ploegen een politiechef (in totaal dus 39 fte). Op Saba en
Sint Eustatius zetten respectievelijk negen en dertien medewerkers zich in voor de basispo-
litiezorg. In totaal is voor de basispolitiezorg 68 fte beschikbaar. Daarnaast is er capaciteit
voor opsporing (34 fte), intake, informatie en operationele ondersteuning (37,5 fte) en een
korpsleiding en staf (24,8 fte). De totale formatie van het korps bedraagt daarmee
164,3 fte. Een deel van deze formatie, namelijk 12,8 fte, wordt ingeleverd bij de rijksdienst
Caribisch Nederland (ten behoeve van de dienstverlening vanuit het Shared Services Cen-
tre). Blijft voor de formatie over 151,5 fte. Deze bezetting is weliswaar nog niet gehaald,
217 s o c i a l e v e i l i g h e i d
