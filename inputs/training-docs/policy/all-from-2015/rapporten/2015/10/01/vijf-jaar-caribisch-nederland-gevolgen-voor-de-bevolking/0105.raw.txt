Op Sint Eustatius en Saba werd tot 2014 de elektriciteit verzorgd door het Gemeenschap-
pelijk Energie- en Waterbedrijf Bovenwindse Eilanden (gebe), waarvan de aandelen in han-
den waren van de drie Bovenwindse eilanden Sint Maarten, Sint Eustatius en Saba. Na de
staatskundige hervorming wilde Sint Maarten niet langer verantwoordelijk zijn voor
de energievoorziening op de twee andere eilanden (Van Bergenhenegouwen en
Van Beuningen 2012). Ook gaven Sint Eustatius en Saba aan hun eigen (of een gemeen-
schappelijk) elektriciteitsbedrijf te willen hebben (IdeeVersa). Daarom kwamen in 2011 het
rijk, de openbare lichamen en Sint Maarten overeen dat gebe zou worden ontmanteld. In
2014 was deze ontmanteling een feit en kreeg Sint Eustatius zijn eigen energiebedrijf:
Stuco. Daarmee vervielen ook de prijssubsidies op energie, die vóór de staatskundige ver-
andering door Sint Maarten werden verstrekt.
De energieopwekking op Sint Eustatius is op dit moment 100% fossiel. Op Saba wordt de
energie voor 100% geproduceerd door een dieselgenerator die bij de haven staat, vlak bij
Fort Bay. Saba is voor zijn energievoorzieningen geheel afhankelijk van diesel en daarmee
ook van de import van diesel. De elektriciteitsproductie op Saba is sinds 2010 licht
gestegen. Ook is sinds 2014 op Saba een nieuw bedrijf verantwoordelijk voor de energie-
opwekking en distributie: Saba Electric Company (sec). De afgelopen jaren is op Saba sterk
ingezet op het ondergronds aanleggen van elektriciteitskabels, die daarvoor bovengronds
lagen. In 2014 lag 90% van de kabels ondergronds. Verder is men met steun vanuit
Nederland begonnen met het verplaatsen van de generator naar een meer landinwaarts
gelegen plek, om minder gevoelig te zijn voor orkanen en andere calamiteiten.
Schema 3.4
Overzicht kenmerken energievoorziening in 2015, Caribisch Nederland
Bonaire Sint Eustatius Saba 
 
energieopwekking 5 dieselinstallaties dieselinstallaties 1 dieselinstallatie
fossiel dieselinstallaties NuStar
(privaat)
 
energieopwekking 13 windturbines
duurzaam waterzuiveringsfabriek
 
verantwoordelijk bedrijf web n.v. Stuco sec
 
projecten en plannen zonnepark zonne-energie wind- en/of zonne-
energie
3.5.2 Gemaakte afspraken
Bij de transitie is afgesproken dat de minister van Economische Zaken (ez) verantwoorde-
lijk is voor een betrouwbare, betaalbare en schone energievoorziening in zowel Europees
104 f y s i e k e i n f r a s t r u c t u u r
