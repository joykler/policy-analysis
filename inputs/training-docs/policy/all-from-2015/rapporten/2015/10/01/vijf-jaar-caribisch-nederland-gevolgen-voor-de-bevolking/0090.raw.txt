Ondernemers voelen met name de vastgoedbelasting en de algemene bestedings-
belasting.
Wet op kamers van koophandel en nijverheid bes en handelsregisterwet 2009 bes
Sinds de vorming van Caribisch Nederland op 10 oktober 2010 is er, naast de bestaande
kamer van koophandel op Bonaire, een nieuwe kamer van koophandel voor Sint Eustatius
en Saba. Vóór de transitiedatum kenden deze eilanden geen eigen kamer van koophandel,
maar vielen ze onder de kamer van koophandel die gevestigd was op Sint Maarten. Doel is
dat de kamers van koophandel voorlichting geven op het terrein van ondernemerschap en
innovatie. ‘De Kamers zullen ook helpen lokale kennis voor innovatieve ondernemers te
mobiliseren en samenwerking tussen mkb-ondernemers te bevorderen’ (Kamp 2010).
De handelsregisterwet 2009 bes bepaalt dat de kamers van koophandel belast zijn met het
beheer van het handelsregister.
Wet vestiging bedrijven bes
De Wet vestiging bedrijven bes reguleert de vestiging van de bedrijven in Caribisch
Nederland. Op basis van deze wet zijn de eilanden verplicht vestigingsvergunningen te ver-
lenen. Deze taak was al eilandelijk en is dat gebleven. Het eilandbestuur mag de vergun-
ning alleen weigeren wanneer bij de aanvrager sprake is van een evident tekort aan alge-
mene ondernemersvaardigheden en/of benodigde financiële middelen. De kamers van
koophandel hebben een adviserende rol en moratoria zijn vervallen. De sinds 10 oktober
2010 doorgevoerde veranderingen hebben er feitelijk toe geleid dat het verkrijgen van een
vestigingsvergunning voor een onderneming (veel) gemakkelijker is geworden en bescher-
ming van de eigen markt voor de eilanden lastiger is geworden.
Financiering
Sinds 2011 staat in de begroting van het ministerie van Economische Zaken dat het onder-
nemersklimaat in Caribisch Nederland wordt ondersteund. In 2011 was dit met
17
160.000 euro en in de jaren daarop met 100.000 euro per jaar. Daarnaast is het in 2012
makkelijker geworden voor ondernemers in Caribisch Nederland om microkredieten te
18
krijgen. In de praktijk wordt hier echter nauwelijks gebruik van gemaakt (Meerjaren-
programma Caribisch Nederland 2015-2018).
Realisatie en knelpunten
In hoeverre het ondernemersklimaat daadwerkelijk is verbeterd, valt niet uit de beschik-
bare cijfers af te leiden. Er zijn geen actuele data beschikbaar over het aantal ondernemers
in Caribisch Nederland. Alleen voor 2012 heeft het cbs gegevens over het aantal zelfstandi-
gen in Caribisch Nederland (tabel 2.15).
89 e c o n o m i e
