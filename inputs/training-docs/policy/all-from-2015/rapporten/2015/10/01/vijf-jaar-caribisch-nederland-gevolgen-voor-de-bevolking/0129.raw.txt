Uiteindelijk zijn de opbrengsten van de opleiding van het grootste belang. Het is de bedoe-
ling dat (uiterlijk op 1 augustus 2016) de gediplomeerde uitstroom voldoet aan de vast-
gestelde norm.
Sociale kanstrajecten jongeren (skj)
De eisen die gelden voor de sociale kanstrajecten zijn afgeleid van de eisen voor het mbo.
Bij deze kanstrajecten is kwalificering geen vereiste, maar gaat het veeleer om het bij-
brengen en versterken van basisvaardigheden en het vergroten van de sociale redzaam-
heid. Indien mogelijk wordt de jongere teruggeleid naar het reguliere onderwijs. De deel-
nemers wordt door een projectbureau een traject op maat aangeboden, en wederzijdse
rechten en verplichtingen worden in een onderwijsovereenkomst vastgelegd. De maximale
duur van een traject is twee jaar, met een mogelijke verlenging van maximaal zes maan-
den. Het aangeboden programma moet aan een aantal inhoudelijke en didactische eisen
voldoen, en voldoende ruimte laten voor keuzes van deelnemers. De omgang tussen per-
soneel en jongeren moet zorgvuldig en respectvol zijn om een veilige leeromgeving te cre-
eren. Er gelden, net als in het mbo, aanwezigheidseisen. De begeleiding van de jongeren,
en de zorg voor jongeren met specifieke zorgbehoeften moet aan een aantal kwaliteits-
criteria voldoen; en ook in de kanstrajecten moet er worden samengewerkt met de keten-
partners. Voorkomen moet worden dat de jongeren voortijdig uitvallen.
Uiterlijk in 2016 moet het rendement van de trajecten voldoen aan de dan geldende norm.
De instellingen verplichten zich om de kwaliteitszorg of governance te borgen (inspectie
2011b).
Expertisecentrum onderwijszorg en wettelijk kader
De zorgstructuur in Caribisch Nederland wijkt in een aantal opzichten af van die in de rest
van Nederland. Er is geen leerlinggebonden financiering en de daarbij behorende systema-
tiek voor indicatiestellingen ontbreekt; er zijn geen aparte scholen voor speciaal onderwijs.
6
 Het doel is om een zo eenvoudig mogelijk wettelijk kader te scheppen waarbinnen het
belang van leerlingen met een specifieke onderwijsbehoefte zo goed mogelijk wordt
geborgd. Daarbij is er alle ruimte gelaten voor scholen om zelf passende oplossingen te
zoeken. Het uitgangspunt is dat leerlingen met een specifieke onderwijsbehoefte zo veel
mogelijk onderwijs volgen in het reguliere onderwijs. Scholen kunnen daarbij gebruikma-
ken van interne begeleiders en bijvoorbeeld zorgcoördinatoren. Per eiland is er één
samenwerkingsverband waarin alle scholen en de sociale kanstrajecten jongeren samen-
werken met een expertisecentrum onderwijszorg. Dit centrum kan specialistische onder-
steuning bieden, bijvoorbeeld in de vorm van ambulante begeleiders. Als leerlingen echter
niet in het reguliere onderwijs kunnen worden opgevangen, biedt het expertisecentrum de
mogelijkheid om de leerlingen voor kortere of langere tijd onderwijs te geven. In het
samenwerkingsverband worden afspraken gemaakt over de extra zorg voor leerlingen en
over specialistisch onderwijs voor leerlingen met specifieke onderwijsbehoeften. Vanaf
augustus 2011 moet het eilandelijk zorgplan voldoen aan de wettelijke eisen: het betekent
dat de samenstelling van het samenwerkingsverband moet zijn beschreven, evenals de
128 o n d e r w i j s
