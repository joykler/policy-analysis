overheidsingrijpen) duurder wordt. Dit geldt vooral voor Saba en Sint Eustatius, en in min-
dere mate ook voor Bonaire.
Eenzijdige economische structuur maakt eilanden economisch gezien kwetsbaar
Alle drie de eilanden kennen een eenzijdige economische structuur. Er is slechts een
beperkt aantal economische activiteiten, dat een grote stempel drukt op de lokale econo-
mie; dit maakt alle drie de eilanden economisch gezien kwetsbaar. In hoeverre het overall-
beeld is beïnvloed door 10 oktober 2010, kan op basis van de beschikbare (cbs-)gegevens
niet worden vastgesteld. Aan de hand van de meningen en beleving van zowel bevolking
als bedrijfsleven kan hierover wel een meer kwalitatieve uitspraak worden gedaan. Dit
beeld is niet onverdeeld positief.
Gestegen belastinginkomsten teruggesluisd via (tijdelijke) maatregelenpakketten
Vanwege de bestuurlijke verandering diende ook het belastingstelsel te worden herzien.
Een belangrijke afspraak daarbij was dat de belastingdruk in 2011, het jaar van invoering
van het nieuwe stelsel, (macro) ongeveer gelijk zou blijven aan die in 2010. Echter, na de
invoering van het nieuwe stelsel bleken de belastinginkomsten hoger uit te vallen dan
afgesproken. Via verschillende (pakketten van) maatregelen zijn de te hoge inkomsten ver-
volgens teruggesluisd. Met deze terugsluis is tevens een bijdrage geleverd aan het behoud
van koopkracht en het stimuleren van het ondernemersklimaat. Onduidelijk is echter hoe
de terugsluis dit heeft uitgepakt voor de verschillende bevolkingsgroepen.
Prijsstijgingen hebben sterk effect op koopkracht
De prijsstijgingen hebben grote invloed gehad op de koopkracht van de eilandbewoners. In
de periode 2010-2013 is de koopkracht van de lonen op Bonaire met 4% gedaald (lonen
+6%, prijzen +10%), op Sint Eustatius met 14% (+2% lonen en +16% prijzen) en op Saba
met 6% (+6% lonen en +12% prijzen). Het consumentenprijsindexcijfer is pas recentelijk
(eerste kwartaal 2015) gedaald. De forse prijsstijgingen zijn in belangrijke mate ontstaan
door externe invloeden, zoals energie- en voedselprijzen. Hoewel het effect van het
overheidsbeleid en de bestuurlijke hervorming op de prijsontwikkeling moeilijk te bepalen
is, is dat vermoedelijk minder groot dan de invloed van externe factoren. Duidelijk is wel
dat lokale ondernemers hun prijzen hebben verhoogd onder invloed van hogere belastin-
gen, hogere kosten en de invoering van de dollar.
Effect van bestuurlijke hervorming op ondernemersklimaat onduidelijk
Sinds de staatskundige verandering is er gewerkt aan de verbetering van het ondernemers-
klimaat van Caribisch Nederland; hiervoor zijn voor ondernemers zowel financierings-
mogelijkheden als een tijdelijke tariefsverlaging van de vastgoedbelasting ingezet.
De verschuiving van directe naar indirecte belastingen was eveneens bedoeld om de eco-
nomieën van de eilanden te versterken. Door de beperkte beschikbaarheid van macro-
economische gegevens kan echter op dit moment niet worden vastgesteld wat het effect is
geweest van deze maatregelen.
12 s a m e n v a t t i n g e n s l o t b e s c h o u w i n g
