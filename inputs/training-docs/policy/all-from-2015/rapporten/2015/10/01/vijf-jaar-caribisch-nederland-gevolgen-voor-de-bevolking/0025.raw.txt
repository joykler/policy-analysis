huisvesting is verbeterd: de politiebureaus op de Bovenwindse eilanden zijn gerenoveerd
en er is in 2014 een nieuw hoofdkantoor op Bonaire geopend. Het kcpn werkt samen met
de politie in Brabant. De uitgangsbegroting van het kpcn is sinds de transitie bijna verdub-
beld van 7 naar 13 miljoen euro en dit heeft de politie in staat gesteld nieuwe apparatuur
aan te schaffen. Begin 2015 is het startsein gegeven voor de bouw van een compleet
nieuwe gevangenis op Bonaire. Stichting Reclassering Caribisch Nederland is met
vijf medewerkers actief op Bonaire en één persoon reist op en neer tussen de twee Boven-
windse eilanden. Het om bes is sinds de transitie geleidelijk gegroeid en vanaf 2012 is de
omvang van het om op sterkte.
Hoewel de afgesproken investeringen in de veiligheidsvoorzieningen zijn nagekomen, heb-
ben, zoals vermeld aan het begin van dit hoofdstuk, verschillende betrokkenen zorgen over
de veiligheidssituatie op de eilanden. Ook de criminaliteitscijfers laten geen verbetering
zien sinds de transitie, al zijn deze cijfers dus niet altijd even betrouwbaar.
We kunnen concluderen dat, ondanks aanzienlijke investeringen van Nederland in de
veiligheid(svoorzieningen) van Caribisch Nederland, de daadwerkelijke veiligheid op de
eilanden niet is verbeterd. Hoe kan dit? Het is aannemelijk dat de vele grote veranderingen
sinds de transitie binnen een zeer kort tijdsbestek, veel energie van de verschillende orga-
nisaties hebben opgeslokt. Extra cursussen die medewerkers moeten volgen om nieuwe
vaardigheden aan te leren, kosten veel tijd. Daarbij komt dat, wederom vanwege cultuur-
problemen, het lerend vermogen van de kpcn relatief laag is, waardoor de nieuw aange-
leerde praktijken niet snel ingang kunnen vinden. Daarnaast wordt door velen de roulatie
van medewerkers als een probleem ervaren, omdat hierdoor kennis en kunde verloren
gaan. Ten slotte heeft de bestuurlijk kunstmatige opsplitsing van de Boven- en Beneden-
windse eilanden tot veel praktische problemen geleid. Saba en Sint Eustatius, die voor veel
(veiligheids)zaken afhankelijk waren van buureiland Sint Maarten, moesten zich na
10 oktober 2010 ineens richten op het verre Bonaire. Dit levert bijvoorbeeld bij de uitvoe-
ring van straffen allerlei problemen op, die de hele veiligheidsketen extra belasten.
Al met al kan geconcludeerd worden dat Nederland sinds de transitie zijn afspraken welis-
waar is nagekomen en veel heeft geïnvesteerd in de veiligheidsvoorzieningen in Caribisch
Nederland, maar dat dit alles door de zojuist genoemde factoren niet heeft geresulteerd in
een daling van de criminaliteitscijfers en een verbetering van de veiligheid op de eilanden.
De ervaren gevolgen van de transitie voor de bevolking van de eilanden
Een belangrijk onderdeel van het onderzoek naar de gevolgen van de transitie voor de
bevolking, betreft de beleving van de bevolking zelf. De door ons uitgevoerde belevings-
enquête geeft een globaal beeld van de opvattingen van burgers over het bereikte
voorzieningenniveau na de transitie. Om meer diepgang in deze antwoorden te krijgen, zijn
ook focusgroepen op de eilanden georganiseerd, waarbij de vragenlijst van de belevings-
enquête gevolgd werd. Op Bonaire zijn drie groepsgesprekken gehouden (waaronder één
24 s a m e n v a t t i n g e n s l o t b e s c h o u w i n g
