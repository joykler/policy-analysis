van de sociale uitkeringen op de eilanden. Met name ouderen die afhankelijk zijn van een
aov-uitkering kunnen het niet meer bolwerken en moeten alles uit de kast halen om te
overleven. Ook is er, volgens de lokale uitvoerders van de regelingen, een gevoel van trots
en schaamte bij de eilandbewoners, zodat zij niet gemakkelijk een beroep doen op deze
voorzieningen.
Velen kennen de wegen ernaartoe niet. De huidige gebruikers zijn vaak families die hier al
generaties lang gebruik van maken. De onderstand wordt vooral gebruikt voor situaties
waarvoor in Nederland andere regelingen zijn. Dit betreft met name personen met een
arbeidsbeperking, waarvoor in Nederland de Wajong en de sociale werkvoorziening
beschikbaar zijn. Slechts een kwart van de onderstanders zouden volgens betrokkenen
kunnen gaan werken.
Maar de overheid helpt niet genoeg
Het armoedebeleid is in beginsel een zaak van de lokale overheid, maar enkele belangrijke
instrumenten zijn in handen van het rijk (hoogte van het minimumloon, toegang tot en
hoogte van de uitkeringen). De lokale overheid klaagt dat ze geen eigen inkomensbeleid
mag voeren om de armoede te bestrijden, want ook de bijzondere onderstand wordt door
het rijk uitgevoerd. Bepaalde groepen bijvoorbeeld een nieuwe koelkast geven is niet toe-
gestaan, alleen maatwerk is mogelijk.
Vooral ouderen die voornamelijk aangewezen zijn op een aov-uitkering hebben het moei-
lijk. Op Bonaire zou het om 700 ouderen gaan. De aov-uitkering kan blijkbaar niet
3
omhoog, maar wel de aov-leeftijd; deze gaat van 60 naar 65 jaar. Dat heeft veel kwaad
bloed gezet; men spreekt van meten met twee maten. Veel burgers, maar ook veel profes-
sionals, vragen aandacht voor de lage aov-uitkering en dragen schrijnende gevallen aan
(noodzaak om bij de kinderen te gaan inwonen, naar de voedselbank moeten, geen
leidingwater meer nemen en bezuinigen op het gebruik van elektra). Nog schrijnender is de
situatie van aovâ€˜ers in het verpleeghuis. Die moeten hun volledige aov afstaan en krijgen
(van szw) slechts 4 dollar per week aan zakgeld uitbetaald. Ook over de kinderbijslag van
38 dollar per kind per maand, die in 2016 wordt ingevoerd, is men ontevreden. De kinder-
bijslag is weliswaar welkom, maar volgens veel burgers en professionals veel te weinig om
de kosten van kinderen te betalen. De kerken spreken hier van een fooi.
De lokale overheid is verantwoordelijk voor het arbeidsmarktbeleid. Het geld dat daarvoor
nodig is, moet uit de vrije uitkering komen, maar die vinden de lokale bestuurders daar-
voor ontoereikend. Het ministerie maakt daarom apart geld over voor speciale arbeids-
marktprojecten. Deze zijn er vooral voor kansarme jongeren. Op Bonaire zijn voor circa
700 jongeren, waarvan circa 300 dropouts, leerwerkprojecten en job programs ontwikkeld,
om hen te laten wennen aan en voorbereiden op de arbeidsmarkt. Dit gaat deels via
sociale kanstrajecten voor jongeren (vanuit de school) en deels via de integrale wijkaanpak
(vanuit de maatschappelijke ondersteuning). Helaas zijn, volgens de professionals die de
jongeren begeleiden, de werkgevers nogal terughoudend en is het moeilijk om stageplaat-
285 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
