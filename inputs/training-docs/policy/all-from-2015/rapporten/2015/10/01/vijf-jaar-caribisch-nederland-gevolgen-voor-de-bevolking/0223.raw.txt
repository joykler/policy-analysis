nodige kosten, per vliegtuig naar Bonaire moet worden vervoerd. De jicn kan voor dit ver-
voer ook vaak niet het benodigde personeel regelen, waardoor de Koninklijke Marechaus-
see moet bijspringen. Omdat veel van deze vluchten niet rechtstreeks, maar via Sint
Maarten, Aruba of Curaçao verlopen, moet bij deze landen ook formeel een verzoek voor
rechtshulp worden ingediend (RvdR 2014a: 28-29). Ook dit kost tijd en geld. In sommige
gevallen komt zelfs de praktische uitvoerbaarheid van vonnissen in gevaar, bijvoorbeeld bij
geldboete-inning op de Bovenwindse eilanden. De eilandbewoners aldaar weten namelijk
dat er, in ieder geval op korte termijn, geen vervangende hechtenis zal plaatsvinden als
boetes niet worden betaald. Daarvoor zullen ze immers naar Bonaire moeten worden
overgebracht en de kosten die hiervoor gemaakt moeten worden, staan in geen ver-
houding tot de lage geldboete. Het om lost dit op door vonnissen te combineren; zodra het
totale bedrag aan openstaande boetes hoog genoeg is, worden alle betrokken personen in
een keer opgepakt en naar Bonaire afgevoerd (RvdR 2014a: 29).
Al met al is de Raad voor de Rechtshandhaving positief over de gang van zaken in de jicn.
De omstandigheden zijn weliswaar niet optimaal, maar dankzij de nodige creativiteit en
improvisatie draait er een professionele organisatie. De gevangen komen weinig tekort en
worden humaan behandeld (RvdR 2014c: 7).
7.5.3 Openbaar ministerie
Bonaire was vóór de staatkundige transitie een buitenpost van Curaçao en werd bemenst
door vier personen, onder wie één beleidsmedewerker en één officier van justitie. Sinds de
transitie is de personeelssterkte van het om bes geleidelijk gegroeid en vanaf 2012 is het om
op sterkte. Ook is er op Sint Maarten een advocaat-generaal voor de Bovenwindse eilan-
den gestationeerd (tk 2011/2012a: 4). Echter, het om heeft de afgelopen jaren een achter-
stand opgelopen in het uitvoeren van strafrechtelijke vonnissen. Dit werd veroorzaakt
door, zoals al genoemd, een gebrek aan detentiecapaciteit en de hoge kosten van vervoer
van de Bovenwindse eilanden naar Bonaire. Dit alles heeft geleid tot het project ‘Verant-
woord heenzenden’; dit houdt in dat gevangenen met een korte straf onder bijzondere
voorwaarden (bv. het dragen van een enkelband) worden heengezonden.
Het om heeft overigens inmiddels een flinke inhaalslag weten te maken met de voorraad
19
nog openstaande gevangenisstraffen. Nadat er meer detentiecapaciteit beschikbaar was
gekomen, is het om begonnen met het executeren van openstaande vonnissen, aldus de
voormalig hoofdofficier van justitie. In het algemeen betekent de grote geografische
afstand tussen de eilanden overigens dat het om veel reisbewegingen moet maken en daar
vanzelfsprekend dus ook veel tijd en geld aan kwijt is.
Een groter probleem waar het om mee worstelt, is het verdwijnen van vonnissen. Op ver-
schillende momenten zijn er knelpunten te vinden in de administratie en registratie.
Dit gebeurt namelijk veelal handmatig. Brondocumenten zijn soms niet compleet en ook
de zittingslijst bij de rechtbank wordt handmatig bijgehouden. Hierdoor zijn mogelijk von-
nissen blijven liggen. Bovendien zijn de informatiesystemen van de politie en het om nog
222 s o c i a l e v e i l i g h e i d
