naast niet altijd een kopie van de uitgewerkte aangifte aan de aangever verstrekt (RvdR
2012a: 24). De kwaliteit van de aangiften is niet altijd in orde; gegevens ontbreken of
velden worden verkeerd ingevuld. Zo wordt soms in plaats van het tijdstip van de aangifte
het tijdstip van het delict opgeschreven (RvdR 2012a: 33) en wordt er niet voldoende door-
gevraagd. Een extra complicerende factor is overigens dat soms een vertaalslag moet wor-
den gemaakt, omdat de taal van de aangifte niet overeenkomt met de (moeder)taal van de
aangever. Daarbij is het voor de aangevers soms ook onduidelijk of er een aangifte of
slechts een melding is gemaakt, omdat op Bonaire in het Papiaments het woord voor aan-
gifte en melding hetzelfde is (RvdR 2012a: 35).
Sinds de transitie is in Caribisch Nederland een bureau slachtofferhulp (bsh) actief; dit
bureau valt rechtstreeks onder de korpschef. Het pas opgerichte bureau kampt, aldus de
Raad voor de Rechtshandhaving, met een aantal problemen. Zo is het bureau niet opera-
tioneel op de Bovenwindse eilanden, omdat daarvoor de faciliteiten, zoals een gespreks-
ruimte, ontbreken (RvdR 2012b: 31). Zoals vermeld, worden relevante zaken niet altijd door
de politie doorverwezen naar het bureau slachtofferhulp. Het bsh beschikt dus niet over
alle zaken.
De administratieve organisatie van het bsh toont enkele tekortkomingen. Zo zijn er geen
functieomschrijvingen aanwezig voor medewerkers en zijn er geen roosters, zodat niet dui-
delijk is of er mensen van het bureau beschikbaar zijn (RvdR 2012b: 10). Het bsh werkt met
vrijwilligers; zij geven echter te kennen weinig waardering te ontvangen vanuit het kpcn en
zouden een onkostenvergoeding op prijs stellen (RvdR 2012b: 27). Doordat het bsh niet
langer rechtstreeks inzage heeft in de politiesystemen, is het ook niet standaard op de
hoogte van alle slachtoffers die mogelijk hulp nodig hebben. Hiervoor is de organisatie
sterk afhankelijk van het kpcn. Dit is mogelijk een verklaring voor het behoorlijk sterk
gedaalde aantal hulpverleningen door het bureau, van 160 in 2010 naar 60 in 2012,
ondanks een stijging van de criminaliteit (RvdR 2012b: 28). Door het geringe aantal meldin-
gen op de Bovenwindse eilanden – onder andere omdat men op deze eilanden het nut niet
zo ziet van het bsh – is de motivatie van de vrijwilligers de laatste tijd behoorlijk afgeno-
men.
Volgens de Raad voor de Rechtshandhaving is motivatie in ieder geval geen probleem voor
de Stichting Reclassering Caribisch Nederland (srcn). De srcn, aldus de raad, is een klein
team ‘dat veel potentie heeft en vol enthousiasme, bevlogenheid en creativiteit de taken
uitvoert’ (RvdR 2014a: 12). De raad is echter wel bezorgd over de kwetsbaarheid van dit
team, vanwege de kleine omvang en de voortdurende verandering van samenstelling,
waardoor kennis opnieuw moet worden opgebouwd. Op de Bovenwindse eilanden is de
kwetsbaarheid extra sterk, doordat er slechts één medewerker is voor beide eilanden.
Ex-gedetineerden op beide eilanden kunnen dus niet continu worden begeleid, aangezien
deze medewerker zijn tijd tussen Saba en Sint Eustatius moet verdelen. Doordat deze
reclasseringsmedewerker ook toeziet op de uitvoering van de taakstraffen, betekent dit
dat het onmogelijk is op deze eilanden aan een stuk door werkstraffen op te leggen (RvdR
224 s o c i a l e v e i l i g h e i d
