zieningen op de eilanden na de statuswijziging, normen worden opgesteld voor een voor-
zieningenniveau zoals dat binnen Europees Nederland aanvaardbaar is; daarbij wordt reke-
ning gehouden met de specifieke omstandigheden van de eilanden. Europees Nederland
en de eilandbesturen hebben afgesproken zich gezamenlijk in te zetten om dit voor-
zieningenniveau stap voor stap te bereiken. Maar wat is een ‘binnen Europees Nederland
aanvaardbaar voorzieningenniveau’ en wat zijn de ‘specifieke omstandigheden’ waarmee
rekening dient te worden gehouden?
De rechtsgrond voor een afwijkend voorzieningenniveau vanwege specifieke omstandig-
heden kan worden gevonden in het huidige Statuut voor het Koninkrijk der Nederlanden,
waarin in artikel 1, sub 2, is opgenomen dat Bonaire, Sint Eustatius en Saba elk deel uitma-
ken van het Nederlands staatsbestel, maar dat voor deze eilanden regels kunnen worden
gesteld en andere specifieke maatregelen kunnen worden getroffen met het oog op speci-
fieke omstandigheden. Dit betekent dat het eindperspectief niet het Europees-
Nederlandse voorzieningenniveau zal zijn. De omstandigheden betreffen niet alleen de
situatie op de eilanden zelf, maar ook de positionering te midden van andere, deels
Nederlandse eilanden, die wat betreft sociale, culturele en economische omstandigheden
een geheel eigen en ander niveau en ontwikkeling kennen die sterk afwijken van de Euro-
pese situatie. De rijksoverheid streeft naar een voorzieningenniveau dat passend is in de
regio, recht doet aan de integratie van de drie eilanden in het Nederlandse staatsbestel en
2
verantwoord is naar de burgers van Caribisch Nederland (tk 2011/2012). Er is bij de staats-
kundige transitie, met instemming van de eilanden, niet gekozen voor een voorzieningen-
niveau dat gelijk is aan dat van Europees Nederland.
Voor het evaluatieonderzoek is het van belang een onderscheid te maken tussen enerzijds
veranderingen in de periode 2010-2015 die het gevolg zijn van de staatskundige transitie en
anderzijds veranderingen die het gevolg zijn van andere ontwikkelingen binnen en buiten
de eilanden. In veel gevallen is geen duidelijke relatie te leggen tussen de situatie op de
eilanden en de gemaakte afspraken. Dit komt doordat de afspraken doorgaans zijn
gemaakt over de ingezette middelen en niet over de resultaten van het beleid. Zo zijn geen
afspraken gemaakt over de te bereiken veiligheid, gezondheid, opleidingsniveau,
bestaanszekerheid en mobiliteit van de bevolking, maar wel over in te zetten personeel en
materiële voorzieningen. Een probleem is ook dat er niet altijd goede nulmetingen of
(goede) cijfers beschikbaar zijn. Deze beperkingen komen aan de orde in de sectorale
hoofdstukken.
1.5 Specifieke omstandigheden op de eilanden
De situatie op de eilanden is op vele punten onvergelijkbaar met die in Europees
Nederland. Het zijn betrekkelijk kleine gemeenschappen (samen 0,15% van de Europees-
Nederlandse bevolking) op betrekkelijk kleine eilanden (samen 1,0% van de oppervlakte
van Europees Nederland) met een bevolkingsdichtheid die tien keer kleiner is dan in
48 v i j f j a a r c a r i b i s c h n e d e r l a n d
