ook dat vooral lager opgeleide respondenten hun eigen situatie als verslechterd ervaren
(67% tegenover 47% van de middelbaar of hoger opgeleide respondenten).
Uit de groepsgesprekken blijkt dat de eilandbewoners veel problemen ervaren met de
sterk toegenomen kosten van levensonderhoud. Dat beheerst hun dagelijks leven en velen
zijn bezig om te overleven. Daarbij zijn er nauwelijks verschillen tussen de eilanden. Ook
het wonen is duurder geworden. Mensen bouwen vooral zelf hun woning, maar alle bouw-
materialen moeten worden geïmporteerd en de prijzen van de materialen en de vervoers-
kosten naar de eilanden (incl. transport en belastingen) zijn sterk gestegen. Zelfs de mid-
denklasse op Bonaire, en ook die op Saba en Sint Eustatius, heeft volgens de deelnemers
aan de groepsgesprekken moeite om in een eigen woning te voorzien of een woning te
huren. Daarbij komt dat door de hogere kosten van het levensonderhoud en de strengere
regels voor hypothecaire leningen, het met vreemd vermogen financieren van de eigen
woning nagenoeg onmogelijk is geworden. Daardoor neemt de druk op de vraag naar de
sociale woningbouw toe, vooral bij starters op de woningmarkt. Echter, ook de sociale
woningbouw wordt geconfronteerd met hoge kosten, die worden doorberekend in de
huurprijzen. Al met al heeft dit ertoe geleid dat het wonen op de eilanden volgens de res-
pondenten erg duur is geworden, niet alleen en vooral voor de lage inkomens, maar ook
voor de middenklasse (incl. huishoudens met een dubbel inkomen).
4
De overheid biedt geen compensatie voor de toegenomen huurkosten. Zo zou de huur-
prijs na de bestuurlijke transitie een een-op-een conversie van gulden naar dollar hebben
5
doorgemaakt, wat een nominale prijsverhoging van circa 80% zou impliceren. Daar komt
volgens de Bonairiaanse deelnemers bij dat de laatste jaren veel Nederlanders met veel
euro’s op zak op Bonaire zijn neergestreken, wat de prijzen op de huizenmarkt verder heeft
opgestuwd. Een betaalbaar huis dreigt steeds meer uit het zicht van de eilandbewoners te
raken. De nood is blijkbaar zo hoog, dat burgers vragen om een onderzoek naar de ontwik-
kelingen op de woningmarkt. Ze willen dat de overheid vervolgens snel actie onderneemt,
zodat burgers wel aan een eigen woning kunnen komen.
8.3 De verschillende domeinen vergeleken
Een interessante vergelijking is die tussen de verschillende overheidsdomeinen. Hier gaat
het om de verschillen in verbeteringen en verslechteringen, zoals die worden ervaren door
de respondenten in het onderzoek. Figuur 8.2 brengt dit in beeld voor onderwijs, gezond-
heidszorg, veiligheid en bestaanszekerheid. Het gaat om het antwoord op de vraag: ‘Heeft
u het gevoel dat het [overheidsdomein] (veel) beter, hetzelfde of (veel) slechter is geworden
sinds 10 oktober 2010?’
Figuur 8.2 laat zien dat er grote verschillen zijn tussen de onderscheiden overheids-
domeinen en ook tussen de eilanden.
233 b e l e v i n g v a n d e b e v o l k i n g
