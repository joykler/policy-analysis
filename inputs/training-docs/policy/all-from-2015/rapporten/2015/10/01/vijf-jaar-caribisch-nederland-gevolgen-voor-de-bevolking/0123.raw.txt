– Uiterlijk 1 januari 2009 wordt aan Bonaire, Sint Eustatius en Saba een voorstel voorgelegd
hoe om te gaan met de studiefinanciering. De mogelijkheid zal worden onderzocht om, voor-
afgaande aan de transitie, op dit onderdeel een eerdere overdracht te bewerkstelligen van de
Nederlandse Antillen naar de (eind)verantwoordelijkheid van de minister van ocw.
– De leren-en-werkenprogramma's worden op Bonaire, Sint Eustatius en Saba integraal ver-
bonden met de onderwijsplannen.
Voor de realisatie van de prioriteiten wordt per prioriteit en per eiland in opdracht van het
ministerie van ocw een projectplan opgesteld in nauwe samenwerking met de drie eilanden. De
projectplannen worden uitgevoerd onder verantwoordelijkheid van het ministerie van ocw, dat
een projectleider aanstelt in het Regionaal Service Centrum.
Een belangrijk ijkpunt voor de toekomst van het onderwijs in Caribisch Nederland vormde
een onderwijsconferentie met alle belanghebbenden; het resultaat van de conferentie was
een onderwijsagenda. In de onderwijsagenda Samen werken aan kwaliteit (Onderwijsagenda
2011) zijn de ambities en afspraken vastgelegd die ervoor moeten zorgen dat de kwaliteit
van het onderwijs op Saba, Sint Eustatius en Bonaire in 2016 op een naar Nederlandse en
Caribische normen aanvaardbaar niveau komt. Voor de totstandkoming van de onderwijs-
agenda zijn schoolbesturen, schoolleiders en openbare lichamen geraadpleegd; de agenda
is ondertekend door de onderwijsgedeputeerden van de eilanden, de schoolbesturen en de
toenmalige minister van ocw.
In het kort zijn de volgende vijf prioriteiten benoemd.
1 De kwaliteit omhoog
a Elke school voert haar schoolonderwijsverbeterplan uit. De school krijgt hierbij,
desgewenst, hulp van een schoolcoach.
b Scholen besteden extra aandacht aan taal(beleid) en rekenen.
c Leer- en kwalificatieplicht zijn speerpunten van de scholen en het openbaar
lichaam. Doel is dat elke jongere minimaal een startkwalificatie haalt en dat voort-
ijdig schoolverlaten wordt teruggedrongen.
2 Versterken van de kwaliteit van leraren, schoolleiding en schoolbesturen
a Leraren zijn bevoegd en bekwaam en hebben voldoende pedagogisch-didactische
vaardigheden. Ondersteunende activiteiten hiervoor worden opgenomen in een
Plan van aanpak lerarenbeleid voor Caribisch Nederland.
b Schoolleiders en schoolbesturen zijn zich bewust van hun nieuwe rol en nieuwe
verantwoordelijkheden. Ze krijgen steun van de schoolcoach en het administratie-
kantoor.
122 o n d e r w i j s
