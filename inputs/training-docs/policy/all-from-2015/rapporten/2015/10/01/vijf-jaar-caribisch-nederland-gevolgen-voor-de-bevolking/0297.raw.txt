Momenteel is twee derde van het onderwijzend personeel Nederlands en het is de vraag of
ze allemaal zullen slagen voor de verplichte Engelse taaltoets. In de toekomst zullen er
waarschijnlijk minder docenten uit Nederland komen. Dan is er mogelijk een toename van
de problemen rond de noodzakelijke immigratie van docenten, die niet langer uit
Nederland afkomstig zijn.
Van de leerkrachten vergt het een grote inspanning om in zo’n korte tijd de overstap te
maken. Ze moeten assessments afleggen, trainingen en cursussen volgen en daarnaast
hun werk blijven doen; betrokkenen zijn bang voor burn-out onder de leraren. Ook voor
deze verandering geldt dat men moeite heeft met het tijdpad; waarom kan de wijziging
niet geleidelijk worden ingevoerd?
9.7.8 Voortgezet onderwijs op Bonaire
De Inspectie van het onderwijs oordeelde recentelijk negatief over het bestuurlijk handelen
en het algehele klimaat op de school voor voortgezet onderwijs op Bonaire. Verschillende
bestuurders, professionals en bewoners uitten hun zorgen over de situatie op de school en
de kwaliteit van het onderwijs. Er is immers maar één school voor voortgezet onderwijs en
als de kwaliteit daar ontbreekt, zijn de leerlingen de dupe. De school kampt met zware pro-
blematiek; er is volgens de betrokkenen geen sprake van een hecht team van docenten. Dit
zou onder andere liggen aan culturele verschillen. Volgens de interim-directeur ligt er nu
een verbeterplan en worden er stappen in de goede richting gezet.
9.8 Taal
9.8.1 Algemeen
Nederlands is voor verreweg de meeste bewoners van de drie eilanden niet de eerste taal.
Vaak is het voor de bewoners de tweede taal; voor een groot deel van de bewoners is het
Nederlands echter een vreemde en moeilijke taal. Een gebrekkige beheersing van de
Nederlandse taal leidt tot allerlei problemen en betekent in de praktijk dat bewoners vaak
suboptimaal gebruikmaken van voorzieningen of diensten. Voorbeelden daarvan zijn het
onderpresteren in het onderwijs en minder kans maken op een baan bij de overheid.
De verschillen in beheersing van het Nederlands lijken bovendien negatief door te werken
in de onderlinge verhoudingen tussen de oorspronkelijke bewoners van het eiland en
Europese Nederlanders, én tussen de eilanden onderling. De rijksdienst Caribisch
Nederland (rcn) is gesitueerd op Bonaire; het feit dat men op Bonaire een andere taal
spreekt (Papiaments), vergroot volgens bewoners de afstand tussen de Bovenwindse
eilanden en Bonaire.
Alle wetten en regelgeving zijn in het Nederlands, een taal die dus niet alle bewoners
beheersen. Wordt op Bonaire door de lokale bevolking voornamelijk Papiaments gespro-
ken, op de Bovenwinden spreekt nagenoeg iedereen, ook de Nederlandse ambtenaren,
Engels. Het door de bewoners van Saba en Sint Eustatius gesproken Engels is echter niet
standaard-Engels, maar een beperkte, lokale variant ervan. Een groot deel van de bevol-
296 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
