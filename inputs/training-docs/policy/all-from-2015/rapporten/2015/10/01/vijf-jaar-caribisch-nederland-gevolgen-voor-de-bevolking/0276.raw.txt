Kinderen de dupe
Professionals in de zorg en het onderwijs zijn bezorgd over het feit dat door de vele uren
die ouders moeten werken, er minder of zelfs te weinig aandacht is voor de kinderen, wat
opvoedingsproblemen en jeugdcriminaliteit versterkt. Jongeren leven veel op straat en
‘voeden zichzelf op’. Doordat de opvoeding in hoge mate en soms bijna geheel op de
schouders van de moeders rust, hebben zij een uiterst druk bestaan en ervaren zij de
meeste armoede. Door het gebrek aan geld is er ook weinig speelgoed voor de kinderen,
wat ongunstig is voor hun ontwikkeling. Een toenemende zorg is het aantal kinderen dat
zonder ontbijt naar school gaat. Naschoolse opvang wordt wel georganiseerd, maar ouders
zien daarvan af, onder andere vanwege de kosten. Hetzelfde geldt voor de kinderopvang;
die is er wel, maar is voor veel ouders te duur.
Onderlinge hulp
Er wordt steeds meer veel geld geleend tussen de mensen onderling. Volgens hulpverle-
ners zijn er weinig huishoudens die geen schulden hebben. Dat leidt regelmatig tot proble-
men als de afbetaling niet (tijdig) nagekomen wordt. Mede door deze schuldenproblema-
tiek is er een grote afhankelijkheid van buren en familie, wat de sociale cohesie van de
kleine gemeenschappen ook in negatieve zin zou kunnen beïnvloeden. In het bijzonder zijn
ouderen, alleenstaande moeders, chronisch zieken en gehandicapten vaak afhankelijk van
familie en vrienden, omdat de sociale uitkering (aov en/of onderstand) te weinig is om van
te overleven. De onderstand is eigenlijk een regeling voor mensen met een beperking, voor
wie in Nederland specifieke voorzieningen zijn (Wajong, wsw). Deze groepen staan ver weg
van de arbeidsmarkt en hebben weinig mogelijkheden om zelf geld bij te verdienen.
Schuldhulpverlening is er wel op de eilanden, maar er is geen wet die dit regelt (zoals de
Wet sanering natuurlijke personen in Europees Nederland).
9.2.2 Samenwonen
Burgers beklagen zich erover dat de woonkosten sterk zijn gestegen en door velen moeilijk
op te brengen zijn. Er is een zeer beperkt aantal sociale woningen en ook die zijn voor velen
nog te duur. De sociale woningbouw heeft het ook moeilijk, met te weinig middelen voor
onderhoud. Er is ook geen huurtoeslag voor de bewoners om de woonkosten te verminde-
ren. Om de kosten van levensonderhoud te temperen, leven meerdere generaties van een
familie dan ook bij elkaar in vaak te kleine behuizing. Jonge alleenstaande moeders blijven
bij hun ouders wonen, grootouders delen het huis met hun kinderen. Deze veelvoorko-
mende overbewoning draagt bij aan bestaande ernstige problemen, zoals spanningen in
de huishoudens, huiselijk geweld, seksueel geweld en incest. Hoewel burgers niet gemak-
kelijk over deze zaken spraken, waren de professionals uit de zorgverlening, het onderwijs
en de politie hierover erg duidelijk: vrouwen en kinderen verkeren in een kwetsbare posi-
tie. Hoewel deze situatie op alle drie de eilanden is genoemd, springt Sint Eustatius er in
negatieve zin uit. Hier groeit 80% van de kinderen op in een eenoudergezin.
275 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
