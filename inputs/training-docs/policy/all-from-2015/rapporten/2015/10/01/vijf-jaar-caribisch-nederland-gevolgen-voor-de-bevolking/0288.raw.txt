Een hoog ziekteverzuim
Het ziekteverzuim is volgens de professionals hoog op de eilanden, zowel het kortdurend
als langdurend verzuim. Dat laatste wordt versterkt door de langdurige uitzendingen van
personen die elders tweedelijnszorg ontvangen; deze zijn weken lang weg. Het ziekte-
verzuim is volgens de gesprekspartners hoog door het vele fysieke werk en door de slechte
arbeidsomstandigheden. Werkgevers worden door szw gestimuleerd om betere arbeids-
omstandigheden te bewerkstelligen. Voorts is het niet mogelijk om op re-integratiebasis of
in deeltijd te werken. Het hoge ziekteverzuim hangt ten slotte ook samen met het gemid-
deld lage opleidingsniveau van de bewoners en de daarmee samenhangende geringere
arbeidsmotivatie. Men werkt om te overleven, niet omdat werken leuk is of status en zin
aan het leven geeft.
Verborgen werkloosheid
Veel werkloosheid is verborgen, vooral bij de overheid; mensen die werk zoeken melden
zich niet bij de arbeidsbemiddeling, omdat het toch niets oplevert, zeker geen uitkering.
Jeugd die met mbo-diploma afstudeert heeft weinig kans op werk. De officiële werkloos-
heid is laag maar er is wel een probleem met de aansluiting tussen vraag en aanbod, vooral
voor beter gekwalificeerd personeel. Er zijn wel veel mensen die werk zoeken maar zich
niet bij de overheid melden, want ze krijgen toch geen uitkering.
9.6 Gezondheid en gezondheidszorg
9.6.1 Veel verbeteringen
Er is grote tevredenheid over de veranderingen in de gezondheidszorg sinds 10 oktober
2010. De zorg is (grotendeels) in de ervaring van de mensen gratis geworden, er is geen
eigen risico en er is een basisverzekering voor iedereen, met een dekking die omvattender
is dan die in Nederland. Er is door Nederland geïnvesteerd in een verhoging van het voor-
zieningenniveau. De zorgprofessionals tonen zich zeer tevreden met het feit dat zij nu meer
mogelijkheden hebben om zorg te verlenen dankzij meer apparatuur (bv. dialyse-
apparatuur op Bonaire, helikopters voor vervoer naar elders bij spoed) en betere mogelijk-
heden tot (bij)scholing van het personeel. Er wordt ook meer volgens richtlijnen gewerkt.
De verpleeghuiszorg is eveneens verbeterd. Er is begrip voor dat vanwege de schaalgrootte
en de geïsoleerde ligging tweedelijnszorg vaak elders gezocht moet worden. Ook de
‘anderhalvelijnszorg’ die op Saba en Sint Eustatius kan worden geleverd (huisarts met extra
behandelmogelijkheden in de kliniek) stemt tot tevredenheid. Specialisten komen geregeld
naar de eilanden toe en dat voldoet. Op Bonaire is het ziekenhuis nu in staat 70% van de
behandelingen en ingrepen zelf te doen. Sinds 10 oktober 2010 is het aantal doorverwijzin-
gen naar Curaçao met 70% verminderd.
Vooral de hulpverleners zijn tevreden
De medische hulpverleners vinden dat de bevolking onvoldoende beseft hoeveel er in vijf
jaar is veranderd. De mensen klagen veel over de uitzendingen naar elders (veelal Colom-
287 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
