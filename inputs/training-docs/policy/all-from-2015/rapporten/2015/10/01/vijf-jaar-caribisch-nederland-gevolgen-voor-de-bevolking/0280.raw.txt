groot, de keerzijde is echter dat de wijze waarop mensen met elkaar omgaan ruw is en veel
gedragingen niet als buitensporig of fout gezien worden. Kinderen lijken hiervan het
slachtoffer te zijn. De politie en de hulpverleningsinstanties zijn meer gaan samenwerken.
Bij huiselijk geweld wordt meer dan voorheen door de politie ingegrepen en wordt nu ook
slachtofferhulp geboden.
Te weinig opvangmogelijkheden in crisissituaties
De jeugdhulpverleners van het centrum voor jeugd en gezin en de Voogdijraad geven aan
dat het erg moeilijk is een jongere die opvang en begeleiding buitenshuis behoeft, ergens
op het eiland te plaatsen. De voorzieningen voor jongeren zitten vol. Van de jongeren bij
het centrum voor jeugd en gezin zouden er volgens de hulpverleners driekwart uit huis
geplaatst moeten worden, gezien de ernst van de problemen. Maar dat lukt niet, er zijn te
weinig pleeggezinnen. In crisissituaties probeert men nu kortdurende netwerkplaatsingen
bij familie op het eiland te regelen. Uithuisplaatsing op Curaçao komt voor, maar is niet
ideaal, omdat de jongere dan te ver van huis is – zeker als die uit Saba of Sint Eustatius
komt – en het ook voor de familie veel tijd en geld kost om op bezoek te komen.
Verveling troef
Op alle drie eilanden klagen burgers, professionals en bestuurders erover dat er voor jon-
geren erg weinig is te doen. Zij zouden zich vervelen, met alle gevolgen van dien. Er zijn
weinig mogelijkheden voor sport- of muziekbeoefening of culturele activiteiten. Soms zijn
de voorzieningen er wel, maar ontbreken de professionals of vrijwilligers om activiteiten
voor de jeugd te organiseren. Ook naschoolse activiteiten zijn er nauwelijks, maar daar lijkt
verandering in te gaan komen.
Burgers klagen hierover en vinden dat de eilandbesturen meer voor de jongeren moeten
doen, om te voorkomen dat zij kattenkwaad of erger gaan uithalen. Ook zouden burgers
graag zien dat er meer stage- en werkgelegenheid voor jongeren op de eilanden is.
Meer deskundigheid nodig
De professionele hulpverleners vinden dat er te weinig expertise is op de eilanden om ade-
quaat in te kunnen spelen op de problemen van kinderen en jongeren. Er is dringend
behoefte aan gezinshuizen, waar aan jongeren die uit huis geplaatst moeten worden van-
wege ernstige problemen thuis, onderdak en opvang geboden wordt. Daarnaast is een
gespecialiseerde kinderpsychiater nodig, want er zijn veel kinderen met psychische proble-
matiek.
In het justitiële circuit wordt een kinderrechter node gemist. Er is geen jeugdstrafrecht in
Caribisch Nederland, een gewone rechter behandelt jeugdzaken. Jongeren zonder econo-
misch perspectief gaan volgens het om vaak het criminele pad op. Er zijn veel zorgen over
de situatie van de jeugd. Uitbreiding van de specifieke deskundigheid op dit terrein is
daarom nodig. Men probeert volgens de Voogdijraad wel steeds meer de sociale dan de
justitiële weg te bewandelen bij de jeugd. Zo zijn er in 2014 slechts twee jeugdigen in bewa-
ring gesteld, tegenover twintig in 2010. Er is regelmatig overleg met de ketenpartners (poli-
279 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
