21 
 
Zowel de EP als de EN doen een voorstel voor een alternatieve verdeling; hoewel beide 
expertgroepen het erover eens zijn dat de kwantiteit en kwaliteit van het taalaanbod 
Nederlands in de beginjaren van het PO verbeterd dienen te worden, verschillen de 
7
voorstellen daartoe op het punt van kwantiteit van elkaar. Beide voorstellen worden  
verder uitgewerkt in 2.3.1. 
 
2.2.5 Noodzaak tot vreemdetaalmethode Nederlands 
De Taalunie is van mening dat het niet zinvol is ‘een lesmethode Nederlands in de gangbare 
zin (= nieuwe didactiek gepresenteerd in lesboeken’ (p. 13-14) te ontwikkelen en stelt voor 
een soort raamwerk met leerlijnen te ontwikkelen, waaraan lesgevers zelf invulling moeten 
geven. Beide expertgroepen geven echter aan de ontwikkeling van een methode 
Nederlands als vreemde taal wel degelijk noodzakelijk te achten (EP p. 25, 31; EN p. 41; zie 
verder 4.2.2).  
 
2.2.6 Vaststellen referentieniveaus Papiamentu  
Naar aanleiding van hetgeen in het Taalunie-advies wordt opgemerkt ten aanzien van 
referentieniveaus Nederlands attenderen beide expertgroepen op de afwezigheid van een 
referentiekader voor Papiamentu.  De EP (p. 46) stelt voor werkgroepen in te stellen ten 
behoeve van ontwikkeling, revisie en aanpassing van een referentiekader met 
referentieniveaus Papiamentu. De EN  (p. 34) stelt vast dat voor de beheersing van het 
Papiamentu  nog geen met het referentiekader vergelijkbare doelen zijn geformuleerd en 
wijst, gezien het belang van deze taal en de benodigde versterking van zijn positie in het 
onderwijs, op de noodzaak om een met 1F vergelijkbare doelformulering voor het 
Papiamentu aan het eind van het basisonderwijs te ontwikkelen. 
 
2.3  Aspecten waarover (nog) geen overeenstemming bestaat 
 
2.3.1 Gewenste balans in het taalaanbod 
De expertgroepen hebben geen overeenstemming weten te bereiken over een alternatief  
voor de 90-10%-verdeling tussen resp. Nederlands en Papiamentu.  
 
De EP (p. 9-12) beroept zich onder meer op rapporten van de Unesco over het belang van 
moedertaalonderwijs in de beginjaren van het PO (1953) en van onderwijs in een meertalige 
wereldcontext (2003). Voorts toont een UNESCO-onderzoek uit 2008  (Mother Tongue 
Matters: Local Language as a Key To Effective Learning) aan, dat de eerste taal (moedertaal) 
van een kind de optimale instructietaal is en dat de kinderen die deel uitmaakten van het 
onderzoek, binnen een tweetalig onderwijsmodel significant betere resultaten behaalden 
dan kinderen die alleen onderwezen werden in een tweede taal. Ook wordt gewezen op een 
                                                           
7
 Dat de EP niet (geheel) tegen vermeerdering van het taalaanbod Nederlands in de beginjaren van het PO is, 
kan worden afgeleid uit het feit dat het voorgestelde percentage Nederlands (20% in groep 1 en 2  en resp. 
30% en 40% in groep 3 en 4) hoger ligt dan momenteel in de praktijk van de meeste scholen gebruikelijk is.
