Dankzij de verbeterde naleving en handhaving zijn de belastingopbrengsten gestegen.
In de kabinetsreactie op het koopkrachtonderzoek wordt expliciet de kanttekening
gemaakt dat ‘de betere naleving van het nieuwe fiscale stelsel in beginsel los staat van de
opbrengst die het nieuwe belastingstelsel zou moeten genereren’(tk 2011/2012). Er is daar-
bij de toezegging gedaan dat de meeropbrengst van belastingen zal worden teruggesluisd
via lastenverlichtende maatregelen. In paragraaf 2.6.1 gaan we hierop nog uitvoeriger in.
Naast de belastingdienst zijn er ook andere nieuwe toezichthouders in Caribisch
Nederland: de Inspectie leefomgeving en transport, het Agentschap Telecom (at) en de
Autoriteit Consument en Markt (acm). Het is niet eenduidig vast te stellen wat het effect is
van deze nieuwe autoriteiten.
Overgang van de gulden naar de dollar
Als officiële munteenheid voor de voormalige Nederlandse Antillen gold de Antilliaanse
gulden (Naf). Met ingang van 1 januari 2011 zijn Bonaire, Saba en Sint Eustatius overgestapt
op de Amerikaanse dollar als officiële munteenheid. Belangrijke overwegingen hierbij
waren dat een groot deel van de handel plaatsvindt met landen die de dollar hebben als
betalingsmiddel of een aan de dollar gekoppelde munteenheid gebruiken. Ook komt het
merendeel van de toeristen uit het dollargebied. Daarnaast was de Nederlands-
Antilliaanse gulden sinds 1971 met een vaste wisselkoers (NAf 1,790 = $ 1,00) aan de dollar
gekoppeld. Tot slot hebben de Verenigde Staten geen bezwaar tegen het gebruik van de
6
dollar als wettig betaalmiddel door andere landen.
De overgang naar de dollar zou in theorie een prijsverlagend effect moeten hebben.
Immers, waar op de eilanden de dollar al officieel aan de Naf gekoppeld was, zijn bij de
officiële overgang naar de dollar de wisselkosten vervallen. In theorie zou dit een
prijsverlagend effect moeten hebben. Echter, in de praktijk is dit niet gebeurd en heeft de
dollarisatie juist gezorgd voor een prijsverhogend effect. De volgende factoren spelen hier-
bij onder andere een rol.
– Valutatransactiekosten. Het is de vraag of de besparing op valutatransactiekosten (zo’n
1,67%) door de importeurs wordt doorberekend in de prijzen. Bovendien, zo geeft Eco-
rys in 2012 aan, is het mogelijk dat deze verlaging door banken teniet wordt gedaan
door een verhoging van administratiekosten.
– Mogelijke afrondingseffecten. Met de invoering van de dollar zijn er mogelijk afrondings-
effecten geweest, met een afronding naar boven. Ecorys geeft in 2012 aan:
Iets dat vroeger 2 gulden kostte zou nu $1,12 kosten. Voor het gemak wordt dit bedrag afgerond naar
bijvoorbeeld $1,15. Dit effect is op Bonaire beperkt gebleven omdat winkels een jaar lang dubbele prij-
7
zen moesten voeren. Op zowel Saba als Sint Eustatius kon men voor 2011 zowel met Antilliaanse
guldens als dollars terecht, waarbij men de vaste wisselkoers hanteerde. Zoals ook aangegeven is in
de paragraaf over Bonaire heeft de invoering van de dollar met name een opwaarts afrondingseffect
gehad als gevolg van psychologische prijszetting, wat mede samenhing met de grote onzekerheid over
72 e c o n o m i e
