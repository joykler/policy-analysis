Zorgvoorzieningen 2008-2014
Om een beeld te geven van de gezondheidszorg op Saba voorafgaand aan de transitie,
geeft schema 5.1 een beknopte samenvatting van het rapport van De Brouwer (2008a),
aangevuld met bevindingen uit het rapport van Via Medica uit 2009 (Van der Vange 2009)
14
en de recentere rapporten van o.a. fwg uit 2013 (Westerbeek en Andriessen, 2013 ).
De medische zorg op Saba is geconcentreerd in het A.M. Edward Medical Center, een
gezondheidscentrum waar twee huisartsen werkzaam zijn en waar bezoekende medische
specialisten, de tandarts en paramedici praktijk kunnen houden. In toenemende mate
beschikt men tegenwoordig (na 2008) over moderne digitale diagnostische apparatuur, die
ook consultatie op afstand mogelijk maakt. Ook zijn er tien bedden voor tijdelijke opname.
De huisartsen doen naast de reguliere huisartsenzorg ook kleine chirurgische en gynaeco-
logische ingrepen.
Direct met het gezondheidscentrum verbonden is het Hon. Henry Carlyle Every Home.
Het fwg-rapport uit 2013 beschrijft het Home als een verpleeg- en verzorgingshuis dat
voorziet in de verpleging en verzorging van ouderen met somatische, (psycho)sociale, (psy-
cho)geriatrische en psychiatrische problematiek, met plaats voor ongeveer twintig cliënten
(Westerbeek en Andriesen 2013). In het najaar van 2014 heeft de igz het verpleeghuis onder
15
verscherpt toezicht gesteld.
Het rapport van De Brouwer laat zien dat de huisartsenzorg op zich goed geregeld is, maar
dat de ziekenhuisvoorziening niet up-to-date is en er veel uitzendingen naar Sint Maarten
plaatsvinden. Het rapport van Via Medica vermeldt dat de minimale medisch-technische
voorzieningen aanwezig lijken te zijn op Saba, maar dat het aanbod beperkt is (Van der
Vange 2009: 22).
Er worden in 2008 bouwplannen geformuleerd voor ziekenhuis en verpleeghuis en voor
een centrum voor jeugd en gezin. Ook moet er een spreekkamer voor een psychiater
komen. Voor ouderen staan aanleunwoningen en een dagopvang voor ouderen (tien plaat-
sen) in de planning. Verder zijn vernieuwing van de apparatuur in het ziekenhuis en nieuwe
ambulances nodig. Tevens moet er extra personeel komen voor jeugd, geriatrie en wijkver-
pleging (ook voor gehandicapten). Het rapport van Via Medica vermeldt de wenselijkheid
van een diëtiste en sociaal-maatschappelijk werkster (Van der Vange 2009).
De transitie van 10 oktober 2010 betekent privatisering van de medische zorg. Ziekenhuis
en verpleeghuis worden ondergebracht in de stichting Saba Health Care Foundation.
De vergoeding van de zorgverlening verloopt vanaf 1 januari 2011 via het Zorgverzekerings-
kantoor en dat is een belangrijke stimulans om de automatisering op orde te brengen.
Tot die tijd werden de werkzaamheden niet geautomatiseerd bijgehouden. Het centrum
16
voor jeugd en gezin op Saba is in april 2010 geopend.
155 g e z o n d h e i d e n z o r g
