komen dan ook na hun studie overzee nauwelijks terug naar de eilanden, of slechts voor
korte tijd.
Door de kleinschaligheid van de eilanden kunnen de kosten voor de productie en levering
van diensten hoog oplopen. Zo moeten de vaste kosten van de nutsvoorzieningen (water,
elektriciteit, internet, telefonie, afvalverwerking) worden gedragen door een (zeer) kleine
groep van afnemers. Vanwege het eilandkarakter moet ook bijna alles van elders worden
aangevoerd. Dat leidt eveneens tot relatief hoge kosten. Dit wordt versterkt door het ont-
breken van echte markten waarin partijen met elkaar concurreren.
Negatieve vertekeningen
In de gesprekken komt een nogal negatief beeld naar voren. Dit komt doordat burgers in
de gesprekken vooral aandacht vroegen voor zaken die in hun ogen niet goed gingen.
Bij zaken die goed gaan, stonden de gesprekspartners in het algemeen minder lang stil.
Deze negatieve toonzetting is ook terug te vinden in de rapportage van de thema’s. Dit
neemt niet weg dat burgers vinden dat een aantal zaken goed gaan is of beter is geworden
sinds 10 oktober 2010, met name op het gebied van gezondheidszorg en onderwijs.
Gekozen thema’s
De gesprekken die de onderzoekers in april 2015 op de eilanden hebben gevoerd, hadden
primair betrekking op de vijf prioritaire voorzieningen, en op de economische situatie als
context voor de ontwikkeling van deze voorzieningen. De gesprekken over deze onderwer-
pen worden hier thematisch uitgewerkt. Gedurende het onderzoek hebben wij echter
geconstateerd dat een aantal andere thema’s van groot belang is voor de ontwikkeling van
de prioritaire voorzieningen en voor de waardering daarvan door de bewoners van de
eilanden. Het gaat hierbij om de sociale gevolgen van de armoede, de problemen rond
jeugd en gezin, de problemen met de taal, en de verhouding tot Nederland. Deze thema’s
kwamen veelvuldig spontaan in de gesprekken naar voren en geven een beeld van de
zaken die door de bewoners relevant geacht worden in het dagelijks leven. Ook voor deze
aanvullende thema’s geldt dat er vaak een link met de transitie werd gelegd.
9.1 Economische ontwikkelingen
9.1.1 Economische situatie niet verbeterd
In de beleving van de bevolking, maar ook in die van de bestuurders, is de economische
situatie op de eilanden sinds 10 oktober 2010 niet verbeterd. Het leven op de eilanden is
duurder geworden vanwege de gestegen prijzen, terwijl de inkomens, maar ook de uit-
keringen, in de afgelopen jaren niet of nauwelijks zijn gestegen. Het gevolg van deze ont-
wikkelingen is een afname van de koopkracht. Dat is grofweg het beeld dat burgers, bedrij-
ven en bestuurders naar voren hebben gebracht in de vele gesprekken die op de eilanden
zijn gevoerd.
Dit beeld wordt bevestigd door de constatering van vele respondenten dat er in de aanloop
naar 10 oktober 2010 en in de periode daarna weliswaar veel plannen en voorstellen zijn
269 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
