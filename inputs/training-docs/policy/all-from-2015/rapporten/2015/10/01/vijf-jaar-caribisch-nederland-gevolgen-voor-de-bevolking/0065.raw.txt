dalen doorgaans de gemiddelde kosten per aangeboden eenheid. Producten en diensten
kunnen hierdoor goedkoper worden aangeboden naarmate de marktomvang toeneemt.
Omgekeerd nemen de gemiddelde kosten per eenheid toe bij een afnemende marktom-
vang, waardoor een product of dienst (zonder overheidsingrijpen) juist duurder wordt.
Kerncijfers per eiland
In tabel 2.1 is per eiland een aantal kerncijfers opgenomen. In bevolkingsaantallen is
Bonaire in 2014 circa tien keer zo groot als Saba en is Sint Eustatius ruim twee keer zo groot
als Saba. In oppervlakte komen de verhoudingen uit op 22,2 (Bonaire) en
1,6 (Sint Eustatius) ten opzichte van Saba. Naar verhouding is de bevolkingsdichtheid dus
2
het hoogst op Sint Eustatius (191 inwoners per km ) en het laagst op Bonaire (64 inwoners
2) 2
per km . Saba zit daartussenin (142 inwoners per km) . Deze verschillen werken ook door
in de omvang van het bruto regionaal product (brp), dat voor Bonaire het hoogste is.
Het eilandkarakter en de relatief kleine omvang van de eilanden wordt eveneens zichtbaar
in de handelsbalans: veel van de benodigde goederen en diensten op de eilanden wordt
ingevoerd van elders. Daarentegen is de waarde van de export op alle drie de eilanden
beperkt of zelfs te verwaarlozen. Wat betreft arbeidsmarkt is de arbeidsparticipatie op
Bonaire het hoogste. Dit eiland kent echter ook het hoogste werkloosheidspercentage.
Sectorstructuur
Gegevens over de arbeidsmarktsituatie op de drie eilanden worden door het cbs verzameld
middels de Labour force survey (lfs). Tot 2010 werd de lfs uitgevoerd door cbs
Nederlandse Antillen, daarna elke twee jaar door cbs Nederland. Op Bonaire werd dit
onderzoek voor het eerst uitgevoerd in 2010, in 2012 volgden Sint Eustatius en Saba.
De meest recente data voor de arbeidsmarkt voor Sint Eustatius en Saba verzameld voor
2010 hadden betrekking op 2001 en waren gebaseerd op de bevolkingstelling die eens in de
tien jaar werd uitgevoerd.
De uitkomsten van lfs’12 laten zien dat op alle drie de eilanden de overheid (incl. onderwijs
en zorg) een belangrijke werkgever is. Op Saba is het aandeel van deze categorie zelfs 43%.
Dit relatief hoge aandeel wordt mede veroorzaakt doordat veel (semi)publieke taken op de
eilanden officieel onder de overheid vallen. Daarnaast zijn er op alle drie de eilanden ook
relatief veel personen werkzaam in het segment handel, vervoer en horeca, waartoe ook
de toeristische activiteiten in belangrijke mate kunnen worden gerekend. Uitschieter met
37% is Sint Eustatius, wat te maken heeft met de aanwezigheid van NuStar, een internatio-
naal opererend bedrijf dat actief is in de op- en overslag van olie. Daarnaast is op Bonaire,
Sint Eustatius en Saba ook de bouwnijverheid nog relatief omvangrijk. Het segment land-
bouw, bosbouw en visserij is daarentegen op alle drie de eilanden gering van omvang. Dat
is opmerkelijk, omdat de grond er vruchtbaar is en groente en fruit tegen hoge kosten wor-
den geïmporteerd.
64 e c o n o m i e
