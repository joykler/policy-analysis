transitie zijn opgetreden. In totaal zijn circa 60 (groeps)gesprekken gehouden met ruim
150 professionals en stakeholders, en hebben zes inloopbijeenkomsten plaatsgevonden,
waarbij de onderzoekers hebben gesproken met circa 100 burgers. De vragen in deze
gesprekken waren erop gericht om het verhaal achter de cijfers te horen. Ingegaan is op de
situatie voor de transitie, de veranderingen die zouden plaatsvinden, de verwachtingen die
men daarover koesterde, wat goed is gegaan en wat niet, welke rol de verschillende par-
tijen hierin hebben gespeeld, de grootste knelpunten die (nog) bestaan en wat de verwach-
tingen voor de toekomst zijn. Bij bestuurders zijn deze vragen aangevuld met hun visie op
een binnen Nederland aanvaardbaar voorzieningenniveau, de specifieke omstandigheden
waar rekening mee zou moeten worden gehouden, en de relatie tussen lokale taken en
rijkstaken betreffende de prioritaire voorzieningen.
In hoofdstuk 9 zijn tien thema’s beschreven:
– economische ontwikkelingen sinds 10 oktober 2010;
– directe sociale gevolgen van de armoede;
– verhouding tot Nederland (‘wij-zij’);
– jeugd en gezin;
– sociale zekerheid;
– gezondheid en (gezondheids)zorg;
– onderwijs;
– taal;
– infrastructuur;
– veiligheid en criminaliteit.
In het kort geven we hier de meest genoemde bevindingen weer. Het betreft een weergave
van de percepties en opvattingen van de gesprekspartners; er wordt hier geen analyse door
de onderzoekers gegeven. Bij veel thema’s is er betrekkelijk weinig verschil tussen de
manier waarop burgers enerzijds en professionals en bestuurders anderzijds aankijken
tegen de problemen en ontwikkelingen op de eilanden. Bij enkele thema’s echter (gezond-
heidszorg, hoe kijkt men aan tegen het lokale bestuur) zijn deze verschillen er duidelijk wel.
Bedacht moet worden dat veel bewoners meerdere petten op hebben: zij zijn bijvoorbeeld
zowel eilandsraadslid als ondernemer, en daarnaast uiteraard ook bewoner van het eiland.
Veel problemen lijken door de geïnterviewde personen aan 10 oktober 2010 toegeschreven
te worden. Maar ook lang daarvoor waren er al maatschappelijke problemen. De bevolking
is altijd gemiddeld laagopgeleid geweest, armoede was er voorheen ook, alsmede opvoe-
dingsproblemen, grotendeels afwezige vaders, beperkte transportmogelijkheden, proble-
men die verband houden met de kleinschaligheid van de eilanden, enzovoort. De transitie
lijkt dit alles echter wel verder op scherp te hebben gesteld, mede vanwege hoge verwach-
tingen.
30 s a m e n v a t t i n g e n s l o t b e s c h o u w i n g
