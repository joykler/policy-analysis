8 Beleving van de bevolking
Evert Pommer
8.1 Een nieuw belevingsonderzoek
Een belangrijk onderdeel van het onderzoek naar de gevolgen van de bestuurlijke transitie
voor de bevolking, betreft de beleving van de bevolking zelf. Het gaat daarbij conform het
verzoek van de Raad van State vooral om de concrete maatschappelijke effecten die in het
dagelijkse leven van de eilandbewoners merkbaar zijn. Deze maatschappelijke effecten
moeten in het licht worden gezien van het voorzieningenniveau dat op de eilanden is gere-
aliseerd en de verwachtingen die de bewoners van eilanden hebben gekoesterd bij het ver-
krijgen van de nieuwe status. In dit onderzoek is de beleving van de bevolking op de vol-
gende wijze in kaart gebracht:
– via een representatieve enquête onder de volwassen bevolking van de drie eilanden
naar de beleving van de situatie na de bestuurlijke transitie;
– via intensieve gesprekken die zijn gevoerd met groepen van burgers op de verschil-
lende eilanden (zgn. focusgroepen).
Het onderzoeks- en adviesbureau Curconsult heeft op verzoek van de rijksvertegen-
woordiger, voor de jaren 2011, 2012 en 2013 een belevingsonderzoek over de nieuwe
situatie op de eilanden uitgevoerd onder de bevolking van Caribisch Nederland (’Samen
verder bouwen’). Het oordeel van burgers is gebaseerd op een representatieve steekproef
onder de eilandbewoners. Op verzoek van het Sociaal en Cultureel Planbureau heeft Cur-
consult dit onderzoek opnieuw uitgevoerd in april 2015. Daarbij zijn enkele vragen komen
te vervallen, zijn enkele vragen herhaald en zijn enkele nieuwe vragen toegevoegd. Vragen
die zijn komen te vervallen, hebben betrekking op voorzieningen die niet in dit onderzoek
zijn betrokken, zoals de belastingdienst en de immigratiedienst. De nieuwe vragen hebben
vooral betrekking op voorzieningen waarvoor de lokale overheid verantwoordelijkheid
draagt, zoals de infrastructuur en het beleid rond armoede en werkgelegenheid. Belangrijk
om te vermelden is dat bij elke prioritaire voorziening een open vraag is toegevoegd,
waarin elke respondent kan aangeven wat volgens hem/haar de twee belangrijkste punten
voor verbetering van de betrokken voorziening zijn. Op verzoek van de dsp-groep zijn ook
vragen opgenomen over de democratische legitimiteit. De dsp-groep voert het onderzoek
uit naar de werking van de nieuwe bestuurlijke structuur in Caribisch Nederland. Een ver-
antwoording van deze enquête, inclusief de rapportage van de uitkomsten, is in bijlage A
bij dit rapport opgenomen.
De belevingsenquête bevat 53 vragen over de door burgers ervaren leefsituatie op de
onderscheiden gebieden van overheidszorg, waarvan acht open vragen en vier vragen
waarin de respondent een rapportcijfer kan geven. Bij elf vragen met gesloten antwoord-
229 b e l e v i n g v a n d e b e v o l k i n g
