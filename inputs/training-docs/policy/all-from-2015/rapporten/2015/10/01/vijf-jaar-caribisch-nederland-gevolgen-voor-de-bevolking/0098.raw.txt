3.2.2 Gemaakte afspraken
In 2009 en 2010 zijn afspraken gemaakt tussen Caribisch en Europees Nederland over mari-
tieme zaken. Afgesproken is dat de eilanden verantwoordelijk zijn voor de exploitatie van
de haven. De meeste zaken die v贸贸r de staatkundige verandering door de Nederlandse
Antillen werden geregeld, zijn overgenomen door Europees Nederland. Ook zijn de meeste
zaken die v贸贸r 10 oktober 2010 al door de drie eilanden van Caribisch Nederland werden
geregeld, na de staatkundige verandering nog steeds de verantwoordelijkheid van
Caribisch Nederland.
Voor het beheer van de wateren rondom Bonaire, Sint Eustatius en Saba is op 10 oktober
2010 de Wet maritiem beheer bes ingesteld, waarin Rijkswaterstaat verantwoordelijk is
voor het beheer van de zee rondom Caribisch Nederland en voor de zorg voor vlot en veilig
scheepvaartverkeer, schoon water en waterveiligheid. Vanaf 2010 is de Inspectie van leef-
omgeving en transport verantwoordelijk voor het toezicht op maritieme activiteiten rond
Caribisch Nederland.
Specifiek voor Bonaire is in het bestuurlijk overleg van 22 april 2010 afgesproken dat
het rijk naast de vrije uitkering een jaarlijks geldbedrag beschikbaar stelt aan Bonaire voor onderhoud
van overheidsgebouwen (incl. schoolgebouwen) en infrastructuur (zoals luchthaven, zeehaven,
wegen), mits er meerjarige onderhoudsplannen aan ten grondslag liggen en uit de inhoudelijke door-
lichting van de goedgekeurde begroting van Bonaire ook de noodzaak daarvoor blijkt.
De zeehavens van Caribisch Nederland moeten voldoen aan internationale wet- en regel-
geving zoals Solas, Marpol en ilo. In Caribisch Nederland worden havenstaatinspecties
(port state control) geharmoniseerd uitgevoerd in het kader van het Caribbean Memorandum
1
of Understanding (CMoU) waar Nederland sinds juli 2011 lid van is.
Na 2010 zijn vervolgafspraken gemaakt tussen Europees en Caribisch Nederland, waarbij
onder andere is vastgelegd dat het ministerie van Infrastructuur en Milieu (IenM) techni-
sche ondersteuning voor de havenontwikkeling zal leveren. In december 2014 is besloten
dat er voor de periode tot en met 2020 21 miljoen euro vrijkomt ten behoeve van de infra-
structuur van Caribisch Nederland. Deze bijdrage is ook bedoeld voor de ontwikkeling van
de zeehavens van Bonaire en Saba.
In het Meerjarenprogramma 2015-2018 wordt aangegeven dat het ministerie van IenM
gaat investeren in de havens van Bonaire en Saba; de intentie is om 9 miljoen euro te
investeren in de haven van Bonaire en 3 miljoen euro in de haven van Saba.
97 f y s i e k e i n f r a s t r u c t u u r
