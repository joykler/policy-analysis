Schema 5.2
(Vervolg)
Inventarisaties 2008 
 
zuigelingen en Doet de wijkverpleging
kleuterzorg
 
verzorgingshuis/ Verpleeghuis voor 22 bewoners. Daarnaast dagopvang voor ouderen met
verpleeghuis/dagopvang dagelijks ca. 15 cliënten (speciale ruimte in nieuwbouw). Staat van het gebouw
is goed. Andere dagopvang in Chapelpiece Health & Recreational Center
Foundation, een privé-initiatief met een uitgebreid dagprogramma voor
ouderen
 
overige ouderenzorg Meals on wheels door vrijwilligers
Bron: De Brouwer (2008b); zie ook bijlage 2
Over de medische uitzendingen naar elders schrijft Via Medica in 2009 dat men op Sint
Eustatius voor medisch-specialistische zorg vrijwel volledig aangewezen is op zorg buiten
het eiland; ook is er slechts beperkte zorg van bezoekende specialisten (Van der Vange
2009: 17). Het proces van de uitzendingen wordt inefficiënt genoemd; het gaat daarbij om
het regelmatig heen en weer vliegen voor nu een test, dan een uitslag, dan weer een con-
trole. De terugkoppeling naar de huisartsen op Sint Eustatius is beperkt. Voor verwijzingen
naar Curaçao zijn lange wachtlijsten.
Een observatie van Via Medica over het zorggebruik op Sint Eustatius is dat er een grote
herhaalratio is: er zijn patiënten die wel vier keer per week komen (Van der Vange 2009: 15).
Mogelijk is er sprake van overconsumptie van zorg, mede doordat de dokter een brief
moet schrijven bij ziekte. Daarbij aansluitend staat in het rapport van Via Medica dat het
verwijsgedrag naar medisch-specialistische zorg door de huisartsen op Sint Eustatius, als
defensief wordt gezien: bij de minste verdenking wordt al gekozen voor doorverwijzing. De
bewoners worden als veeleisend gezien als het gaat om zorg en om verwijzingen naar zorg
elders. De communicatie tussen de dokters op het eiland en de medisch specialisten van
elders laat te wensen over. Overigens heeft dit rapport een veel positiever oordeel over het
Sint Maarten Medical Centre dan de igz.
In de plannen voor de korte termijn (2009-2012) ligt de nadruk op bouwplannen, zoals een
centrum voor jeugd en gezin waarin alle kinder- en jeugdvoorzieningen in ondergebracht
worden. Daar moet ook personeel voor komen. Verder staat de bouw van aanleuningwo-
ningen voor ouderen in de plannen, alsmede een uitbreiding van de verslavingszorg en
ruimtelijke uitbreiding in het ziekenhuis en verpleeghuis (o.a. spreekkamers voor medisch
specialisten en psychiatrie, opvang gehandicapten). De middellange termijn (2013-2016) is
gericht op dagopvang en huisvesting voor ouderen.
162 g e z o n d h e i d e n z o r g
