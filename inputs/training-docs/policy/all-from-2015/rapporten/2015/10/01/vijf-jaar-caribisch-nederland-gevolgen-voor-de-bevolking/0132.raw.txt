omvang van de school en de salariskosten. In Nederland gebeurt dat veelal via aparte rege-
lingen (bv. de gewichtenregeling), maar voor Caribisch Nederland is gekozen voor
verhoudingsgewijze toeslagen op de bekostiging. Een uitzondering betreft de bekostiging
van het mbo in Caribisch Nederland. Omdat voor de gebruikelijke mbo-bekostiging
gegevens ontbreken, is ervoor gekozen de mbo-leerlingen te bekostigen als waren zij leer-
lingen in het voortgezet onderwijs, met als argument dat de mbo-leerlingen hun onderwijs
volgen op een school voor voortgezet onderwijs.
De staatssecretaris concludeerde naar aanleiding van de onderzoeken dat de bekostiging
van scholen in Caribisch Nederland voldoende is om kwalitatief goed onderwijs aan te kun-
nen bieden. Een punt van zorg is wel het grote verschil tussen schoolbesturen in het toe-
zicht op de financiële en organisatorische situatie. Een aanscherping van de financiële
governance wordt dan ook van belang geacht. De eisen aan de begroting en de naleving
daarvan zullen worden opgeschroefd. Onder meer moet in het jaarverslag voortaan – net
als in Europees Nederland – een continuïteitsparagraaf worden opgenomen
(tk 2014/2015c).
Taal
In het primair onderwijs zijn Papiaments (Bonaire), Engels en Nederlands (alle drie de
eilanden) wettelijk verplichte vakken. Per eiland is uitgegaan van officieel twee gelijkwaar-
dige instructietalen: voor Bonaire is dat Nederlands en Papiaments; voor Saba en
Sint Eustatius zijn dat Engels en Nederlands. In het voortgezet onderwijs is Nederlands als
instructietaal de norm, aangezien wordt toegewerkt naar de Nederlandse examen-
structuur. Saba wijkt in dat opzicht af: hier is Engels de instructietaal en worden Engels-
talige examens (cxc) afgenomen, Nederlands is slechts een eindexamenvak.
In het praktijkonderwijs wordt niet geëxamineerd en is Nederlands slechts een van de ver-
plichte vakken. In het mbo geldt voor de hogere niveaus dat Nederlands de instructie- en
examentaal is; voor de lagere niveaus kan daarvan worden afgeweken. Op Saba zijn zowel
instructietaal als examens mbo in het Engels.
Hoewel de inspectie constateert dat het taalonderwijs veelal is verbeterd, blijft het een
probleem dat op de eilanden Nederlands als moedertaal of als tweede taal wordt onder-
wezen, terwijl het voor de meeste leerlingen een vreemde taal is. Vanwege de problemen
die scholieren met de taal ondervinden (Drenthe et al. 2014), wordt op Sint Eustatius met
ingang van het schooljaar 2015/’16 in het hele primair onderwijs en de eerste klas van het
voortgezet onderwijs overgestapt op Engels als instructietaal en wordt een Engelstalig
curriculum gehanteerd. In het voortgezet onderwijs vindt de invoering van Engels cohort-
gewijs plaats, zodat in schooljaar 2020/’21 het gehele onderwijs past in de nieuwe structuur
en daarmee overeenkomt met dat op Saba. Nederlands wordt aangeboden als vreemde
taal (tk 2014/2015a).
131 o n d e r w i j s
