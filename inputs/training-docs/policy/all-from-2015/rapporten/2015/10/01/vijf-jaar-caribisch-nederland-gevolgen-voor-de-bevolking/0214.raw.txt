saties worden voortgezet en, waar nodig, geïntensiveerd. Verder is afgesproken dat er een
organisatie komt waarbij de basispolitiezorg gegarandeerd wordt. Dit betekent dat een
aantal specifieke politietaken zoals handhaving van de openbare orde, het wijkgericht
werken, toezicht, afhandelen van incidenten, verlenen van hulp, optreden bij jeugd- en
zedendelicten, en eenvoudige recherchewerkzaamheden met voldoende kwaliteit door het
lokale korps uitgevoerd kunnen worden. Ten slotte zal voor Saba en Sint Eustatius worden
gestreefd naar een 24-uursbezetting van de politieposten en naar een betere bereikbaar-
heid van de meldkamer voor noodgevallen.
Op het laatste bestuurlijk overleg voor de transitie, gehouden op 20 november 2008 in Den
Haag, is een groot aantal concrete afspraken gemaakt over de inrichting van de veiligheid
in Caribisch Nederland. Deze afspraken hebben weliswaar voornamelijk betrekking op de
situatie voor de staatkundige transitie, maar zijn structureel van aard en werken dus door
in de situatie na de transitie. De afspraken betreffen uitsluitend de aard en omvang van
voorzieningen. Er zijn geen afspraken gemaakt over veiligheidsprestaties, bijvoorbeeld het
aantal technische sepots, opsporingspercentage enzovoort. De afspraken zijn samengevat
in kader 7.1.
Kader 7.1 Bestuurlijke afspraken gemaakt op 20 november 2008 in Den Haag
– Na de huidige succesvolle inzet zal Nederland ook voor 2009 en 2010 personeel van de
Koninklijke Marechaussee (KMar) ter beschikking stellen voor inzet op de eilanden. Op
Bonaire worden zeven man gestationeerd, op Saba en Sint Eustatius elk drie man. Daarnaast
zal recherchecapaciteit op Curaçao (7 fte) en Sint Maarten (6 fte) ook ingezet worden op
Bonaire, Sint Eustatius en Saba. De KMar zal tevens ondersteuning leveren op het gebied van
grenstoezicht, drugscontroles en de basispolitiezorg. Vanuit de rest van de pool wordt onder-
steuning geboden op recherchegebied voor de eilanden.
– In vervolg op de nieuwbouw/verbeteringen van de politiebureaus op Sint Eustatius en
Bonaire, zal Nederland nog in 2008 de middelen beschikbaar stellen voor de nieuwbouw/
verbetering van de politiehuisvesting op Saba (dit zijn extra middelen bovenop de eerderge-
noemde 6 miljoen euro).
– Nog in 2008 stelt Nederland maximaal 1 miljoen euro beschikbaar voor de politie (dit bedrag
is bovenop de eerdergenoemde 6 miljoen euro), voor een of meer van de volgende doelen:
de versterking van de gebiedsgerichte politiezorg / verbetering zichtbaarheid politie (voor 1
mei 2009 wordt gestart met een uitwisseling met de politie van Midden- en West-Brabant),
de vorming van een mountainbiketeam voor de politiesurveillance in Kralendijk en bijbeho-
rende opleiding van de mountainbikers (uiterlijk 1 mei 2009), de werving van lokaal en
Nederlands personeel voor de politie (start wervingscampagne uiterlijk 1 april 2009), en een
betere uitrusting voor de verkeersafdeling en recherche (de aanschaf van voertuigen voor de
politie, bv. een takelwagen).
– Nederland heeft voor 2008 middelen beschikbaar gesteld voor trainingen en daaraan gekop-
peld controles, ter bestrijding van mensenhandel en mensensmokkel (dit bedrag is bovenop
de eerdergenoemde 6 miljoen euro).
213 s o c i a l e v e i l i g h e i d
