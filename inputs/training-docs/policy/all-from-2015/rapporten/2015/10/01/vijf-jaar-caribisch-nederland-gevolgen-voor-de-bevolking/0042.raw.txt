op de eilanden en in het survey-onderzoek onder de burgers, meningen en indrukken zijn
gegeven over de rol van de diverse actoren, doen wij daar uiteraard verslag van.
Dit neemt niet weg dat de objectieve ontwikkeling van het voorzieningenniveau kan wor-
den vastgesteld, evenals welk beleid is gevoerd en wat de huidige stand van het voor-
zieningenniveau is. De hoofdstukken 3 tot en met 7 beschrijven dit. Mede op basis van
reeds uitgevoerd onderzoek en gesprekken die met betrokken deskundigen zijn gevoerd,
kan een relatie worden gelegd tussen beleid (input), voorzieningen (output) en de effecten
daarvan voor de bevolking (outcome). Hiervan is verslag gedaan in de hoofdstukken 8 en 9,
die gaan over de beleving en de waardering van de leefsituatie op de eilanden door de
bevolking en door bestuurders, beleidsmakers en professionals, vertegenwoordigers van
maatschappelijke organisaties en zakenmensen werkzaam in de prioritaire voorzieningen.
Bij de uitvoering van het onderzoek is een aantal aandachtpunten van belang, die hier wor-
den weergegeven. De toetreding van Caribisch Nederland als openbaar lichaam tot
bestuurlijk Nederland in 2010, is een nieuw feit. Het is nieuw voor Nederland en nieuw voor
de betrokken eilanden. Bovendien zijn er fundamentele verschillen in omstandigheden
tussen Europees en Caribisch Nederland, waarmee rekening dient te worden gehouden. In
het huidige Statuut voor het Koninkrijk der Nederlanden is in artikel 1, sub 2 opgenomen
dat Bonaire, Sint Eustatius en Saba elk deel uitmaken van het Nederlands staatsbestel,
maar dat voor deze eilanden regels kunnen worden gesteld en andere specifieke maatre-
gelen kunnen worden getroffen ‘met het oog op de economische en sociale omstandig-
heden, de grote afstand tot het Europese deel van Nederland, hun insulaire karakter, kleine
oppervlakte en bevolkingsomvang, geografische omstandigheden, het klimaat en andere
factoren waardoor deze eilanden zich wezenlijk onderscheiden van het Europese deel van
Nederland.’ Deze omstandigheden zijn van invloed op het voorzieningenniveau. Over de
concrete uitwerking van deze contextbepalende factoren zijn echter geen algemene richt-
lijnen opgesteld; per voorziening wordt bepaald welke factoren relevant zijn. Een ander
aandachtspunt is dat rekening moet worden gehouden met de gemaakte afspraak om nor-
men op te stellen voor een voorzieningenniveau dat binnen Europees Nederland aan-
vaardbaar is, rekening houdend met de genoemde verschillen in omstandigheden. Ten
slotte dient er rekening te worden gehouden met raakvlakken tussen het onderzoek naar
de werking van de wetgeving en het onderzoek naar de gevolgen voor de bevolking.
Het onderzoek dient zo feitelijk mogelijk een beschrijving te geven van de actuele situatie
in vergelijking met de situatie ten tijde van de transitie; waar mogelijk wordt dit uitgesplitst
naar ieder eiland afzonderlijk. Ook is het van belang de ontwikkeling van het voor-
zieningenniveau te plaatsen tegen de juiste achtergrond: de ontwikkeling van de econo-
mische situatie op de eilanden sinds de transitie. Dit voor zover dat mogelijk is op basis van
de beschikbare gegevens. De ontwikkeling van het voorzieningenniveau moet worden
geplaatst in het licht van de bestuurlijke afspraken die hierover zijn gemaakt en de
omstandigheden die hierop van invloed zijn.
41 v i j f j a a r c a r i b i s c h n e d e r l a n d
