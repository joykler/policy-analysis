9.3.2 Moeders hebben weinig tijd voor kinderen
Tweeoudergezinnen zijn een uitzondering op de eilanden; in de meeste gevallen is de vader
afwezig niet alleen letterlijk, maar ook figuurlijk, doordat alimentatieverplichtingen niet
worden nagekomen. De kinderen worden opgevoed door de (alleenstaande) moeder. Naar
schatting groeit 40% van de kinderen op de eilanden op in een eenoudergezin; op Sint
Eustatius ligt dit echter veel hoger (er worden getallen van 80% en 90% genoemd).
De heersende opvatting is overigens dat het de rol van vrouwen is om thuis uitsluitend
voor de kinderen te zorgen. De moeders werken echter en hebben soms meerdere banen
om voldoende inkomen te hebben. Om die reden worden de kinderen bij de grootmoeders
ondergebracht. Die hebben evenwel weinig energie en verouderde opvattingen over
opvoeding, die van generatie op generatie worden overgedragen. Kinderen hebben te wei-
nig rolmodellen of rolgezinnen, wat funest is voor hun toekomst: deze situatie gaat zich
herhalen als zij volwassen zijn.
Door de armoede krijgen kinderen soms te weinig en vaak ongezond te eten. Ongeveer
een op de tien kinderen komt zonder ontbijt op school. De lokale overheid en de kerken
voorzien in schoolontbijten voor deze kinderen
9.3.3 Veel huiselijk geweld
In gezinnen is er veel huiselijk geweld en seksuele problematiek. Het om. zei geschrokken
te zijn van de seksuele moraal op de eilanden, vooral op Sint Eustatius. De huiselijke pro-
blematiek wordt versterkt doordat mensen, mede door de armoede, bij elkaar intrekken.
Huizen zijn duur en het is moeilijk aan een woning te komen. Men woont niet zelden met
drie of vier generaties in een tweekamerwoning. Door de kleine behuizing en over-
bewoning door meerdere generaties is er sprake van veel huiselijk geweld, seksueel geweld
en incest. Van de jaarlijkse instroom in Caribisch Nederland van in totaal circa 35 ondertoe-
zichtstellingen (ots) heeft 30% te maken met incest. Vrouwen en kinderen verkeren in een
kwetsbare positie. Moeders blijven soms uit financiÃ«le overwegingen bij hun gewelddadige
echtgenoot.
9.3.4 Veel tienerzwangerschappen
Hoewel het aantal tienerzwangerschappen de laatste jaren afgenomen lijkt te zijn (er is
meer seksuele voorlichting gekomen door het centrum voor jeugd en gezin, maar ook op
school komt er langzaam meer aandacht voor), komen zwangerschappen op relatief jonge
leeftijd nog veel voor. Voor veel jonge meisjes is er weinig toekomstperspectief wat betreft
opleiding en het vinden van werk. Een kind krijgen geeft hun dan een doel in het leven en
geeft status. Niet in alle gevallen kunnen zij echter de verantwoordelijkheid aan. Er zijn
gevallen bekend waarin de jonge moeder haar baby of peuter alleen thuis liet om zelf uit te
kunnen gaan.
9.3.5 Weinig opgetreden
Hoewel deze jeugd- en gezinsproblemen gezien worden en bekend zijn bij familie of buurt-
genoten, spreken de mensen elkaar er weinig op aan. De sociale controle is weliswaar
278 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
