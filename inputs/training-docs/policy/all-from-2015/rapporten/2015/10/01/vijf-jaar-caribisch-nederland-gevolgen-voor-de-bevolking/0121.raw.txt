Mogelijke verbeteringen liggen op het terrein van passend onderwijs en leerlingenzorg,
zodat prestaties van zowel zwakkere als de betere leerlingen omhooggaan.
Ook op de school voor voortgezet onderwijs heerst een opbrengstgerichte cultuur, maar
hier voldoet de school niet aan de basiskwaliteit en krijgt zij het predicaat zwak. De leer-
prestaties en examenresultaten zijn laag, er zijn te veel gezakten, en het civiele effect van
de afgegeven diploma’s is te laag. De leerlingen zullen met hun diploma niet naar een
Nederlandse universiteit kunnen. Er is weliswaar een goed systeem van kwaliteitszorg,
maar dit richt zich vooral op docenten en veel minder op de leerlingen. Er is op de school
geen goed onderwijsprogramma voor de zwakke, meer praktisch ingestelde leerlingen en
evenmin voor de zeer goede leerlingen. Voorbereidend beroepsonderwijs ontbreekt
in 2008.
De sociale vormingsplicht is in 2008 nog maar net ingevoerd. De selectie verloopt nog niet
altijd juist (er worden bijvoorbeeld leerlingen geplaatst waar men in het voortgezet onder-
wijs geen raad mee weet), en de loopbaanbegeleiding moet beter, evenals de samenwer-
king met partners in de keten. De inspectie stelt dat samenwerking van de sociale vor-
mingsplicht met de school voor voortgezet onderwijs in de toekomst voor de hand ligt,
evenals een samenwerking met Sint Eustatius voor een beter aanbod.
Bonaire, Sint Eustatius en Saba
Vrijwel alle scholen op de drie eilanden kampen met een gebrek aan moderne leer-
middelen. Soms ontbreken boeken in het geheel en werken de leerlingen met kopieën.
Soms ook worden sterk verouderde of niet op de Caribische situatie toegesneden leer-
middelen gebruikt. Uit financiële overwegingen en vanwege het feit dat het Nederlands als
instructietaal of als vreemde taal een belangrijke rol speelt, worden vaak in Nederland ont-
wikkelde leermiddelen gebruikt, zonder deze evenwel aan te passen.
Het onderzoek van de inspectie in 2008 laat ook zien dat de huisvesting een probleem
vormt: veel schoolgebouwen zijn oud en slecht onderhouden.
4.3.2 Afspraken, norm en ambities
In diverse bestuurlijke overleggen zijn de specifieke afspraken voor onderwijs vastgelegd in
besluitenlijsten. Deze staan gerangschikt in kader 4.1.
120 o n d e r w i j s
