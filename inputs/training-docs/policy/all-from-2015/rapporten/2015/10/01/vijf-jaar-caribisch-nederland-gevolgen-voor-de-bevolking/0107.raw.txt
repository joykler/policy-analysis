Betaalbaarheid
10
In documenten en cijfermatige gegevens wordt aangegeven dat de energieprijs zeer sterk
is gestegen op zowel Bonaire als Sint Eustatius. Voor Saba kan lastig een inschatting wor-
den gemaakt. Van 2011 is wel bekend dat het gemiddelde geb- tarief met 15% is gestegen.
Er bestaan verder belangrijke meetverschillen tussen Sint Maarten enerzijds en Saba en
Sint Eustatius anderzijds. Sint Maarten wilde na de staatskundige hervorming niet langer
verantwoordelijk zijn voor de energievoorziening op de andere twee eilanden. De reden is
dat de energieopwekking op Sint Eustatius en Saba duurder is dan die op Sint Maarten, dat
eraan hechtte om vanaf de staatkundige hervorming de tarieven voor de eigen bevolking
zo laag mogelijk vast te stellen. Daarnaast is ook de inning van energierekeningen verbe-
terd. De strengere inning van rekeningen komt feitelijk neer op een verhoging van de prijs,
doordat mensen in plaats van de halve rekening, de gehele rekening betalen. Deze ‘prijs-
11
verhoging’ komt niet terug in de statistieken. Dit alles verklaart de gehele prijsstijging.
Schoon
Op alle drie de eilanden is sterk ingezet op het duurzamer maken van de energie-
voorziening. Bonaire heeft bijvoorbeeld de ambitie om op termijn over te schakelen op een
100% duurzame energievoorziening. De huidige groene energie komt enerzijds van een
windmolenpark en anderzijds van een dieselcentrale die zowel op conventionele diesel als
op biodiesel kan draaien. In 2015 werd bekend dat web in samenwerking met Oskomera
Solar Power Solutions een proefopstelling van 785 zonnepanelen geplaatst heeft op het
Barcaderaterrein op Bonaire. In het ontwikkelplan van Sint Eustatius wordt duurzame
energie eveneens genoemd als een van de speerpunten van het nieuwe beleid. Werd er
eerst ingezet op windenergie en zijn er meerdere testopstellingen gemaakt, nu is om prak-
tische redenen overgegaan op zonne-energie. Het openbaar lichaam van Saba heeft
aangegeven de voorkeur te hebben om in wind- of zonne-energie te investeren. Het
ministerie van Economische Zaken heeft in 2014 aangegeven de verliezen van sec over 2014
te zullen afdekken, maar daar in de daaropvolgende jaren geen middelen voor beschikbaar
te hebben. Binnen afzienbare tijd moet er op het eiland dus energie opgewekt worden uit
duurzame bronnen.
(Geen) Corporatie Governance
Naast de beschreven realisaties en knelpunten zijn op Bonaire in 2012 Ecopower, de toen-
malige energieproducent van Bonaire, en het Water- en Elektriciteitsbedrijf Bonaire (web)
een arbitrageprocedure gestart, omdat gesprekken over de uitleg van de overeenkomst
tussen Ecopower en web niet tot een structurele oplossing leidden. web was het oneens
met de manier waarop Ecopower de prijs van de elektriciteitsproductie berekende. Daarom
betaalde web op een gegeven moment de door Ecopower gevraagde prijs niet meer.
Ecopower werd echter door de arbiters materieel volledig in het gelijk gesteld. Deze uit-
spraak had tot gevolg dat web de kosten moest betalen die Ecopower in rekening bracht.
Hierdoor stegen niet alleen met terugwerkende kracht de prijzen van productie, distributie
en levering van elektriciteit, maar werd ook vanaf dat moment de energieprijs structureel
106 f y s i e k e i n f r a s t r u c t u u r
