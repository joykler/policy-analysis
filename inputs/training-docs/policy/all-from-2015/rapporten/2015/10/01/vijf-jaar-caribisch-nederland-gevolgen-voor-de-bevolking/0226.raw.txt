2014e: 51; tk 2014/2015: 3). Op Bonaire zijn vijf medewerkers van de srcn actief. Het blijkt
voor de srcn overigens lastig voldoende geschikt personeel op de eilanden te vinden.
Het ontbreken van jeugdstrafrecht in Caribisch Nederland en de bijbehorende voor-
zieningen maakt het lastig voor de Voogdijraad om de uitvoering van jeugdreclasseringsta-
ken op te pakken (RvdR 2014a: 12). De Voogdijraad, die op 10 oktober 2010 is ontstaan uit
het samenvoegen van de drie afzonderlijke voogdijraden in Caribisch Nederland, is verant-
woordelijk voor de uitvoering van taakstraffen en de jeugdreclassering (RvdR 2013b: 12) en
bestaat naast een directeur uit 6 fte aan medewerkers. Faciliteiten voor het begeleiden van
jonge criminelen zijn slechts zeer beperkt aanwezig in Caribisch Nederland. Zo kan een tbr-
behandeling niet in Caribisch Nederland worden uitgevoerd, maar zal een tbr-jongere
daarvoor naar Nederland moeten worden gestuurd. Dit bemoeilijkt uiteraard het functio-
neren van de Voogdijraad.
Vanaf de staatkundige transitie wordt meer jeugdcriminaliteit aan het licht gebracht en
wordt er strenger opgetreden, vooral tegen recidive. De Voogdijraad vormt een van de
partners in de veiligheidsketen. Er is veel contact met de andere partijen en er is regelmatig
overleg met justitie om de ketenzorg af te stemmen. Veel jeugdcriminaliteit heeft een
sociale achtergrond en in bewaring stellen lost deze problematiek niet op. Daarom wordt
steeds minder jeugd in bewaring gesteld (20 jeugdigen in 2010 en 2 in 2014).
Kinderen groeien vaak op straat op en opa en oma spelen een belangrijke rol in de opvoe-
ding. Een Europese opvoedingsstijl is moeilijk over te brengen. Al met al is het, aldus de
RvdR, duidelijk zichtbaar dat de Voogdijraad de afgelopen twee jaar grote stappen voor-
waarts heeft gezet, met name door de komst van een ervaren raadsonderzoeker (RvdR
2013b: 36). Op alle eilanden worden alle taken uitgevoerd. Een risico is wel dat de taken
slechts bij een beperkt aantal medewerkers belegd zijn. Mocht er een medewerker vertrek-
ken, dan komt de continuïteit al snel in gevaar (RvdR 2013b: 38).
7.6 Conclusie: gevolgen transitie en naleving gemaakte afspraken
Hoe staan de veiligheid en de veiligheidsvoorzieningen er thans, vijf jaar na de transitie,
voor? En zijn de bestuurlijke afspraken nagekomen? We zullen in deze concluderende para-
graaf voorzichtig antwoord proberen te geven op deze algemene vragen.
Het is belangrijk op te merken dat de afspraken die in 2008 zijn gemaakt (zie kader 7.1 in
§ 7.3), uitsluitend de aard en omvang van de veiligheidsvoorzieningen betreffen. Er zijn dus
geen prestatieafspraken gemaakt over bijvoorbeeld het ophelderingspercentage, aanrijtij-
den of het percentage sepots bij het openbaar ministerie. Ook zeggen de gemaakte afspra-
ken over voorzieningen niet in hoeverre de afgesproken niveaus van kwaliteit en kwantiteit
voldoende zijn voor het realiseren van het gewenste veiligheidsniveau. Sterker nog, het is
onduidelijk welk ambitieniveau precies wordt nagestreefd met betrekking tot de veiligheid
in Caribisch Nederland. Wel zijn er professionals die het huidige voorzieningenniveau op
een aantal punten onvoldoende vinden. De formatie van het Korps Politie Caribisch
Nederland (kpcn) is bijvoorbeeld sinds de transitie niet meegegroeid met de aanzienlijke
225 s o c i a l e v e i l i g h e i d
