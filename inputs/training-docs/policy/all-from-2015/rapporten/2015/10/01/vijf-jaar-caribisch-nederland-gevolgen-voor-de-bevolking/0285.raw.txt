De lokale overheden vinden echter dat szw de afgelopen jaren te afwachtend is geweest.
Zij vinden ook dat de communicatie met het ministerie van szw moeizaam en betrekkelijk
eenzijdig verloopt: er worden vooral regels opgelegd, maar daarover wordt volgens hen
nauwelijks overlegd. Nederland laat volgens de lokale overheid de koopkrachtproblema-
tiek te veel op haar beloop. Bij andere sectoren wordt de basis op orde gebracht, maar de
kosten van levensonderhoud vormen een groot probleem. Op Bonaire hebben volgens de
dienst Samenleving en zorg 600 huishoudens (2500 van de 19.000 inwoners) grote sociale
problemen, waarvan 200 zeer ernstige problemen. De armoede werkt door in alle andere
sectoren: meer criminaliteit, een slechtere gezondheid door ongezond eten, meer huiselijk
geweld en meer leerlingen met gedragsproblemen in het onderwijs. De professionals in
deze sectoren klagen hier steen en been over. Hun werk wordt hierdoor sterk gehinderd.
9.5.2 Aanzienlijke toename kosten van levensonderhoud
Doordat de prijzen vanaf 2008 sterk zijn gestegen, zijn de kosten van levensonderhoud
sterk toegenomen. Doordat de lonen en uitkeringen fors zijn achtergebleven bij de prijs-
ontwikkeling, is de koopkracht sterk gedaald. Velen geven de schuld aan de dollarisatie in
2011 en spreken over een een-op-een-conversie (1 gulden is 1 dollar geworden: factor 1,79).
Nagenoeg iedereen (burgers, bestuurders en professionals) is ervan overtuigd dat de prij-
zen daardoor sterk zijn gestegen.
Er heeft bij de dollarisatie geen prijscontrole door de lokale overheid plaatsgevonden, ter-
wijl zij daartoe wel gerechtigd is. Daarnaast worden de invoering van nieuwe belastingen
en de inning van oude achterstallige belastingen genoemd, de stijging van de wereld-
marktprijzen en monopolyvorming op de retailmarkt op de drie eilanden. Dit beeld wordt
bevestigd door een onderzoek van Ecorys/Curconsult (2012) over de achtergronden van de
koopkrachtontwikkeling in Caribisch Nederland, dat op verzoek van de ministeries van bzk
en Financiën is uitgevoerd. szw heeft daarom een verkenning laten uitvoeren naar de ont-
1
wikkeling van de armoede en het inkomen na 10 oktober 2010.
Op Bonaire worden in zo’n twintig supermarkten 36 producten (waren er eerst 125) voor
eerste levensbehoeften met 20% korting aangeboden (BonKompra). Dit verloopt moei-
zaam: producten zijn vaak afwezig of over de datum. Sommigen menen dat de winkeliers
dit systeem traineren. Er is nu op Bonaire ook een coöperatie die een palletverkoopmodel
hanteert voor levensmiddelen met lagere prijzen; onder andere doordat veel mensen geen
eigen vervoer hebben, loopt dit (nog) geen storm.
Steeds meer huishoudens onder het bestaansminimum
Er is geen officieel bestaansminimum vastgesteld. Er is wel een minimumloon, maar het
niveau van de onderstand is hier niet aan gekoppeld. Dit neemt niet weg dat geconstateerd
wordt dat veel huishoudens in behoeftige omstandigheden verkeren en veel huishoudens
met schulden te maken hebben. Toch komt men niet snel in aanmerking voor onderstand
(je mag tot op zekere hoogte niet bijverdienen, geen eigen woning hebben of andere ver-
2
dieners in huis hebben) en men redt het er ook niet mee. Telkens wordt door bezorgde
burgers, professionals en bestuurders de klacht naar voren gebracht dat er niet te leven is
284 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
