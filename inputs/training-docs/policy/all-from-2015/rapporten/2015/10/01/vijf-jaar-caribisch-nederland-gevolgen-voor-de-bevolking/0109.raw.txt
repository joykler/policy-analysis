de Antillen en wijkt daardoor af van de Telecommunicatiewet die in Nederland van
kracht is.
Europees Nederland is verantwoordelijk voor het verlenen van concessies en machtigingen
voor telecommunicatie, onder andere voor telefonie (vast en mobiel) en omroepen (Wet
telecommunicatievoorzieningen bes). De openbare lichamen hebben altijd het recht zelf
een concessie te nemen. Ze moeten dan wel voldoen aan dezelfde eisen als de andere con-
cessienemers.
3.6.3 Realisatie en knelpunten
Nieuwe kabelverbinding tussen eilanden inmiddels gerealiseerd
De grootste verandering na de transitie is de voltooiing van de kabelverbinding tussen
Saint Kitts, Sint Eustatius en Saba in 2013. In 2014 is ook de verbinding met Sint Maarten
17
afgerond. In 2010 was aangegeven dat de internetsnelheid voor de twee eilanden het
grootste probleem was op digitaal gebied. Vóór de kabelverbinding was de gemiddelde
internetaansluiting op Saba en Sint Eustatius een 256Kb- tot 512Kb-aansluiting. Na aanleg
van de kabel hebben inwoners gemiddeld een 1Mb-aansluiting. Dit is echter nog steeds
minder dan de aanbeveling van de Breedbandcommissie Verenigde Naties (itu), die stelt
dat een breedbandverbinding een minimale snelheid van 1,5Mb dient te hebben (bzk 2013).
De zeekabel is geheel gefinancierd door het ministerie van Binnenlandse Zaken en Konink-
rijksrelaties (bzk). De totale kosten bedroegen 8,9 miljoen euro. Dit is meer dan het dub-
bele van het bedrag dat het ministerie in 2011 beschikbaar had gesteld voor het ontwerp en
de aanleg van het kabelsysteem, namelijk 4,2 miljoen euro.
Aanbieders op Bonaire
De telecommarkt functioneert nog steeds niet optimaal, aldus de rijksvertegenwoordiger
in zijn derde voortgangsrapportage. Er zijn inmiddels twee vaste aanbieders en
vier mobiele aanbieders. Ook is er 4G te krijgen op het eiland.
Betaalbaarheid
Bewoners op Bonaire geven aan dat de kosten van de telecom hoog zijn, maar dat deze
niet significant zijn gestegen sinds de staatskundige verandering (Ecorys 2012).
Deze inschatting komt overeen met de consumentenprijsindex (cpi). Deze geeft aan dat de
prijzen voor communicatie op Bonaire in 2011 gestegen zijn en in de daaropvolgende jaren
gedaald, waardoor de cpi van 2014 nagenoeg gelijk is aan die van 2010. Op Saba en
Sint Eustatius is het de ervaring van huishoudens dat ze meer betalen voor hun telefoon,
internet en kabel-tv sinds de staatkundige verandering in 2011. Volgens de cpi zijn de prij-
zen echter gelijkgebleven (Ecorys 2012).
108 f y s i e k e i n f r a s t r u c t u u r
