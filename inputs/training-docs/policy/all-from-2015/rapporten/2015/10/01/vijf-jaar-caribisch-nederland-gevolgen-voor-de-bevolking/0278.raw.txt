ende problematiek is. Op Bonaire wordt in de verhalen de nadruk gelegd op een toe-
nemende kloof tussen arm en rijk. Op Sint Eustatius speelt door het vertrek van de School
of Medicine het probleem van onverhuurde appartementen, waarover wel vastgoed-
belasting moet worden betaald.
9.3 Jeugd en gezin
9.3.1 Jeugdproblematiek verergerd
Professionals in de zorg, de veiligheidsketen en het onderwijs op de drie eilanden maken
zich zorgen over de schending van de kinderrechten en over de toekomst van de jeugd.
De burgers en de bestuurders noemden deze problematiek minder. Het lijkt nog een taboe
te zijn om de problemen achter de voordeur te benoemen. De zwakke economische
situatie in veel gezinnen (werkloosheid, armoede), gecombineerd met het gemiddeld lage
opleidingsniveau van de ouders leidt tot veel problemen bij kinderen.
De stressvolle situatie thuis drukt op de kinderen en leidt tot veel gedragsproblemen en
agressie. Zelfs jonge kinderen van 11-12 jaar vertonen al veel agressie; kinderen zijn onder-
ling ook ruw in de omgang. Zij zien dat immers thuis bij de volwassenen en vinden dat
blijkbaar vanzelfsprekend. Hulpverleners melden dat de omvang van de jeugdproblema-
tiek op de drie eilanden relatief groter is dan in Nederland.
Deze situatie waarin het toekomstperspectief van veel ouders gering is, wordt verergerd
door de vele problemen met alcoholverslaving en drugsgebruik. Kinderen ontberen een
veilige plek om op te groeien. Jongeren leven veel op straat en voeden daar elkaar op.
Na 10 oktober 2010 is de economische problematiek in veel huishoudens verergerd en
daarmee ook de gezins- en jeugdproblematiek.
De eilanden kennen van oudsher een harde opvoedingscultuur. Ouders hebben beperkte
kennis van opvoedkundige zaken, zij voeden in het algemeen sterk directief en discipline-
rend op; fysieke straffen zijn heel gewoon op de eilanden. De zorgprofessionals zien veel
opvoedingsonmacht bij ouders, waardoor de kinderen zich emotioneel en sociaal niet
goed kunnen ontwikkelen. Deze problematiek is volgens betrokkenen op Sint Eustatius
ernstiger dan op de andere twee eilanden.
Komst van cjg en ggd maakt een verschil
Na 10 oktober 2010 zijn de centra voor jeugd en gezin van start gegaan en de ggd wordt
steeds actiever op de eilanden. De betrokkenen en de bestuurders hebben de indruk dat
deze centra en de ggd een verschil maken: niet alleen worden langzaam maar zeker pro-
blemen beter zichtbaar en bespreekbaar bij de bevolking, maar ook lijken de preventie- en
voorlichtingsactiviteiten (bv. tegengaan van alcoholgebruik, vergroten van de weerbaar-
heid van meisjes, consultatiebureau) gericht op ouders en op kinderen, hun vruchten af te
werpen.
277 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
