Ten aanzien van de norm dat leerlingen van de eilanden zonder problemen hun onderwijs
in Nederland moeten kunnen vervolgen, moeten we constateren dat gegevens ontbreken
om hier een uitspraak over te kunnen doen.
Jaarlijks maken enkele tientallen studenten gebruik van de opstarttoelage die de studie-
financiering aanvult, om in Europees Nederland een mbo-opleiding of een opleiding hoger
onderwijs te volgen. Een onbekend aantal studeert hier zonder gebruik te maken van deze
regeling. We weten echter niet of studenten afkomstig uit Caribisch Nederland (meer dan
andere studenten) problemen hebben met de aansluiting van hun vooropleiding op de
studie. Zelfs als er gegevens bekend zouden zijn over uitblijvend studiesucces dan wel
studie-uitval, valt niet te zeggen of tekorten in de vooropleiding of andere factoren daar
debet aan waren.
Een knelpunt – en daarmee een aangrijpingspunt voor verbetering – dat sterk naar voren
kwam, is de discrepantie tussen de moedertaal van de leerlingen en de instructie- en
examentaal op school. Op Sint Eustatius is daarom besloten tot Engelstalig onderwijs.
De staatsecretaris spreekt van een ingrijpende beslissing (tk 2014/2015a), maar een die
leidt tot een betere aansluiting bij de situatie van de leerlingen en, op termijn, naar ver-
wachting ook tot betere prestaties. Op Bonaire wordt de huidige situatie vooralsnog
gecontinueerd, met voor veel leerlingen een discrepantie tussen het Papiaments of Spaans
thuis en Nederlands op school.
Een ander knelpunt betreft de afwezigheid van speciaal onderwijs en een tekort aan
specialistische zorg voor een deel van de leerlingen met (een combinatie van) cognitieve
problematiek en gedragsproblematiek of met beperkingen. Zij worden nu opgevangen in
het reguliere onderwijs, maar de aanwezige zorg lijkt daarvoor niet altijd toereikend.
Noten
1 We beperken ons echter tot bespreking van het bekostigd onderwijs.
2 Aantallen volgens financiering op grond van de Wet studiefinanciering bes (opstarttoelage) voor een
opleiding in Nederland.
3 Bepaalde profielen in cxc-structuur komen overeen met de theoretische leerweg in het vmbo en met
havo.
4 tvet op niveau 1 is vergelijkbaar met de beroepsgerichte leerwegen in het vmbo. tvet op niveau 2 is
vergelijkbaar met mbo-2.
5 https://www.rijksdienstcn.com/onderwijs
6 Sinds de transitie is de school voor speciaal onderwijs op Bonaire een reguliere basisschool geworden,
maar vangt zij in de praktijk nog steeds veel leerlingen met cognitieve beperkingen en/of ernstige leer-
en ontwikkelingsstoornissen op.
Literatuur
cbs (2014). The Caribbean Netherlands in figures 2013. Den Haag: Centraal Bureau voor de Statistiek.
Drenthe, T., R.M. Allen, W. Meijnen, G. Oostindie en M. van Leeuwen-Laan (2014). Haalbaarheidsonderzoek
instructietaal Sint Eustatius. Den Haag: ministerie van Onderwijs, Cultuur en Wetenschap.
139 o n d e r w i j s
