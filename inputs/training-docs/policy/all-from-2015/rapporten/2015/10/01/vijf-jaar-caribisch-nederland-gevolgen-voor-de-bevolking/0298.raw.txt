king is bovendien analfabeet – op Bonaire bijvoorbeeld is dat volgens een van de profes-
sionals een kwart van de bevolking – of laaggeletterd.
9.8.2 Taal en cultuur
Taal en cultuur worden vaak in één adem genoemd, zo ook in de gesprekken op de eilan-
den. Van verschillende kanten wordt opgemerkt dat dominantie van het Nederlands niet
alleen ten koste gaat van de eigen taal, maar ook van de eigen cultuur van de eilanden.
In het onderwijs wordt dat bijvoorbeeld zichtbaar in het Nederlandse lesmateriaal, met
voorbeelden die ver af staan van de (Caribische) leefwereld van de leerlingen. Na 10 okto-
ber 2010 is de Nederlandse taal en cultuur, met name op Bonaire, dominanter geworden in
het openbare leven op de eilanden, wat Nederlanders in het voordeel plaatst ten opzichte
van de lokale bevolking.
Nederlanders nemen vaak de hogere posities in. Lokale hoger opgeleide bewoners hebben
minder kans op een baan bij de rcn of de ind als ze het Nederlands onvoldoende beheer-
sen. Veel correspondentie vindt immers plaats in het Nederlands en alle officiële over-
heidspublicaties zijn in het Nederlands.
In het onderwijs op Bonaire geven Nederlandse docenten les in de bovenbouw van het
voortgezet onderwijs. Lokale docenten die eveneens eerstegraads bevoegd zijn, geven
daarentegen les in de onderbouw, waar instructie in het Papiaments nog vaak nodig is.
Hoewel de Nederlandse docenten wel verplicht zijn om Papiaments te leren, doen zij dat
meestal niet. De communicatie tussen school en ouders laat mede daardoor te wensen
over. In de pauzes zoeken de Nederlanders elkaar op, net als de Bonairianen.
Herkenning van taal en cultuur leidt tot meer acceptatie. Zo wordt door de lokale bevol-
king de positie van vreemdelingen op het eiland als minder problematisch ervaren als ze
afkomstig zijn uit de Cariben of Zuid-Amerika; men herkent elkaars cultuur en spreekt vaak
dezelfde taal.
9.8.3 Onderwijs en taal
Sinds 10 oktober 2010 gelden er – met uitzondering van Saba – Nederlandse examens in
het onderwijs. Het onderwijs moest daarop worden aangepast. De meest cruciale vraag
wat betreft het onderwijs is: moet het onderwijs afgestemd zijn en zich ook richten op de
lokale Caribische setting, of moet het onderwijs een afspiegeling zijn van het onderwijs in
Europees Nederland en gericht zijn op het verder kunnen studeren in Nederland? In het
laatste geval ligt veel aandacht voor het Nederlands meer voor de hand dan in het eerste
geval. Saba en Sint Eustatius hebben gekozen voor het Engels, dat beter aansluit op de
lokale en regionale context.
Leerlingen in het nadeel
Verschillende bestuurders, professionals en bewoners geven aan dat de prestaties van leer-
lingen in het voortgezet onderwijs achterblijven door hun gebrekkige beheersing van het
Nederlands, de instructie- en examentaal op Bonaire en (thans nog) op Sint Eustatius,
297 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
