medische zorg, zodat ook het aantal medische uitzendingen naar elders sterk verminderd
kon worden.
Maar er is meer te melden: van publieke gezondheidszorg, waarvoor nu op elk eiland
beroepskrachten aan het werk zijn, tot ouderenzorg en verslavingszorg is veel bereikt.
De geneesmiddelenvoorziening is goed geregeld. De mondzorg is meestal goed. Er zijn
centra voor jeugd en gezin op elk eiland. De automatisering en medische verslaglegging is
op veel plaatsen opgepakt. Voor het medisch spoedvervoer vanaf Saba en Sint Eustatius
zijn twee helikopters beschikbaar.
Minder goed staat het ervoor met de verpleeghuiszorg op Saba, waar na het instellen van
verscherpt toezicht overigens forse verbeteringen zijn aangebracht. Het verpleeghuis op
Sint Eustatius is beter, maar een goede dagbesteding ontbreekt. Die is er wel in het door de
igz als goed beoordeelde verpleeghuis op Bonaire.
Voor de huisartsenzorg krijgen de big-geregistreerde Nederlandse huisartsen op Saba een
betere beoordeling van de igz dan de merendeels niet-big-geregistreerde huisartsen op
Sint Eustatius en Bonaire. Op Sint Eustatius dragen Nederlandse huisartsen bij aan het ver-
beteren van de zorg. Voor de huisartsen op Bonaire stelt de igz na- en bijscholing voor.
Ook voor de ggz vindt de Nederlandse werkwijze ingang bij de Stichting Verslavingszorg &
Psychiatrie Caribisch Nederland (svp-cn) van Sint Eustatius. Op Bonaire is de igz zeer te
spreken over het fact-team (flexible assertive community treatment).
De medische uitzendingen blijven veel discussie oproepen, met name aangaande logis-
tieke en bureaucratische procedures. Onlangs is op basis van een internationale vergelij-
king van de ziekenhuiszorg in de omgeving van Caribisch Nederland, door de minister van
vws besloten om geen wijzigingen aan te brengen in het ministeriële beleid om voor de
medische uitzendingen te verwijzen naar ziekenhuizen in Colombia en Guadeloupe.
Voor de verbeteringen lijken de volgende factoren verantwoordelijk te zijn:
– invoering van de zorgverzekering voor iedereen, met een breed vergoedingenpakket;
– investeringen in infrastructuur en apparaten, en via ict meetbaar maken van het han-
delen en de kosten;
– de controlerende, signalerende en sturende invloed van de igz, die beroeps-
beoefenaren en instellingen veel dichter volgt dan in Nederland;
– overdracht van kennis, kunde en standaarden door Nederlandse professionals die op
de eilanden werkzaam zijn, en steeds meer ook de inzet van Nederlandse profes-
sionals.
Deels is dit van te voren afgesproken (invoering zorgverzekering, investering in nieuwbouw
en apparatuur), maar deels ook is dit na 10 oktober 2010 pas gegroeid. Daarbij moet met
21 s a m e n v a t t i n g e n s l o t b e s c h o u w i n g
