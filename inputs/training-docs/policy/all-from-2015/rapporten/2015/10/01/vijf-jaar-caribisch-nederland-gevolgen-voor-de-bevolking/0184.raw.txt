mene ziektekostenverzekering en de onderstand, zijn daarbij van belang. Het aov-fonds zal
onder de minister van szw vallen; de rcn-unit Sociale Zaken zal de aov uitvoeren.
De besluitenlijst van november 2009 vermeldt voorts dat voor de hoogte van de aov niet
het minimumloon en uitkeringen in Nederland richtinggevend zijn, maar dat die wordt
gekoppeld aan de ontwikkeling van het minimumloon op de eilanden, met een jaarlijkse
aanpassing aan de ontwikkeling van de consumentenprijsindex. Daarbij wordt aangete-
kend dat het streven is de aov – net als het minimumloon en de onderstand – in de toe-
komst verder te verbeteren. De pensioenleeftijd voor de aov zal worden verhoogd naar
65 jaar, volgens het schema opgenomen in de besluitenlijst van april 2010. Dit bevat tevens
specifieke bedragen voor de aov. De regelgeving voor de aov is vastgelegd in de Wet aov
bes.
Arbeidsongeschiktheid
In de besluitenlijst zijn geen specifieke afspraken opgenomen voor arbeidsongeschikt-
heidsregelingen op de eilanden. De eilanden kennen geen arbeidsongeschiktheidsuitkering
zoals Europees Nederland die kent (wia, Wajong). De Wet ziekteverzekering bes en de Wet
ongevallenverzekering bes regelen het ziektegeld van werknemers in de eerste twee jaar
van hun ziekte of arbeidsongeschiktheid. Mensen die door ziekte of handicap langdurig
niet kunnen werken, vallen onder het Besluit onderstand bes. Personen die volledig en
duurzaam arbeidsongeschikt zijn en daardoor niet in staat zijn algemeen geaccepteerde
arbeid te verrichten, hebben recht op een toeslag op hun onderstandsuitkering.
De arbeidsverplichting die aan het uitkeringsrecht verbonden is, geldt niet voor degenen
die blijkens een keuring om medische redenen volledig en duurzaam arbeidsongeschikt
zijn.
6.3.3 Arbeid en arbeidsmarkt
Minimumloon
In het bestuurlijk overleg van 18 juni 2008 is afgesproken dat het mechanisme voor aan-
passing van de minimumlonen zoals vastgesteld in de landsverordening, zal worden ver-
eenvoudigd. Jaarlijks vindt aanpassing plaats op basis van prijsindexcijfers van het cbs.
Iedere drie jaar onderzoekt de minister van szw of er een bijzondere aanpassing nodig is en
consulteert daarbij het eilandbestuur.
In de besluitenlijst van november 2009 wordt de hoogte van het minimumloon per transi-
tiedatum vastgesteld. Leidend bij de vaststelling is de economische draagkracht van de
eilanden. Het minimumloon zal, evenals de uitkeringen, jaarlijks worden geïndexeerd.
Nadrukkelijk wordt vermeld dat er een gezamenlijk streven is om het minimumloon
– evenals aov en onderstand – in de toekomst verder te verbeteren binnen de randvoor-
waarden van economische draagkracht, evenwichtige sociale verhoudingen, specifieke
omstandigheden per eiland en budgettaire mogelijkheden binnen Nederland (zie o.a.
Besluitenlijst 2010).
183 a r b e i d , i n k o m e n e n s o c i a l e z e k e r h e i d
