Sinds 10 oktober 2011 is de Nederlandse wetgeving voor abortus en euthanasie ook in
Caribisch Nederland van kracht. Voor abortus bestaat sinds 2012 de mogelijkheid om dat
op kosten van het Zorgverzekeringskantoor op Bonaire te laten doen. Daarnaast wordt er
door middel van voorlichting aan preventie gedaan en is als extra preventieve maatregel
de anticonceptiepil gratis te verkrijgen via de zorgverzekering bes. Er wordt al het mogelijke
aan gedaan om abortus uit de illegaliteit te halen. De bevindingen van de inspectie en de
informatie van het ministerie zijn daarbij verschillende invalshoeken om naar de gezond-
heidszorg te kijken. Hierop aanvullend is het belangrijk om ook het perspectief van de bur-
ger weer te geven. Daarvoor verwijzen we naar het belevingsonderzoek in hoofdstuk 8. Het
perspectief van de professionals is te vinden in het verslag van de gesprekken op de eilan-
den (hoofdstuk 9).
Zorgvoorzieningen en zorggebruik op Sint Eustatius
Over het jaar 2000 rapporteert The St. Eustatius health study dat 80,7% van de bevolking
het afgelopen jaar de huisarts op Sint Eustatius bezocht heeft, 24,4% een medisch specia-
list op de Antillen, en 8,1% een medisch specialist daarbuiten. Een ziekenhuisopname op
de Antillen werd door 7,7% van de steekproef gerapporteerd, en 2,1% werd elders in het
ziekenhuis opgenomen. Als we deze resultaten uit 2000 vergelijken met de cbs-omnibus-
enquÃªte uit 2013, dan valt vooral het hoge percentage ziekenhuisopnames in 2013 op
(tabel 5.6). Verder is er een duidelijk verschil in het bezoek aan de tandarts. Dat is op Sint
Eustatius op jaarbasis veel lager dan in Nederland, hoewel er tussen 2000 en 2013 wel een
inhaalslag plaatsvindt. Een vergelijkbare ontwikkeling doet zich voor in het percentage dat
contact heeft met de fysiotherapeut.
159 g e z o n d h e i d e n z o r g
