hebben zich daarom gezamenlijk verbonden aan de zogenaamde integrale aanpak sociaal-
economische problematiek, waarbij de problematiek gelijktijdig en in samenhang wordt
4
aangepakt. Voor de integrale aanpak zijn vanuit de verschillende ministeries middelen ter
beschikking gesteld in de vorm van een bijzondere uitkering integrale projecten. Deze pro-
jecten hebben tot doel het verbeteren van de leefbaarheid, de re-integratie naar duurzaam
betaald werk en het bevorderen van de maatschappelijke participatie op het beleidsterrein
van de arbeidsmarkt, kinderopvang, armoede- en schuldenproblematiek, onderwijs, inte-
grale wijkenaanpak, zorg, sport en jeugd (Staatscourant 2013b; Staatsblad 2015). De mid-
delen worden als projectgelden uitgekeerd. Voor de periode 2014-2016 is hiervoor in totaal
een bedrag van 7,3 miljoen euro beschikbaar, circa 2,4 miljoen euro per jaar (Staatsblad
2015: 107). In de periode 2012-2014 is hiervoor gemiddeld 2,1 miljoen euro per jaar beschik-
baar gesteld. Om in aanmerking te komen voor deze gelden dienen de bestuurscolleges
van de openbare lichamen een projectvoorstel in. Voorbeelden van goedgekeurde pro-
jecten zijn job programs, versterking van de kinderopvang en armoedebestrijding (tk
2014/2015a; olb 2013 en 2014, zie kader 6.2). De financiële middelen voor de integrale aan-
5
pak worden via een (tijdelijke) bijzondere uitkering verstrekt. De verantwoording van de
6
afzonderlijke projecten vindt plaats via de jaarrekeningen van de eilandelijke overheden.
Elk jaar wordt door szw ten behoeve van het interdepartementaal overleg Caribisch
Nederland (de cn-tafel) een voortgangsrapportage opgesteld. In de tweede rapportage,
van 11 mei 2015, wordt een gematigd positief beeld geschetst van de integrale projecten.
De projecten komen vaak langzaam op gang en zijn nog niet allemaal structureel ingebed.
De stroeve start heeft vooral te maken met het vinden van goed personeel en het opzetten
van een sociale infrastructuur. Goed personeel is belangrijk omdat dit doorslaggevend is
voor het succes van een project. En heeft men eenmaal geschikte kandidaten gevonden,
dan blijken soms arbeidsvoorwaarden of de lokale situatie een obstakel te zijn. Ook conti-
nuïteit is een probleem omdat geschikte kandidaten nogal eens vroegtijdig vertrekken. Een
ander probleem waar men bij de projecten tegenaan loopt, is dat de problematiek waarop
het project betrekking heeft vaak ernstiger is dan verwacht. Zo blijken zelfstandig wonende
ouderen met beperkingen er slechter aan toe te zijn dan verwacht, evenals jongeren met
problemen; multiproblematiek speelt daarbij een belangrijke rol. Ten slotte is gebleken dat
projecten een langere aanlooptijd en meer tijd nodig hebben om tussentijds draagvlak te
behouden voor de gekozen richting en de aanpak te verduurzamen. szw heeft daarom
samen met bzk een langere looptijd van projecten mogelijk gemaakt. Ondanks deze moei-
lijkheden is szw overwegend positief over de resultaten van de integrale projecten. Als suc-
cesvolle projecten worden onder meer genoemd ‘Community service’ op Saba (re-integra-
tie van jongeren met een taakstraf), ‘Tour director’ op Sint Eustatius (opleiding als lokale
gids voor cruiseschippassagiers) en ‘Integrale wijkaanpak’ op Bonaire (opsporen van wijk-
problemen en bevorderen van zelfredzaamheid van bewoners).
195 a r b e i d , i n k o m e n e n s o c i a l e z e k e r h e i d
