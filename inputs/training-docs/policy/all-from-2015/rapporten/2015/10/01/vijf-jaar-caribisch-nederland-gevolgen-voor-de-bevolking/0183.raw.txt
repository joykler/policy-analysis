Nederland, wanneer de omstandigheden in Caribisch Nederland dat mogelijk maken.
Arbeidsinschakeling (‘werk boven inkomen’) zal daarbij op de eerste plaats komen. Ook de
besluitenlijst van het bestuurlijk overleg van 20 november 2008 stelt dat een in Nederland
aanvaardbaar voorzieningenniveau het uitgangspunt is, waarbij rekening wordt gehouden
met de omstandigheden ter plaatse en de hoogte van de uitkering vóór de transitie. In de
besluitenlijsten van november 2009 en april 2010 wordt voor de hoogte van de onderstand
niet het voorzieningenniveau van Europees Nederland gehanteerd, maar wordt gesteld dat
de ontwikkeling van uitkeringen op de eilanden wordt gekoppeld aan de ontwikkeling van
het minimumloon aldaar (zie minimumloon hierna). Daarbij wordt de opmerking geplaatst
dat er een gezamenlijk streven is de onderstand in de toekomst verder te verbeteren bin-
nen de randvoorwaarden van economische draagkracht, evenwichtige sociale verhoudin-
gen, specifieke omstandigheden per eiland en budgettaire mogelijkheden binnen
Nederland. De besluitenlijst van april 2010 geeft specifieke uitkeringsbedragen.
Vóór de transitie zijn de afspraken geconcretiseerd in een nieuwe wet betreffende de
onderstand. In het Besluit onderstand bes van 14 september 2010 is de regelgeving
omtrent de verlening van onderstand vastgelegd (Staatsblad 2010). De nota van toelichting
bij de wet geeft aan dat de bestaande situatie in Caribisch Nederland het vertrekpunt is
voor de wet- en regelgeving betreffende de onderstand. Zo is de hoogte van uitkering
zodanig dat belanghebbenden hetzelfde aan uitkering ontvangen als in de bestaande
situatie, en in een aantal gevallen zelfs meer. Wel is daarbij vermeld dat vanuit dit vertrek-
punt de regering een groeipad beoogt in te zetten naar een uitkeringssystematiek die over-
eenkomt met die in het Europese deel van het Koninkrijk. Het gaat daarbij zowel om de
invulling van de verplichtingen die aan de uitkering verbonden zijn en het toezicht op nale-
ving daarvan, als om de hoogte van de uitkering. Zo is voorzien in een jaarlijkse indexatie
van de bedragen en is afgesproken dat er een gezamenlijk streven bestaat de onderstand
in de toekomst verder te verbeteren, naar gelang de economische draagkracht en ontwik-
keling. Ook is er meer aandacht voor de plichten die tegenover het uitkeringsrecht staan en
de eigen verantwoordelijkheid van de burger om al datgene te doen wat nodig en mogelijk
is om in het eigen bestaan te voorzien. Niet nakomen van de verplichtingen heeft conse-
quenties voor het recht op onderstand en kan leiden tot verlaging of intrekking van de uit-
kering.
Algemene ouderdomsverzekering (aov)
In het bestuurlijk overleg van 18 juni 2008 is afgesproken dat de systematiek van de aov zal
aansluiten op de regeling voor de aow in Nederland, waarbij rekening wordt gehouden
met de specifieke omstandigheden in Caribisch Nederland. De besluitenlijst van het
bestuurlijk overleg op 20 november 2008 vermeldt echter dat de systematiek van de ‘oude’
aov een-op-een wordt omgezet naar de nieuwe situatie. Deze komt volgens de besluiten-
lijst in hoofdlijnen overeen met die van de aow. Voor het structurele niveau van de uit-
keringen worden de maatschappelijke behoeften en economische mogelijkheden in aan-
merking genomen. De effecten van de invoering van andere voorzieningen, zoals een alge-
182 a r b e i d , i n k o m e n e n s o c i a l e z e k e r h e i d
