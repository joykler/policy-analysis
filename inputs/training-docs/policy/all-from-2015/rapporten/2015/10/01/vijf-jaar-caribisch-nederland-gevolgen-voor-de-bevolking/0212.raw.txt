plichtambtenaar, de politie en de school, om zo schoolverzuim en kleine delicten aan te
pakken (tk 2011/2012a: 5).
Sinds 2010 is alles erop gericht jeugdcriminaliteit te voorkomen. Hiervoor zijn drie zoge-
naamde interventiemodellen geïntroduceerd, voor lichte, gemiddelde en ernstige jeugdcri-
minaliteit: respectievelijk Halt-afdoening, het Officiersmodel waarbij aangifte wordt
gedaan die kan worden afgedaan door de officier van justitie, en het Rechtersmodel waar-
bij de verdachte onherroepelijk voor de rechter verschijnt. Doel is te voorkomen dat min-
derjarigen moeten worden opgesloten. Deze aanpak heeft ertoe geleid dat het aantal min-
derjarige verdachten ingeschreven bij het om sterk is gedaald, van 41 in 2008 naar 26 in
2011 (tk 2011/2012b: 3).
Toch blijft jeugdcriminaliteit een groot probleem in Caribisch Nederland, vooral op
Bonaire. Daar lijkt, in tegenstelling tot de Bovenwindse eilanden, de (jeugd)criminaliteit
verder toe te nemen (Kloosterboer 2013: 10). Ook op Saba en Sint Eustatius voeren
geweldszaken de boventoon (om 2014: 26). Een van de oorzaken die hiervoor wordt aange-
wezen, is de eerdergenoemde disfunctionele familiestructuur op de eilanden.
Daarnaast is het, onder andere door de armoede in Caribisch Nederland, voor jongeren
minder vanzelfsprekend om te gaan werken voor hun geld in plaats van het te stelen
(Mooij et al. 2013: 100). Ook vervelen jongeren zich, omdat ze niet veel te doen hebben op
de eilanden – verveling die kan resulteren in criminaliteit (Kloosterboer 2013: 10). Voor het
oprichten van een veiligheidshuis, zoals in Europees Nederland, zijn er te weinig jongeren
op de Cariben (tk 2011/2012b: 1). Een hoofdinspecteur van de Raad voor de Rechtshandha-
ving wijst er daarnaast op dat de aanwezigheid van een groot vliegveld, in het bijzonder
Bonaire, kwetsbaar maakt voor allerlei vormen van criminaliteit die van buiten het eiland
komt, zoals drugscriminaliteit. Dat komt volgens de voormalig hoofdofficier van Justitie
ook door het gemak waarmee men onopgemerkt van Curaçao naar Bonaire kan varen.
7.2 Het Nederlands Caribisch veiligheidsstelsel
De veiligheidsketen in Caribisch Nederland bestaat, net zoals in Europees Nederland, uit
een aantal onderdelen. De belangrijkste veiligheidsvoorziening is de politie. Sinds 10 okto-
ber 2010 hebben de bes-eilanden hun eigen politiekorps, het Korps Politie Caribisch
Nederland (kpcn). Het kpcn heeft een formatie van 153,5 fte en, in 2014, een bezetting van
7
143 fte. De volgende stap in de veiligheidsketen is het openbaar ministerie (om). De eilan-
den van Caribisch Nederland hebben sinds de transitie hun eigen zelfstandig om, het Parket
Bonaire, Sint Eustatius en Saba. Curaçao en Sint Maarten hebben ook elk hun eigen om.
Aan het hoofd van deze drie om’s staat een gezamenlijke procureur-generaal, van wie het
parket zich op Curaçao bevindt (Parket Bonaire 2014: 4). Veroordeelden kunnen ten slotte
in de gevangenis op Bonaire belanden. Op Saba en Sint Eustatius zijn enkele politiecellen
aanwezig, waar verdachten tijdelijk kunnen worden vastgezet. Op Bonaire bevindt zich een
reguliere gevangenis, die wordt beheerd door de Justitiële Inrichting Caribisch Nederland
Bonaire (jicn). De totale capaciteit van jicn bedraagt 122 plaatsen en de formatie van 112 fte
211 s o c i a l e v e i l i g h e i d
