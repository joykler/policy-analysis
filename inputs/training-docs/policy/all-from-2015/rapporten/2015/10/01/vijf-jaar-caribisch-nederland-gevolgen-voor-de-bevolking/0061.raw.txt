alleen ongelijker dan in Europees Nederland (verhouding inkomen hoogste 25% / laagste
25% = 12 in Caribisch Nederland en 5 in Europees Nederland), maar ook moeten de laagste
inkomens het met aanzienlijk minder doen. Het gemiddelde besteedbaar inkomen van een
huishouden in de laagste 25%-groep in Caribisch Nederland bedraagt 33% van dat in
Europees Nederland; bij de hoogste 25%-groep betreft dit 81%.
De economische prestaties van de eilanden, afgemeten aan de binnenlandse productie
(bbp), ligt, gecorrigeerd voor verschillen in koopkracht, globaal op 45% van het niveau in
9
Europees Nederland. De eilanden voeren voornamelijk goederen en diensten in en expor-
teren weinig. De handelsbalans voor de eilanden is dan ook sterk negatief, zeker in verge-
lijking met het bbp.
De geregistreerde criminaliteit ligt in Caribisch Nederland als geheel op een niveau verge-
lijkbaar met dat in Europees Nederland. Op Bonaire is dit niveau hoger dan in Europees
Nederland en op Saba en Sint Eustatius lager. Ook het aantal mensen dat zegt het afgelo-
pen jaar slachtoffer van een misdrijf te zijn geweest, bevindt zich in Caribisch Nederland op
een vergelijkbaar niveau als in Europees Nederland, maar mensen voelen zich in Europees
Nederland wel vaker onveilig.
Het autobezit ligt in Caribisch Nederland op een iets hoger niveau dan in Europees
Nederland, maar Saba vormt hierop een uitzondering. Daarentegen is de toegang tot inter-
net duidelijk lager dan in Europees Nederland, waar nagenoeg elk huishouden over inter-
net beschikt. Bijna alle inwoners zijn aangesloten op het elektriciteitsnet (98%) en het
overgrote deel (96%) beschikt over een mobiele telefoon. Daarbij is er weinig verschil tus-
sen de eilanden. Op Bonaire beschikt 95% van de huishoudens over een aansluiting op het
drinkwaternet, dat wordt gevoed door zeewater dat met behulp van elektriciteit is ontzilt.
Op Saba en Sint Eustatius wordt drinkwater door tankwagens aan huis bezorgd en op Sint
Eustatius is vanaf 2013 ook een drinkwaternet operationeel.
De gezondheidstoestand verschilt op een aantal punten tussen Europees en Caribisch
Nederland. Met name overgewicht en overmatig alcoholgebruik zijn in Caribisch Nederland
aanzienlijk hoger dan in Europees Nederland. De ongezonde leefstijl in Caribisch Nederland
vinden we alleen terug in de ervaren gezondheid van de inwoners van Bonaire. Circa 74%
van de Bonairianen voelt zich gezond tegenover circa 80% van de Europese Nederlanders.
De inwoners van Saba en Sint Eustatius onderscheiden zich in ervaren gezondheid niet van
Europees Nederland.
1.8 Opzet van de rapportage
De rapportage is opgezet langs de lijnen van de prioritaire voorzieningen. Daarbij zullen de
onderzoeksvragen per voorziening worden behandeld. Centraal hierbij staan de afspraken
die zijn gemaakt, de normen die hieruit voortvloeien, de specifieke omstandigheden die
60 v i j f j a a r c a r i b i s c h n e d e r l a n d
