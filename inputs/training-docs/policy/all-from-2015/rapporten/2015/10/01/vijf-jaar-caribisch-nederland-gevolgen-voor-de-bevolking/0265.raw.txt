Tweede Kamer. Voor de bevolking is niet altijd duidelijk welke taken het lokale bestuur toe-
behoren en welke de rijksdiensten ter plaatse (rcn) of Den Haag. Daardoor kunnen lokale
bestuurders ook makkelijk de schuld afschuiven voor zaken die volgens burgers niet goed
gaan naar de rcn of Den Haag. Sommige deelnemers aan de focusgroepen vinden dat
lokale bestuurders hun eigen verantwoordelijkheid niet nemen, bijvoorbeeld voor de
sociale woningbouw, en dat ze door een gebrek aan capacity en capability onvoldoende
gebruikmaken van fondsen die in Den Haag beschikbaar zijn. Algemeen is de indruk dat het
lokale bestuur misschien wel zijn best doet, maar in de beleving van de bevolking toch te
weinig doet.
8.9 Conclusies
Het belevingsonderzoek geeft een duidelijk beeld. Op het gebied van onderwijs en gezond-
heidszorg is volgens de bevolking veel ten goede gekeerd sinds de bestuurlijke transitie en
zijn we op de goede weg. Op het gebied van de veiligheid is het beeld gemengd: deels ver-
beteringen, maar deels ook verslechteringen. Ronduit somber zijn de bewoners over de
sociaaleconomische situatie en het leven en wonen op de eilanden. De meeste burgers vin-
den dat de eigen situatie en de situatie op de eilanden is verslechterd. Dat gevoel heerst
vooral op Sint Eustatius en minder op Saba. Op Bonaire overheerst eveneens het negatieve
sentiment, maar minder dan op Sint Eustatius. Vooral de sterk toegenomen kosten van
levensonderhoud voeden het negatieve sentiment. Circa 70% van de eilandbewoners vindt
de koopkracht verslechterd en slechts 10% vindt dat de koopkracht is verbeterd. Hierbij zijn
de verschillen tussen de eilanden gering. Over de infrastructuur zijn de eilandbewoners wel
verdeeld. Vooral de staat van de wegen is de Statianen en ook wel de Bonairianen een
doorn in het oog. De internetverbindingen en de drinkwatervoorziening laten vooral vol-
gens de Bovenwinders te wensen over.
Hoewel de bewoners van de eilanden somber zijn over de ontwikkelingen in de afgelopen
vijf jaar, zijn ze optimistischer over de toekomst. Ook hier zijn er verschillen tussen de
eilanden, met Sint Eustatius als meest negatief oordelend eiland en Bonaire als minst
negatief. Op Bonaire en Saba is 40% van de bewoners van mening dat de situatie de afge-
lopen jaren is verslechterd en verwacht 20% in de komende jaren een verslechtering.
Op Sint Eustatius vindt bijna 65% van de bewoners dat de situatie de laatste jaren is ver-
slechterd en verwacht een kleine 35% de komende jaren een verslechtering. Het beeld van
de toekomst is dus gunstiger dan het oordeel over het verleden. Dit neemt niet weg dat de
vermindering van de koopkracht tal van maatschappelijke problemen oproept en het
dagelijks bestaan ontregelt. Sommige mensen hebben meerdere banen om het hoofd
boven water te houden, hebben moeite om zelfstandig te wonen, zien hun kinderen
opgroeien in een klimaat van stress en armoede, zien dat voedsel- en ontbijtpakketten
worden uitgedeeld en zien de criminaliteit stijgen.
264 b e l e v i n g v a n d e b e v o l k i n g
