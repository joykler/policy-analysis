5 Gezondheid en zorg
Sjoerd Kooiker
Dit hoofdstuk behandelt de gezondheidstoestand van de bewoners van Caribisch
Nederland en beschrijft de ontwikkelingen in het niveau van de zorgvoorzieningen, van de
toestand voorafgaand aan de transitie in 2010 tot eind 2014. We geven de afspraken over
de voorzieningen weer die er vóór de transitie gemaakt zijn en hoe er gewerkt is aan de
realisering hiervan. Naast een algemeen deel over de organisatie van de zorg, de financie-
ring ervan en enkele overkoepelende gegevens, is het merendeel van het hoofdstuk gewijd
aan beschrijvingen voor de afzonderlijke eilanden; deze gaan eerst over de gezondheids-
toestand (§ 5.1) en daarna over de zorgvoorzieningen ((§ 5.2). De conclusies staan in para-
graaf 5.3. We beginnen steeds bovenwinds, bij Saba en Sint Eustatius, gevolgd door het
benedenwindse Bonaire.
5.1 Gezondheid en leefgewoonten
Levensverwachting op Caribisch Nederland
De meest objectieve, maar beperkte indicator van de gezondheid is de sterfte en de daaruit
berekende levensverwachting. Het cbs heeft een schatting gemaakt van de levens-
verwachting voor Caribisch Nederland, waarbij aangetekend moet worden dat deze door
het geringe aantal sterfgevallen met de nodige onzekerheid omgeven is. De levens-
verwachting bij geboorte in Caribisch Nederland is 80,2 jaar (1 januari 2013) (figuur 5.1). Dit
is 0,9 jaar lager dan in Europees Nederland. De geschatte levensverwachting laat eerst een
daling zien tot 2004 en daarna een opgaande lijn. Ook de levensverwachting voor
personen van 65 jaar vertoont een duidelijke verbetering, van 17,0 jaren in 2004 naar
19,3 jaren in 2012. Een verklaring voor deze verbetering is (nog) moeilijk te geven: het kan
te maken hebben met selectieve migratie, maar ook met een daadwerkelijke verbetering
van de gezondheidstoestand.
142 g e z o n d h e i d e n z o r g
