eilandbewoners ontoereikend. Saba wordt als positief voorbeeld genoemd van onderwijs
dat wordt gegeven in de moedertaal van de leerlingen; de keerzijde vindt men dat leerlin-
gen daar het Nederlands niet goed beheersen.
Docenten zullen moeten worden (om- of bij)geschoold in het Engels en in het toewerken
naar de nieuwe examenstructuur. Deze bijscholing gaat volgens de leraren echter ten koste
van andere activiteiten, zoals de naschoolse opvang.
9.9 Bestuurlijke verhoudingen: ‘wij en zij’
9.9.1 Teleurstelling
Rond 10 oktober 2010 waren er hoge verwachtingen bij de bevolking over wat de nieuwe
status en nauwere band met Nederland hun zou brengen; maar er was ook scepsis. Vijf jaar
later is men overwegend positief over de veranderingen in de zorg en het onderwijs. Maar
er is ook teleurstelling over zaken die al voor 10 oktober 2010 speelden, zoals armoede en
de sociaaleconomische situatie, maar waar Nederland geen verandering in heeft weten te
brengen. Bewoners zeggen soms zich een tweede- of zelfs derderangsburger te voelen in
een vergeten deel van Nederland. Volgens een van de bestuurders is de kernvraag of de
eilanden nu wel of niet deel uitmaken van Nederland. De wijze waarop Den Haag verande-
ringen doorvoert, valt soms verkeerd. Het lokale bestuur en sommige professionals willen
dat er meer maatwerk komt; en men wil meer ruimte en zeggenschap. Bewoners willen
niet dat er vóór hen wordt gedacht, maar met hen, en dat lokale expertise niet alleen meer
wordt erkend, maar ook wordt benut.
Te snel en te vaag
Zowel lokale bestuurders als professionals en de gewone bewoners menen dat de transitie
te snel is doorgevoerd. De bevolking zegt te weinig tijd te hebben gekregen om zich voor te
bereiden op de transitie, en het doorvoeren van Nederlandse wetten vindt men soms
ondoordacht. De destijds vastgelegde afspraak over een voorzieningenniveau dat ligt op
een binnen Europees Nederland aanvaardbaar niveau, is volgens lokale bestuurders vaag:
‘niemand weet wat dat inhoudt.’ Er valt in de praktijk niet mee te werken.
Meten met twee maten
Een algemeen gevoelen bij de bewoners is dat Nederland wetten een-op-een laat gelden
als dat in het voordeel van Nederland is, en uitzonderingen daarop maakt waar het
Nederland eveneens beter uitkomt: Nederland meet volgens velen met twee maten.
In paragraaf 9.5 is uitvoerig ingegaan op de verschillen in sociale zekerheid. Nergens ver-
schilt de lokale norm zo sterk van de Nederlandse als op dit gebied. Bewoners begrijpen
niet waarom de aov-uitkering en de onderstand zo laag zijn dat mensen onder de
armoedegrens moeten leven. Toeslagen zoals in Nederland ontbreken: huursubsidie ont-
breekt en kinderbijslag wordt pas nu – en beperkter dan in Nederland – ingevoerd.
Openbaar vervoer op en tussen de eilanden ontbreekt. Bewoners zijn voor een aantal
zaken aangewezen op de andere eilanden in het gebied en moeten daarvoor dure vlieg-
300 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
