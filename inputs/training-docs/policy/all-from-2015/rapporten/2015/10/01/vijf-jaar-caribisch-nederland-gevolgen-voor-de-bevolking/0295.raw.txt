ren (skj) uitvoert en mbo-1-opleidingen aanbiedt. Het skj-aanbod is officieel voor jongeren
tussen de 18 en 24 jaar, maar er zijn ook drop-outs van 16 en 17 jaar die zich bij de organisa-
tie melden. Er zijn volgens sommige bewoners te weinig stageplekken voor jongeren in het
beroepsonderwijs. Bovendien zou het (v)mbo te weinig praktisch en te theoretisch zijn en
onvoldoende aansluiten op de behoeften van de arbeidsmarkt. De overgangen in het
onderwijs verlopen evenmin vlekkeloos. Op Sint Eustatius ziet men verschillen tussen de
basisscholen in de mate waarin ze aansluiten op het voortgezet onderwijs. Op Saba is men
van mening dat de aansluiting van secundair op tertiair onderwijs niet voldoet.
9.7.5 Aantrekken en behouden van leraren
Een groot probleem op alle eilanden is het aantrekken en behouden van goede leraren,
directeuren en bestuurders. De professionals wijten dat aan het lagere salaris en de hoge
kosten voor levensonderhoud, én aan de grote sociale problematiek in het onderwijs.
Sinds 10 oktober 2010 is het aantal leraren uit Nederland op de eilanden gestegen. De sala-
rissen in het onderwijs zijn op de eilanden echter lager dan in Nederland. Zelfs tweeverdie-
ners kunnen volgens betrokkenen niet goed leven van een salaris in het onderwijs; er zijn
leraren die daarom ’s avonds in de horeca werken. De betere leraren trek je dan ook niet
aan met deze salarissen, zo stelt men. Er wordt gewerkt met driejaarscontracten, daarna
zou het contract moeten worden omgezet in een vast contract. Veel leraren vertrekken
echter na drie jaar, maar soms al eerder.
Volgens een van de professionals is de zorgproblematiek in het onderwijs ernstiger dan op
een gemiddelde achterstandsschool in Nederland en zou iedere leerling hier zwaarder tel-
len. Juist vanwege die problematiek heeft men behoefte aan breder opgeleide leraren,
leraren die zijn opgeleid om met zorgleerlingen om kunnen te gaan. Deze zijn moeilijk te
krijgen.
Gekwalificeerd personeel lastig te vinden
Op alle eilanden is sprake van een braindrain; de eilanden zelf hebben nauwelijks een aan-
bod voor vervolgonderwijs en de jongeren die verder willen leren, moeten naar elders.
Bestuurders en professionals op de eilanden zouden graag zien dat deze jongeren na het
voltooien van hun opleiding weer terug komen op hun eiland. Tegelijkertijd zien zij in dat
de eilanden, gezien de kleinschaligheid en het gebrek aan loopbaanmogelijkheden, voor
hoger opgeleiden weinig aantrekkelijk zijn. In het onderwijs zou men graag lokale leraren
willen aantrekken, maar die zijn er nauwelijks. De lokale leraren die er zijn, hebben boven-
dien niet altijd het verlangde niveau. Voor een schoolleiding is het dan soms lastig kiezen.
Op Sint Eustatius en Bonaire signaleert men een kloof tussen lokale docenten en
Nederlanders. Schooldirecties zeggen dat de eilanden soms als springplank worden benut
door mensen uit Nederland.
Door het komen en gaan van (de betere) leraren is er geen sprake van een hecht team van
docenten, en ook de band met leerlingen is bij zo veel wisselingen matig. Er wordt volgens
een docent te veel geïnvesteerd in de professionalisering van personen en te weinig in de
school zelf. Als die personen vervolgens weer vertrekken, blijft de school met lege handen
294 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
