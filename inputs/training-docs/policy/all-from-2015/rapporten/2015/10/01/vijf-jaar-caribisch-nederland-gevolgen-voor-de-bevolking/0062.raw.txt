tot een afwijkend voorzieningenniveau leiden en de mate waarin de gemaakte afspraken
zijn nagekomen. De analyse van gemaakte en gerealiseerde afspraken wordt per voorzie-
ning uitgevoerd. Elk hoofdstuk begint met een korte karakterisering van de situatie waarin
de bevolking zich op het betreffende beleidsgebied bevindt en het gebruik van de betrok-
ken voorzieningen op basis van bestaande statistieken. Daarbij zal niet alleen aandacht
worden besteed aan kwantitatieve, maar ook aan kwalitatieve aspecten van de voorzie-
ning. Vervolgens wordt een kernachtige beschrijving gegeven van het huidige stelsel en de
situatie zoals die was voor de transitie op 10 oktober 2010.
De rapportage over de prioritaire voorzieningen wordt in hoofdstuk 2 voorafgegaan door
een schets van de economische ontwikkeling. Deze vormt de context waarbinnen de voor-
zieningen zich ontwikkelen.
Hoofdstuk 8 schetst een beeld van de beleving van de bevolking van vijf jaar Caribisch
Nederland. Tot slot bevat hoofdstuk 9 thematisch gerangschikt de gesprekken die de
onderzoekers op de eilanden hebben gevoerd met bestuurders, ambtenaren van de lokale
en de Nederlandse overheid, professionals werkzaam op de prioritaire terreinen, en
burgers.
Noten
1 Bij deze gesprekken waren soms meer personen betrokken. Gesprekken per eiland: 15 op Saba, 20 op
Sint Eustatius en 35 op Bonaire.
2 Brief van de minister bzk aan de Tweede Kamer van 8 november 2011.
3 Consumentenprijsindex per eiland gewogen met de bevolking op 1 januari 2013.
4 Belastingen en premies op de eilanden geïnd door het rijk: 110,4 miljoen euro; eigen belasting-
inkomsten, taakgebonden inkomsten en overige inkomsten van de eilanden: 24,4 miljoen dollar
(18,4 miljoen euro).
5 De totale overheidsuitgaven voor Europees Nederland kwamen in 2014 uit op 306,5 miljard euro
(incl. gezondheidszorg en uitgaven van lokale overheden). De eilanden in Caribisch Nederland nemen
circa 23% van de totale overheidsuitgaven voor hun rekening, de gemeenten in Europees Nederland
18% en het rijk 49%; de resterende 33% komt voor rekening van andere publiekrechtelijke lichamen
(schoolbesturen, provincies, regionale lichamen) (scp 2014).
6 Voor een deel zijn de verschillen in groeicijfers toe te schrijven aan een niet realistische inschatting van
de overheidsuitgaven in de uitgangssituatie (het zgn. Havermanskader). Zie hiervoor onder meer
ministerie van Financiën (2007).
7 Opgave door Tara Every van de School of Medicine: ingeschreven studenten voorjaar 2014: 450, zomer
2014: 419, herfst 2014: 396.
8 Ppp staat voor purchasing power parity (koopkrachtverhouding).
9 Hierbij wordt gebruikgemaakt van een koopkrachtpariteit. Dit is een omrekenfactor voor valuta die de
effecten van prijsverschillen tussen vergelijkbare goederen en diensten elimineert. Daardoor is het
mogelijk om volumevergelijkingen van componenten van het bbp te maken.
61 v i j f j a a r c a r i b i s c h n e d e r l a n d
