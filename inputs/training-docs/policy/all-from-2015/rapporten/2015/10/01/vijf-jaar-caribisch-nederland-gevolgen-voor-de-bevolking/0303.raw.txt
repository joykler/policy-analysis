Er is onbegrip over het uit het zorgpakket halen van tandheelkundige zorg en fysiotherapie;
een arts verwijt Nederland een gebrek aan visie. De kosten voor herstel van gebouwen
door het rijksvastgoedbedrijf liggen vele malen hoger dan wat een lokale aannemer zou
kosten, en ook dat stuit op onbegrip: door het werk door lokale aannemers te laten uitvoe-
ren zou er immers geld kunnen worden bespaard en het zou goed zijn voor de lokale werk-
gelegenheid. Een ander voorbeeld is de nieuwe vestigingswet, die het eenvoudiger maakt
een winkel te beginnen op de eilanden; veel bestaande winkels zouden echter bij toe-
nemende concurrentie het onderspit delven, aldus een lokale ondernemer. Er komen ook
voorbeelden voorbij over eisen van het bouwbesluit waaraan gebouwen op de eilanden
moeten voldoen, zoals veilige warmte-installaties, waar veilige verkoelende airco’s meer
voor de hand liggen. Het lokale bestuur wordt naar eigen zeggen ook geacht een draaiboek
voor asielzoekers te maken, terwijl er geen asielzoekers zijn.
Ook over zaken die de positie van kinderen en dieren beschermen, klinkt protest: men mag
zijn kinderen niet langer slaan en de inmiddels beschermde leguanen niet meer eten. Alle
partijen klagen erover dat de bureaucratie enorm is toegenomen. Men vindt het bijvoor-
beeld onwerkbaar dat Nederland beslist over de werkvergunningen van nieuwe werk-
nemers en niet het lokale bestuur. De rijksvertegenwoordiger moet nu alle immigratiever-
zoeken goedkeuren (ook van ambtenaren), en dat is vaak een trage procedure.
9.9.4 De eilanden niet goed vertegenwoordigd
Over de rol van de rijksdienst Caribisch Nederland en rijksvertegenwoordiger zijn alle eilan-
den kritisch. De bestuurders op Saba menen dat er sprake is van een nieuwe bestuurlijke
laag. Een bestuurder op Sint Eustatius stelt dat de positionering van de rcn op Bonaire
inefficiënt is, er sprake is van een beperkte mandatering voor het eiland en zelfstandige
beslissingen niet kunnen worden genomen. Die werkwijze is voor bewoners niet duidelijk.
De bemoeienis van de rijksvertegenwoordiger met het aanstellen en ontslaan van ambte-
naren gaat de eilandsraad op Sint Eustatius te ver. De rijksvertegenwoordiger zou te veel
een belangenbehartiger van Nederland zijn. Een bewoner noemt de rcn een eigen staat
binnen de staat, en niet slechts de facilitaire dienst die het zou moeten zijn. Bij de bewo-
ners op de Bovenwinden leeft sterk het gevoel dat Bonaire het nieuwe Curaçao is
geworden.
Het bestuur op Sint Eustatius zegt zelf meer behoefte te hebben aan een eilandvertegen-
woordiger dan aan een rijksvertegenwoordiger. Nu zegt het eiland zelf de ministeries te
moeten coördineren, maar dit werkt volgens hen slecht. Het is feitelijk een taak voor bzk,
maar dat werkt volgens de bestuurders niet goed. Meer professionals en bestuurders
beklagen zich erover dat er vanuit Nederland geen integraal beleid is en dat men als open-
baar lichaam met elk ministerie afzonderlijk contacten moet onderhouden. Bovendien
heeft elk ministerie eigen belangen, en een eigen budget en eigen prioriteiten voor de
eilanden. Een bestuurder op Saba vraagt zich af ‘Who is in charge?’en stelt voor zichzelf
vast: ‘Nobody is in control.’
302 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
