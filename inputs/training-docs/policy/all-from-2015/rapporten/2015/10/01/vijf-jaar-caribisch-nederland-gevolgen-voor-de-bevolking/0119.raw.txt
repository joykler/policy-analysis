De bekostigde school voor voortgezet onderwijs op Bonaire levert in 2008 geen basis-
kwaliteit. De school zou naar Nederlandse maatstaven een zeer zwakke school zijn, aange-
zien deze langdurig in zowel bestuurlijke als onderwijskundige problemen verkeert. Er sla-
gen te weinig leerlingen voor de opleidingen, de gemiddelde cijfers liggen ver beneden de
ondergrens die in Nederland wordt gehanteerd, het niveau van de schoolexamens wijkt te
zeer af van het centrale examen, en leerlingen lopen te veel vertraging op in hun opleiding.
Het pedagogisch handelen van de docenten is in orde, maar het didactisch handelen geeft
reden tot zorg.
Net als in het funderend onderwijs ontbreekt in het voortgezet onderwijs een sluitend
kwaliteitszorgsysteem. Er zou niet of nauwelijks worden samengewerkt tussen de verschil-
lende units in de school en de inspectie spreekt vanwege de vele langdurige conflicten en
twistpunten van een ‘schoolklimaat dat ernstig verziekt en ronduit onveilig is.’ Het bestuur
van de school schiet duidelijk tekort en neemt niet de verantwoordelijkheid om de proble-
men aan te pakken. De afdeling Secundair beroepsonderwijs (sbo) – die deel uitmaakt van
de scholengemeenschap voor voortgezet onderwijs – heeft te lijden onder de bestuurlijke
problemen en onveiligheid op school. In tegenstelling tot de andere afdelingen, is het oor-
deel van de inspectie over het onderwijs hier niet negatief. Weliswaar heeft de afdeling
‘nog een lange weg te gaan’, maar er is volgens de inspectie sprake van goed onderwijs-
kundig leiderschap, een duidelijke missie en een lerarenteam dat over voldoende vakman-
schap beschikt. Wel geldt voor alle opleidingen dat er meer aandacht zou moeten komen
voor leerlingen die dreigen vast te lopen. De inspectie constateert dat alle sbo-opleidingen
leerlingen goed voorbereiden op een beroep. Door een bundeling van krachten zou het sbo
kunnen worden versterkt, verbreed en verdiept.
Minder gunstig oordeelt de inspectie in 2008 over de kwaliteit van het speciaal onderwijs
en de aandacht voor zorgleerlingen. De mogelijkheden om vast te stellen of een leerling
een zorgleerling is of niet, ontbreken vrijwel geheel. De inspectie constateert dat de slechte
kwaliteit van het onderwijs de zwakste leerlingen treft en dat het systeem min of meer
zorgleerlingen produceert. Hoewel zeer betrokken, schieten de leraren tekort in hun han-
delen. Er zijn te lange wachttijden voor diagnose en een passend aanbod, en deskundig-
heid voor de aanpak van gedragsproblemen en psychiatrische problemen ontbreekt. Door
de gebrekkige verwijzing komen te veel leerlingen thuis te zitten of gaan naar het reguliere
onderwijs, waar ze niet thuishoren en vaak voortijdig uitvallen. De inspectie spreekt van
een grote groep als de pushouts van het gebrekkige onderwijssysteem. De positie van het
speciaal onderwijs is geïsoleerd (volgens de inspectie moeten veel leerlingen soms een half
uur of meer reizen naar de school voor speciaal onderwijs), de doelgroep is beperkt (het
zijn vooral (zeer) moeilijke lerende kinderen (mlk/zmlk-profiel)), en ten slotte laat de
opbrengstgerichtheid te wensen over.
Positiever oordeelt de inspectie over de sociale vormingsplicht. De inzet en betrokkenheid
van het team is groot; wel is lastig te bepalen wat de opbrengsten zijn, door het ontbreken
van benchmarks. Er zijn verbeterpunten wat betreft de samenhang in trajecten, begelei-
118 o n d e r w i j s
