tie, justitie, Voogdijraad, centra voor jeugd en gezin) om de jeugdproblematiek het hoofd
te bieden.
9.3.6 Verschillen tussen de eilanden
Uit de gesprekken kwam naar voren dat de gezinsproblematiek op Sint Eustatius ernstiger
is dan op Saba en Bonaire. Er spelen volgens de politie naar verhouding veel jeugdzedenza-
ken (incest, jeugdprostitutie). De aangiftebereidheid lijkt er ook geringer te zijn.
Op Bonaire is men begonnen met een integrale wijkaanpak, waarbij huishoudens begeleid
worden bij het totaal aan problemen dat ze hebben: armoede, schulden, slechte en dure
huisvesting, huiselijk geweld, verslavingsproblematiek. Veel van het werk is crisishulpverle-
ning, het is niet eenvoudig structurele veranderingen te bewerkstelligen.
Op Saba pleiten de hulpverleners voor meer samenwerking met Sint Maarten wat betreft
de mogelijkheden tot uithuisplaatsingen. De culturele verschillen zijn niet zo groot, en voor
de ouders is Sint Maarten gemakkelijker te bezoeken.
9.4 Veiligheid
9.4.1 Meer criminaliteit op de eilanden
Volgens politiemensen en het om is de criminaliteit sinds 10 oktober 2010 toegenomen.
Daarvoor worden verschillende redenen aangedragen, waaronder de toegenomen
armoede en (vooral op Bonaire) de toegenomen luxe in de toeristische gebieden en de
komst van rijkere pensionado’s (’gelegenheid maakt de dief’).
Politiemensen zeggen dat er ook meer jeugdcriminaliteit is. Jongeren leven veel op straat
en nemen slechte voorbeelden van elkaar over. Ze hebben ook weinig te doen en zakken
weg in verveling. Er zijn op de eilanden ook weinig voorzieningen voor jongeren. Deze
situatie van verveling bestond vroeger ook wel, maar is volgens velen sinds de transitie
toegenomen. Er is volgens deskundigen ook meer draaideur- en overlevingscriminaliteit.
De toename van de draaideurcriminaliteit zou op Bonaire mede toe te schrijven zijn aan
het feit dat de gevangenis voor sommigen veiligheid, structuur en voedsel biedt. De toe-
name van de overlevingscriminaliteit betreft vooral diefstal van ‘gewone’ spullen zoals kin-
derkleding, maar ook van voedsel.
De politie en het om geven extra aandacht aan overlast gevende criminaliteit. Daar merkt
de bevolking direct wat van. Veel criminaliteit vindt echter heimelijk plaats en wordt niet
gemeld aan de politie. De bereidheid om aangifte te doen was en blijft laag. De eilanders
werken ook niet altijd mee (kijken de andere kant op), waardoor de politie misdrijven
moeilijker kan oplossen.
9.4.2 Systeem nog steeds repressief
De detentieratio is hoog. Er heerst een cultuur van repressie op de eilanden en er wordt,
volgens de gevangenisdirecteur, van oudsher al veel en streng gestraft. Bovendien zijn er
weinig alternatieve straffen.
280 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
