nog niet gerealiseerd, waarbij het de vraag is hoe erg dat is (Verrips 2013: 49). In zijn rap-
port dringt Verrips aan op verdere digitalisering van de medische diagnostiek, zodat elders
meegekeken kan worden.
De jaarverslagen 2010-2012 van de Saba Health Care Foundation laten de vooruitgang in
voorzieningen zien. Er komt nieuwe apparatuur: een digitale röntgenreader, echoapparaat,
laboratoriumapparatuur, sterilisator en nieuwe computers. Maar ook op andere terreinen
worden Nederlandse maatstaven ingevoerd, zoals cao’s voor personeel, klachtenregelin-
gen en het stroomlijnen van werkprocessen.
Voor de spoedeisende zorg zijn belangrijke stappen gezet. Er is een nieuwe ambulance en
de nachtverlichting op het vliegveld is gerealiseerd, zodat een helikopter ook ’s nachts kan
17
landen.
Het fwg-rapport schrijft dat het gebouw voor de ouderenzorg oud is en het aanbod aan
activiteiten minimaal. Er is nog geen dagopvang voor ouderen. Er is wel meer personeel bij
de wijkverpleging, maar nog geen verslavingszorg. fwg constateert ook dat de mantelzorg
problematisch is: jonge mannen verlaten het eiland en vrouwen blijven er met de rest van
de familie achter, waarbij ze met meerdere banen in het levensonderhoud moeten voor-
zien. Tijd voor mantelzorg is er dan niet (Westerbeek en Andriessen 2013: 68).
Stand van zaken in 2014
Met de senior inspecteur van de igz voor Caribisch Nederland is de stand van de zorg-
voorzieningen van eind 2014 besproken. Aangevuld met rapporten van de igz en aanvullin-
gen vanuit het ministerie van vws (stand tot medio 2015) komt hier voor Saba het volgende
beeld uit naar voren.
– Ziekenhuisvoorziening. Vooral te zien als huisartsenkliniek met bedden om patiënten te
stabiliseren voordat ze uitgevlogen worden of ter observatie. Er is sinds de transitie
apparatuur bijgekomen. Het bedienen hiervan kan een probleem vormen.
– Medisch-specialistische zorg. Uitzendingen naar Sint Maarten gaan meestal goed. De igz
heeft twijfels bij de kwaliteit van de zorg van Sint Maarten Medical Center (smmc).
Er wordt nu dan ook vaker verwezen naar het ziekenhuis op het Franse deel van het
eiland; daarvan is de kwaliteit goed. Met betrekking tot het bezoek van medisch spe-
cialisten aan Saba heeft de igz twijfels over de meerwaarde daarvan. Medisch-
specialistische zorg op Saba vestigen is, vanwege de schaalgrootte, onrendabel en
onverstandig.
157 g e z o n d h e i d e n z o r g
