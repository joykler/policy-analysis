ren rond de wachttijden, het verzekeringspakket en de medische uitzendingen. De deel-
nemers laten hun teleurstelling blijken over de verwijdering van de fysiotherapie en de
tandarts uit het verzekeringspakket. Rond de uitzendingen wordt er veel kritiek geuit op de
Colombiaanse zorgverzekeraar Coomeva, die de logistiek rond de medische uitzendingen
naar Colombia verzorgt. Men verdenkt deze maatschappij ervan goede zaken te doen met
de partijen die bij de uitzendingen betrokken zijn en daarom de uitzending zo lang mogelijk
rekt. Zo mogen patiënten die klaar zijn met de behandeling niet eerder naar huis, terwijl er
bij navraag genoeg lege stoelen beschikbaar blijken te zijn bij de vliegmaatschappijen. Dat
begrijpen de mensen niet, zeker als ze al lang van huis zijn. De deelnemers vragen zich ook
af waarom er niet meer mogelijkheden zijn om een ziekenhuis dichterbij te organiseren,
bijvoorbeeld op Curaçao, Aruba of Sint Maarten. Voorts vinden de deelnemers uit Bonaire
dat er vaak wisselingen in specialisten zijn; men ziet in de loop der tijd steeds andere
gezichten. Zo merkte een vrouw uit Bonaire op dat ze gedurende haar zwangerschap met
drie verschillende gynaecologen te maken had. De zorg voor ouderen ten slotte wordt door
de deelnemers als goed aangemerkt, en men is ook van mening dat deze zorg is verbeterd.
De vraag aan burgers of de politie haar werk sinds de bestuurlijke transitie beter of slechter
doet, is in 2011 niet gesteld. In 2013 overheerste op Bonaire en Sint Eustatius het positieve
sentiment, maar dat is in 2015 omgeslagen in een negatief sentiment (figuur 8.10). Op Saba
overheerste in 2013 al een negatief sentiment, en dat is in 2015 ook het geval. Wel is het
aantal mensen dat een verbetering ziet op Saba gestegen, van bijna 20% naar bijna 30%.
Op Bonaire en Sint Eustatius vindt circa 25% van de bevolking dat de politie haar werk
beter doet sinds de bestuurlijke transitie en vindt circa 40% dat de politie slechter werk
oplevert. Op Saba is ruim 25% van de burgers de mening toegedaan dat de politie haar
werk beter doet, maar is 50% van mening dat het tegendeel het geval is. Al met al een
gemengd beeld, waarbij het negatieve sentiment nadrukkelijk overheerst.
243 b e l e v i n g v a n d e b e v o l k i n g
