dagelijkse leven merkbaar zijn? Deze vraag hangt samen met de vraag naar het voor-
zieningenniveau in Caribisch Nederland.
Na oplevering van dit RvS-advies hebben de betrokken besturen van het Caribische en het
Europese deel van Nederland op 19 juni 2014 de evaluatieopdracht vastgesteld. De feite-
lijke basis voor de evaluatie wordt gevormd door de drie genoemde onderzoeken.
De uiteindelijke evaluatie wordt vastgelegd in een evaluatieverslag van de Commissie eva-
luatie uitwerking van de nieuwe staatkundige structuur Caribisch Nederland (Staatscourant
2014, 27294). De evaluatie zal bestaan uit een overkoepelende analyse van de
drie genoemde onderzoeken en de conclusies die hieruit kunnen worden getrokken.
Het onderzoek waarover in deze publicatie wordt gerapporteerd, heeft betrekking op het
onderdeel ‘de gevolgen van de overgang naar de nieuwe staatkundige situatie voor de
bevolking van de eilanden’. Het onderzoek wordt uitgevoerd door het Sociaal en Cultureel
Planbureau (scp) in samenwerking met onderzoeks- en adviesbureau Ecorys.
1.2 De onderzoeksvragen
De evaluatiecommissie heeft een startnotitie opgesteld voor de drie onderzoeken.
Deze onderzoeken moeten antwoord geven op de vraag welke bestuurlijke afspraken er
zijn gemaakt over het na te streven aanvaardbare voorzieningenniveau, op welke wijze
deze zijn uitgevoerd en wat daarbij de rol van de eilanden zelf en het rijk is geweest.
De bestuurlijke afspraken vormen daarmee het toetsingskader voor de opgestelde normen
en de bereikte resultaten. Wanneer geen afspraken zijn gemaakt of geen normen zijn
opgesteld, wordt in de onderzoeken volstaan met het beschrijven van de feitelijke situatie.
Wanneer er internationale verdragen in het geding zijn, worden deze betrokken in het
toetsingskader.
Voor het onderdeel ‘gevolgen van de overgang naar de nieuwe staatkundige structuur voor
de bevolking’ zijn de volgende onderzoeksvragen afgeleid.
1 Hoe heeft de economische situatie op de eilanden zich ontwikkeld sinds 10 oktober
2010? Welke factoren (bv. met de fiscale wetgeving samenhangende factoren) zijn van
betekenis (geweest) voor de economische ontwikkeling?
2 Op welke wijze is uitvoering gegeven aan de afspraak uit het bestuurlijk overleg van
31 januari 2008 om, rekening houdend met de specifieke omstandigheden als
genoemd in de besluitenlijst van dat overleg, normen op te stellen voor een binnen
Europees Nederland aanvaardbaar voorzieningenniveau op Bonaire, Sint Eustatius en
Saba op de prioritaire terreinen onderwijs, volksgezondheid, sociale zekerheid en vei-
ligheid?
3 Hoe heeft de fysieke infrastructuur zich ontwikkeld, waaronder de bereikbaarheid van
de eilanden over water en door de lucht? Hoe heeft het voorzieningenniveau van de
fysieke infrastructuur zich ontwikkeld tegen de achtergrond van de economische ont-
wikkeling sinds 10 oktober 2010?
39 v i j f j a a r c a r i b i s c h n e d e r l a n d
