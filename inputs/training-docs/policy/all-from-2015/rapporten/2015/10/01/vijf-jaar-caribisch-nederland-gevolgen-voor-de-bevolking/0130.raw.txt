wijze waarop de bekostiging en de subsidie van het expertisecentrum onderwijszorg wor-
den ingezet.
Om te kunnen voldoen aan de eisen voor basiskwaliteit voor de extra zorg aan leerlingen
die in het reguliere onderwijs worden opgevangen, moet het samenwerkingsverband
inzicht hebben in de kenmerken van de totale leerlingenpopulatie. Daarnaast moet het
duidelijke definities hanteren van leerlingen met specifieke zorgbehoeften, heldere afspra-
ken maken en procedures vastleggen over de zorg. Tevens moeten er streefdoelen zijn
geformuleerd voor het expertisecentrum onderwijszorg (over capaciteit, doelgroep, pro-
gramma, werkwijzen, resultaten en de tijdsduur van de zorg). Er gelden vergelijkbare
kwaliteitscriteria voor de zorg voor leerlingen met specifieke onderwijsbehoeften die in het
specialistisch onderwijs worden opgevangen; tevens worden er eisen gesteld aan het ont-
wikkelingsperspectief van de leerlingen en het planmatig daarnaartoe werken via een han-
delingsplan. Daarnaast zijn er eisen omtrent het betrekken van ouders/verzorgers of voog-
den van de betreffende leerling, en een effectieve afstemming met alle betrokkenen. Ook
wordt het expertisecentrum een rol toegekend in het begeleiden van ouders en leerlingen
bij de keus voor vervolgonderwijs dan wel terugplaatsing in het reguliere onderwijs.
Voor het specialistisch onderwijs gelden eveneens minimale eisen ten aanzien van het leer-
stofaanbod, de onderwijstijd, het pedagogisch-didactisch handelen van leraren, het
schoolklimaat, de leerlingenzorg en de leerprestaties (inspectie 2011c).
4.4 Bijzondere omstandigheden
Omdat het onderwijs in 2008 door de inspectie als zeer zwak werd beoordeeld en de
Nederlands-Antilliaanse onderwijswetgeving niet het juiste wettelijk kader bood voor ver-
betering van het onderwijs, is voor Caribisch Nederland voor elke onderwijssector een
eigen wet opgesteld. Deze wetten zijn voor het grootste deel gelijk aan hun Europees-
Nederlandse pendant maar bevatten ook enkele elementen uit de onderwijsvoorschriften
van de voormalige Landsverordening van de Nederlandse Antillen.
Bij wetswijzigingen wordt getracht te voorkomen dat de twee stelsels onnodig (verder) uit
elkaar gaan lopen. Uiteraard wordt hier wel van afgeweken als regelgeving niet aan de
orde is (zo zijn er geen roc’s op de eilanden en is wetgeving op dat gebied dus niet van
toepassing), of als de voorgenomen wetswijzigingen te veel inspanningen van de scholen
of het eilandsbestuur zouden vergen om gelijktijdig van kracht te kunnen worden; in dat
geval gaat het om een inwerkingtreding op termijn.
Bij de onderwijswetgeving voor Caribisch Nederland is gebruikgemaakt van het principe
van legislatieve terughoudendheid. In verschillende beleidsdocumenten wordt gewezen op
het bijzondere karakter van de eilanden, waardoor het een-op-een toepassen van wetten
en maatregelen niet altijd mogelijk is of voor de hand ligt. Hiervoor zagen we bijvoorbeeld
al dat de zorgstructuur afwijkt van die in Europees Nederland.
De belangrijkste reden voor zulke afwijkingen betreft de schaal. Zo zijn er maar weinig leer-
lingen op de eilanden, is er per eiland (dus) slechts één bekostigde school voor voortgezet
onderwijs is, zijn er geen aparte scholen voor speciaal onderwijs en ontbreekt een educa-
129 o n d e r w i j s
