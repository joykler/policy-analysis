7 
 
Nederlands. Het is aan het bevoegd gezag om, in samenspraak met de betrokkenen, op het 
continuüm tussen deze twee modellen een keuze te maken ten aanzien van de twee 
instructietalen en op basis van de gemaakte keuze te bepalen welk schoolvak in welke taal 
geïnstrueerd wordt.  
 
 
De EN is van mening dat herziening van het taalbeleid in het onderwijs met name plaats 
moet vinden in de onderbouw van het PO en dat daar aanzienlijke uitbreiding van het 
taalaanbod Nederlands dient plaats te vinden. Reden daarvoor is het nulniveau Nederlands 
waarmee het merendeel van de leerlingen zijn intrede in het PO doet, en het aan het einde 
van het PO wenselijk geachte niveau Nederlands. Om recht te doen aan het uitgangspunt 
dat de kansen van leerlingen op Bonaire op een passend vervolgtraject, in het VO en daarna, 
gelijk dienen te zijn aan die van leerlingen in Nederland, moet het niveau Nederlands einde 
PO zodanig zijn, dat het als basis kan dienen voor verdere ontwikkeling van vakkennis, 
conceptuele ontwikkeling en taalvaardigheid. De EN komt uiteindelijk tot onderstaande 
inschatting van de benodigde verhouding in taalaanbod, waarbij het gaat om tijd voor taal 
als  doeltaal (vak), voertaal (regulering van de alledaagse omgang in de klas) en instructie-
taal (middel om vakinhouden aan te leren en examen te doen). De EN acht het aan de 
scholen te bepalen welk vak in welke taal plaatsvindt. 
 
Groep 1 en 2 van minimaal 50% in de eerste opvang in groep 1, oplopend tot minimaal 80% in 
de tweede helft van groep 2. Het betreft taalaanbod van de leerkracht; de leer-
lingen zullen zich aanvankelijk voornamelijk in het Papiamentu uitdrukken. Voor 
meerdere onderbouwleerkrachten zal gelden dat een (langere) aanloopperiode 
nodig is om genoemde streefpercentages te bereiken. 
Groep 3-4 a. bij alfabetisering in het Papiamentu (50% van de totale onderwijstijd) is er voor 
het totale Nederlandstalig taalaanbod 50% van de onderwijstijd voorhanden. 
b. bij alfabetisering in het Nederlands (50% van de onderwijstijd) wordt nog eens 
25% ingevuld door Nederlands taalaanbod in andere vakken (instructie- en voer-
taal). Het taalaanbod Papiamentu neemt eveneens 25% van de onderwijstijd in, 
met een brede invulling (vak, voertaal en instructietaal bij andere onderwijs-
inhouden). 
c. gelijktijdige alfabetisering in beide talen komt neer op een 50/50-verdeling van 
de onderwijstijd gericht op Nederlands en Papiamentu (primair doeltaal, maar 
ook instructietaal en voertaal voor beide  talen).
