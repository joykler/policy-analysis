Stand van zaken in 2012
Verrips schrijft in de bijlage bij zijn rapport dat de curatieve zorg op Sint Eustatius de groot-
ste achterstand vertoont en dat daar de minste grip op is. Het gebouw is sterk verouderd;
het dak lekt en de riolering werkt niet goed (Verrips 2013: bijlage p. 9). Over de niet-medi-
sche zorg schrijft hij dat het gebouw van de dagopvang voor ouderen is opgeknapt en van
een overdekking is voorzien.
Het rapport van fwg gaat met name in op de niet-medische zorg aan ‘vergeten groepen’.
Genoemd worden het onderbrengen van de huidige wijkzorg bij het verpleeghuis Auxiliary
Home. Voor ouderen is er een redelijk lopende particuliere dagopvang. De verslavingszorg
staat nog in de kinderschoenen, maar het rapport merkt op dat er met een staf van twee
personen baanbrekend werkt wordt verricht (Westerbeek en Andriessen 2013: 61). Voor
gehandicapten is er, met geld uit Nederland, inmiddels een klein privaat initiatief van dag-
opvang.
Stand van zaken in 2014
Met de senior inspecteur van de igz voor Caribisch Nederland is de stand van de zorg-
voorzieningen van eind 2014 besproken. Aangevuld met rapporten van de igz en informa-
tie van het ministerie van vws over begin 2015, komt hier voor Sint Eustatius het volgende
beeld uit naar voren.
– Ziekenhuisvoorziening. Eerstelijnskliniek met een opnamemogelijkheid. Dit is geen zie-
kenhuis, maar er zijn wel ziekenhuisvoorzieningen: emergency room met ecg-apparaat.
De inspecteur bevindt dat het er veel schoner en opgeruimder is dan in 2012 en dat de
medicijnenvoorraden zijn gesaneerd. Het ziekenhuis is wat verouderd, maar voldoet,
aldus de inspecteur. De verbouwingsplannen uit het rapport van De Brouwer (2008b)
zijn slechts gedeeltelijk gerealiseerd. Er zijn nu wel conceptplannen voor nieuwbouw
van het ziekenhuisje op een andere locatie.
– Huisartsen. Er zijn drie huisartsen (niet big-geregistreerd), een arts die ook ggd-taken
verricht en een zuigelingenbureau. Nederlandse huisartsen die een enige tijd op Sint
Eustatius verblijven, helpen met de organisatie van het spreekuur en de automatise-
ring, en dragen de Nederlandse werkwijze over met betrekking tot categorale spreek-
uren voor chronisch zieken. Er is een apotheker op het eiland.
– Tandarts. Deze is door de igz als goed beoordeeld.
– Psychiatrie. Er is een steunpunt van de stichting Verslavingszorg & Psychiatrie Caribisch
Nederland (svp-cn), de ggz voor Caribisch Nederland, met een sociaal-psychiatrisch
verpleegkundige en een eigen nieuw gebouw. De Nederlandse werkwijze voor de ggz
vindt hier langzamerhand ingang. Het svp-cn heeft in oktober 2014 een poliklinische
faciliteit en behandelcentrum op Sint Eustatius geopend. Naast ambulante zorg zijn er
nu ook mogelijkheden tot dagbehandeling en activiteiten rond kinder- en jeugd-
psychiatrie.
– Zuigelingenzorg. Deze wordt gedaan door een basisarts die niet bij de eerstelijnszorg
betrokken is.
163 g e z o n d h e i d e n z o r g
