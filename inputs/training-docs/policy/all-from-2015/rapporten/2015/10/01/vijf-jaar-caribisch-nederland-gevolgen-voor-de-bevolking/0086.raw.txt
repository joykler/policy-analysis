Per sector is op Bonaire een zeer verschillend beeld te zien. In de delfstoffenwinning,
de gezondheids- en welzijnszorg en de financiële dienstverlening zijn de inkomens sterk
gestegen sinds 2011. Daarentegen zijn de jaarlonen in de bouwnijverheid lager geworden
en zijn de jaarlonen in de handel, horeca en verhuur en de handel in onroerendgoedzaken
gelijkgebleven.
Tabel 2.10
Gemiddeld jaarloon per leeftijdsklasse, Bonaire, 2011-2013 (in dollars)
 2011  2012  2013  2011-2013 (%) 
 
15-25 jaar 11.920 12.170 12.560 5
25-35 jaar 18.960 20.530 19.970 5
35-45 jaar 23.500 25.030 25.240 7
45-55 jaar 23.750 25.420 24.640 4
55-65 jaar 24.150 26.790 25.760 7
65-75 jaar 9.390 10.270 13.210 41
≥ 75 jaar 4.360 4.220 4.820 11
leeftijd onbekend 33.550 34.330 32.810 -2
 
totaal werknemers 20.840 22.310 22.050 6
Bron: cbs (StatLine)
Het minimumloon is sinds 2010 voor alle leeftijden met 17% toegenomen en ligt nu op
4,70 dollar per uur. Als ervan uitgegaan wordt dat een werknemer 160 uur per maand
werkt, verdient iemand met dit minimumloon 752 dollar per maand. Onderzoek van het
Nibud naar het minimumuitgavenpatroon van huishoudens op Bonaire komt uit op een
16
referentiebedrag van 1462 dollar per maand voor een eenpersoonshuishouden (man).
Sint Eustatius
Sint Eustatius heeft sinds 2010 een relatief hoge inflatie gekend. In 2011 was de inflatie met
9,9% het hoogst van de drie eilanden, maar ook de jaren daarna heeft Sint Eustatius een
hoge inflatie gekend in vergelijking met de andere twee eilanden (tabel 2.11). Wel is de
inflatie sinds 2010 sterk gedaald, tot een negatieve inflatie van –1,7% in het eerste halfjaar
van 2015 (voorlopige cijfers). Wanneer naar het gehele beeld wordt gekeken, zijn de prijzen
in alle sectoren, met uitzondering van de categorie onderwijs, gestegen. In een aantal cate-
gorieën was deze prijsstijging zeer sterk, zoals in de categorie vervoer, hotels, cafés en res-
taurants, en recreatie en cultuur. Opvallend zijn de zeer sterke daling van de prijzen van
wonen (huisvesting, water en energie) en vervoer in het eerste halfjaar van 2015 en de
sterke stijging van de prijzen voor gezondheid.
85 e c o n o m i e
