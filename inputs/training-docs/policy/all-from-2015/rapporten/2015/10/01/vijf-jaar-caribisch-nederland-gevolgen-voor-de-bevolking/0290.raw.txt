1 januari 2015 mondzorg (tandarts en mondhygiënist) voor volwassenen en fysiotherapie
uit het zorgpakket heeft gehaald en dat deze zorg nu door de mensen zelf betaald moet
worden. De afgelopen jaren zijn op grote schaal de gebitten van de bevolking gesaneerd en
is achterstallig gebitsonderhoud weggewerkt; die vooruitgang wordt nu afgebroken. De
toeloop naar de tandarts is direct minder geworden, de mensen vertonen uitstelgedrag.
Mensen met kiespijn gaan nu naar de huisarts voor een pijnstiller.
Ook fysiotherapie wordt onmisbaar geacht, voor ouderen en voor mensen in het kader van
nazorg na een operatie. Verzekerde fysiotherapie is nog wel mogelijk als nazorg bij een
medische behandeling in het ziekenhuis en voor chronisch zieke patiënten. Veel mensen
zijn arm en zullen zelf geen fysiotherapie kunnen betalen als deze niet verzekerd is. Aanvul-
4
lend verzekeren zoals in Nederland mogelijk is, is niet mogelijk. Er is onbegrip dat vws dit
uit financiële overwegingen heeft gedaan, zonder rekening te houden met de volksgezond-
heidssituatie op de eilanden; immers, ‘preventie is de goedkoopste zorg’. Iedereen op de
eilanden vindt dat hier sprake is van afwijkende omstandigheden en dat niet zomaar de
Nederlandse situatie (pakketverkleining) kan worden toegepast.
Veel zorgen over situatie ouderen thuis
Er zijn zorgen geuit over de thuissituatie van ouderen met beperkingen en van mensen met
een handicap. Er is veel armoede en de leefomstandigheden zijn vaak slecht. De zorgpro-
fessionals bepleiten een wmo-achtige voorziening op de eilanden, om deze groepen te
kunnen ondersteunen en om dagbesteding en begeleiding aan te kunnen bieden. De rol
die de kerken hierbij van oudsher speelden, is aan het afkalven. Vertegenwoordigers van de
kerken gaven aan dat zij door de toegenomen armoede minder giften binnenkrijgen en
daardoor minder materiële steun kunnen geven.
Veel klachten over de uitzendingen ziekenhuiszorg
Er zijn veel klachten van zowel burgers als medische professionals over de wijze waarop de
uitzendingen naar Colombia voor specialistische zorg zijn georganiseerd. Burgers klagen
over vermeende willekeur van de uitzendingen, over de taal die wordt gesproken (Spaans
in Colombia, terwijl op de Bovenwinden Engels wordt gesproken), over de lange reistijd
(vooral een probleem bij kritische situaties), over het feit dat ze als onbevoegden voor
behandelingen moeten tekenen (weinig controle op uitgevoerde behandelingen), over de
medicijnen die ze krijgen (zouden niet sporen met het Nederlandse systeem), over de wis-
seling van specialisten (geen vertrouwensband mogelijk) en over de zeer lange wachttijden
ter plaatse (ze mogen niet eerder terug als ze klaar zijn). Ook werkgevers klagen over de
lange tijd dat zieke werknemers zijn uitgezonden voor behandeling elders.
De professionals stoort vooral de bureaucratie en de administratieve druk. Voor beide par-
tijen zijn de regels van het Zorgverzekeringskantoor (zvk) niet transparant; veel beslissin-
gen worden niet begrepen. Het zvk regelt de contracten met de zorgaanbieders en de
Colombiaanse zorgverzekeraar Coomeva regelt de logistiek ter plaatse. Maar volgens de
medische professionals worden niet altijd de beste zorgaanbieders in de regio gecontrac-
289 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
