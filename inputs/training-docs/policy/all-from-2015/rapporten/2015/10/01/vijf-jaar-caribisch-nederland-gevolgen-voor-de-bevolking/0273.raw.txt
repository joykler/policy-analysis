te ondervinden met de vastgoedbelasting; dit zijn met name organisaties in de sectoren
jeugd, gezin en educatie, sport en recreatie, en zorg, welzijn en ouderen.
9.1.3 Ondernemingsklimaat
Op het gebied van het ondernemingsklimaat zijn eveneens belangrijke verschillen gecon-
stateerd. Naast de genoemde veranderingen in het belastingregime, speelt voor bedrijven
ook de zeer korte periode waarbinnen de veranderingen zijn doorgevoerd. Een bezwaar
dat door veel bedrijven wordt genoemd, is de te snelle overgang, waardoor men als bedrijf
niet goed kon anticiperen en er bovendien bij aanvang veel onduidelijkheden bestonden
over de invulling en toepassing van de regels, ook bij de belastingdienst zelf. Ook hierdoor
werd adequaat handelen door bedrijven bemoeilijkt.
Door het eilandkarakter en de zeer beperkte omvang van de interne arbeidsmarkt, zijn
bedrijven op met name de kleinere eilanden aangewezen op de instroom van buitenaf
voor de invulling van bepaalde specialistische functies. Dat was al zo voor 10 oktober 2010
en geldt onverminderd ook voor de periode daarna. Belangrijk verschil is echter het feit dat
sinds 10 oktober 2010 het beleid en de wetgeving rondom het verkrijgen van een tewerk-
stellingsvergunning zijn veranderd, waardoor het aantrekken van werknemers van elders
lastiger is geworden. In de oude situatie was het eilandbestuur verantwoordelijk voor het
immigratiebeleid, waardoor relatief snel kon worden geschakeld. In de nieuwe situatie is
Nederland verantwoordelijk voor het immigratiebeleid en duren procedures veel langer.
Dat is vooral lastig in situaties waarbij vervanging acuut nodig is en adequate vervanging
niet op het eiland zelf kan worden gevonden. Als voorbeeld tijdens de gesprekken werd
onder andere het vertrek van een chef-kok in een hotel genoemd en de te lange procedu-
res om tijdige vervanging van buitenaf mogelijk te maken.
Investeringsbereidheid en financiÃ«le markten
Mede vanwege het huidige economische klimaat is de investeringsbereidheid van onder-
nemers (momenteel) laag. Om een bedrijf te kunnen starten is het verkrijgen van een
business licence na 10 oktober 2010 weliswaar gemakkelijker geworden, maar voor de start
van een bedrijf zijn ook investeringen nodig. Door het verslechterde economische klimaat
is het voor (startende) bedrijven momenteel lastig om investeerders te vinden, terwijl ban-
ken minder snel bereid zijn om financiering te verstrekken.
Tijdens de gesprekken is met name door de burgers ook veelvuldig gewezen op het feit dat
het lastig is om financiering te verkrijgen voor de aanschaf van een eigen woning. Door de
aangescherpte regelgeving vanuit Nederland zijn banken nu veel strenger geworden bij het
verstrekken van hypotheken. Vooral voor jongeren is het daardoor (veel) moeilijker
geworden om een eigen woning te financieren.
9.1.4 Prijsstijgingen
Een belangrijk issue dat alle geledingen op de eilanden raakt, zijn de geconstateerde prijs-
stijgingen na 10 oktober 2010. In de gesprekken met zowel burgers als bedrijven en de
lokale bestuurders is dit onderwerp vele malen aangesneden. Het prijsniveau op de eilan-
272 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
