Maar er is meer te melden. Van publieke gezondheidszorg, waarvoor nu op elk eiland
beroepskrachten aan het werk zijn, tot ouderenzorg en verslavingszorg: er is veel bereikt.
De geneesmiddelenvoorziening is goed geregeld. De mondzorg is meestal goed. Er zijn
centra voor jeugd en gezin op elk eiland. De automatisering en medische verslaglegging is
op veel plaatsen opgepakt. Voor het medisch spoedvervoer vanaf Saba en Sint Eustatius
zijn twee helikopters beschikbaar.
Minder goed staat het ervoor met de verpleeghuiszorg op Saba, waar na de instelling van
verscherpt toezicht overigens forse verbeteringen in zijn aangebracht. Het verpleeghuis op
Sint Eustatius is beter, maar een goede dagbesteding ontbreekt. Die is er wel in het door de
igz als goed beoordeelde verpleeghuis op Bonaire.
Voor de huisartsenzorg krijgen de big-geregistreerde Nederlandse huisartsen op Saba een
betere beoordeling van de igz dan de merendeels niet big-geregistreerde huisartsen op
Sint Eustatius en Bonaire. Op Sint Eustatius dragen Nederlandse huisartsen bij aan het ver-
beteren van de zorg. Voor de huisartsen op Bonaire stelt de igz na- en bijscholing voor.
Ook voor de ggz vindt de Nederlandse werkwijze ingang bij de svp-cn van Sint Eustatius.
Op Bonaire is de igz zeer te spreken over het fact-team.
De medische uitzendingen blijven veel discussie oproepen (vws 2014). Onlangs is op basis
van een internationale vergelijking van de ziekenhuiszorg in de omgeving van Caribisch
Nederland, door de minister van vws besloten om geen wijzigingen aan te brengen in het
beleid van het ministerie om voor de medische uitzendingen te verwijzen naar zieken-
huizen in Colombia en Guadeloupe (vws 2015a).
Voor de verbeteringen lijken de volgende factoren verantwoordelijk te zijn:
– de invoering van de zorgverzekering voor iedereen, met een breed vergoedingen-
pakket;
– investeringen in infrastructuur en apparaten, en het via ict meetbaar maken van de
handelingen en de kosten;
– de controlerende, signalerende en sturende invloed van de igz, die beroeps-
beoefenaren en instellingen op de eilanden veel dichter volgt dan in Nederland;
– overdracht van kennis, kunde en standaarden door Nederlandse professionals die op
de eilanden werkzaam zijn, en steeds meer ook de inzet van Nederlandse profes-
sionals.
Deels zijn deze veranderingen van te voren afgesproken (invoering zorgverzekering, inves-
tering in nieuwbouw en apparatuur), maar deels ook zijn zij pas na 10 oktober 2010 pas
ingevoerd, en dan moet met name gedacht worden aan de overdracht van medische en
verpleegkundige kennis vanuit Nederland.
172 g e z o n d h e i d e n z o r g
