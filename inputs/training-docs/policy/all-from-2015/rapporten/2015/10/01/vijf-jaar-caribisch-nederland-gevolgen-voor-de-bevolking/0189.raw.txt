datum de aov- en aww-uitkeringen verhoogd: met 44% op Bonaire, 46% op Sint Eustatius
en 55% op Saba. De uitkeringen en het minimumloon worden verder elk jaar ge√Øndexeerd
met het, per eiland verschillende, consumentenprijsindexcijfer. Het minimumloon en de
aov-uitkeringen op Saba zijn daarnaast per 1 januari 2014 nog eens extra met 6,1% ver-
hoogd (excl. indexering).
Figuren 6.2-6.4 geven per eiland de ontwikkelingen van de uitkeringsbedragen voor een
aantal standaardhuishoudens. Daarnaast is de ontwikkeling van het minimumloon weer-
gegeven bij een veertigurige werkweek. De ophogingen van de bedragen van de aov-
uitkering en van het minimumloon op 1 januari 2011 komen in de grafieken goed naar
voren. De onderstandsuitkeringen hebben niet met dergelijke verhogingen te maken
gehad, behalve de arbeidsongeschiktheidstoeslagen die hiervan onderdeel uit kunnen
maken. Deze zijn per 1 januari 2013 met ruim 50% verhoogd. Ook geven de grafieken de
verschillen tussen de eilanden weer. Vanaf 1 januari 2012 wordt bij het indexeren van de
uitkeringen en het minimumloon rekening gehouden met de verschillende prijsniveaus op
de eilanden. Bovendien ontvangen aov-uitkeringsgerechtigden vanaf dat jaar op Saba en
Sint Eustatius een duurtetoeslag.
De onderstandsbedragen voor een eenoudergezin met twee kinderen bevinden zich anno
2015 rond 350 dollar per maand, die voor een paar met twee kinderen op rond 480 dollar
per maand (Bonaire: 446 dollar). Alleenstaanden met alleen een aov-uitkering ontvangen
op Saba en Sint Eustatius thans respectievelijk 685 en 653 dollar per maand. Op Bonaire
ligt dat bedrag met 586 dollar per maand beduidend lager. Paren met uitsluitend aov ont-
vangen op alle drie de eilanden tweemaal het bedrag van een alleenstaande; op Saba is dat
1370 dollar, op Sint Eustatius 1306 dollar en op Bonaire 1172 dollar. De hoogte van het
brutominimumloon bij een veertigurige werkweek komt in 2015 uit op 814 dollar in
Bonaire, 882 dollar in Saba en 890 dollar in Sint Eustatius. Ook hier blijft Bonaire enigszins
achter bij de andere twee eilanden.
188 a r b e i d , i n k o m e n e n s o c i a l e z e k e r h e i d
