ciële keuzes te kunnen maken – en verdere professionalisering moeten de school verder
vooruit helpen.
De sociale kanstrajecten voldoen wat betreft het schoolklimaat, de intake en plaatsing,
studieloopbaanbegeleiding en zorg aan de basiskwaliteit. Er zijn echter ook problemen
met het bestuur, en de aspecten samenhang, maatwerk, didactisch handelen, leertijd en
leeromgeving voldoen niet aan de basiskwaliteit, evenmin als de kwaliteitsborging. Daar-
naast bedient de stichting volgens de inspectie maar weinig deelnemers. Over de beroeps-
praktijkvorming kon de inspectie nog niet oordelen.
De instelling op het eiland die zich bezighoudt met de onderwijszorg is volgens de inspectie
op de goede weg: de begeleiding en ondersteuning zijn in het organisatiemodel helder uit-
gewerkt. Om echter aan het predicaat basiskwaliteit te kunnen voldoen, zijn verschillende
stappen noodzakelijk. Winst is er met name nog te boeken op het gebied van de indicatie-
stelling, de planmatigheid van de zorg, de inhoud en planmatigheid van de ambulante
begeleiding en kwaliteitszorg.
Bonaire
Inmiddels voldoen drie van de zeven bekostigde scholen voor primair onderwijs op Bonaire
aan de criteria voor basiskwaliteit. Voor de scholen die nog een slag te maken hebben, zijn
er momenteel nog tekortkomingen op het gebied van leerlingenzorg en -begeleiding, kwa-
liteitszorg, en het stimuleren van de sociaal-emotionele ontwikkeling van leerlingen. Een
van de scholen die verder af staat van de basiskwaliteit, heeft te maken met een tanende
cohesie in het team, gebrek aan collegialiteit en onderlinge spanningen. De Inspectie van
het onderwijs acht het van groot belang dat wordt geïnvesteerd in teamontwikkelingen en
professionalisering; alleen zo kan de school zich verder ontwikkelen.
Meerdere scholen voldeden ten tijde van het laatste inspectieonderzoek niet aan de wette-
lijke verplichting rond klachtenbehandeling, zoals het opzetten van een klachtenregeling
en het instellen van een onafhankelijke klachtencommissie.
Ronduit zorgelijk acht de inspectie de situatie op de school voor voortgezet onderwijs en mbo.
In 2014 bleek dat de eindexamenresultaten van de vwo-afdeling fors waren gedaald.
De inspectie constateerde dat dit een gevolg was van verschillende factoren, zoals een
negatieve sfeer in het team, onvoldoende aansturing van het team, onvoldoende begelei-
ding van de leerlingen, weinig motivatie bij de leerlingen en gebrekkige communicatie met
de ouders. Het verbetertraject van het onderwijs op de school stagneert en de opbrengsten
van het voortgezet onderwijs vertonen in het schooljaar 2013/’14 een achteruitgang ten
opzichte van 2012/’13 op alle opleidingen en leerwegen, behalve de kaderberoepsgerichte.
In 2014 besluit de inspectie tot een specifiek onderzoek naar het bestuurlijk handelen van
de Scholengemeenschap Bonaire (rapportage 2015). Aanleiding vormen de financiële
136 o n d e r w i j s
