opleidingen, betaald werk, uitgeoefend beroep, aard van het dienstverband, gewerkte
uren, gezocht werk, gevonden werk en verdiend inkomen. De gegevens kunnen per eiland
worden uitgesplitst naar diverse bevolkingskenmerken. De Omnibusenquête is in 2013 uit-
gevoerd en zal eens in de vier jaar worden herhaald. Er is veel informatie in opgenomen
over het gebruik van prioritaire voorzieningen (vooral opleiding, gezondheidszorg en vei-
ligheid), maar aangezien dit onderzoek alleen in 2013 is gehouden, biedt het geen informa-
tie over ontwikkelingen in voorzieningengebruik. Ook deze gegevens kunnen worden uit-
gesplitst naar diverse bevolkingskenmerken per eiland. Het Budgetonderzoek is een
belangrijke informatiebron, omdat de prijsontwikkeling van goederen en diensten, met
name voor dagelijkse levensbehoeften, een punt van aandacht is. Het cbs publiceert ten
slotte eens per kwartaal de prijsontwikkeling van goederen en diensten die consumenten
op Bonaire, Sint Eustatius en Saba aanschaffen.
c Lokale informatie uit registraties
Op beperkte schaal zijn er lokale gegevensbronnen beschikbaar die mogelijk relevant zijn.
Deze betreffen onder meer de belasting- en politieregistraties. De belastingdienst in
Bonaire beschikt over veel gegevens. In deze rapportage gebruiken wij deze gegevens niet
direct, omdat een belangrijk deel ervan wordt geleverd aan het cbs voor de productie van
statistieken. Ook het Korps Politie Caribisch Nederland (kpcn) verzamelt allerlei gegevens
over criminaliteit aldaar. Deze gegevens vinden wel direct hun weg naar dit rapport.
d Informatie beschikbaar bij de Nederlandse toezichthouders en overheden
Op de vijf betrokken voorzieningen wordt toezicht gehouden door inspecties in Europees
Nederland. De volgende inspecties houden toezicht:
– onderwijs: Inspectie van het onderwijs;
– volksgezondheid: Inspectie voor de gezondheidszorg;
– veiligheid: Raad voor de rechtshandhaving (justitiële keten) en de Inspectie veiligheid
& justitie (rampenbestrijding en crisisbeheersing);
– fysieke infrastructuur: Inspectie leefomgeving en transport (i&t).
De Inspectie sociale zaken en werkgelegenheid (szw) heeft geen zelfstandige rol op de
eilanden; de unit szw in Caribisch Nederland valt direct onder het gelijknamige ministerie
in Den Haag. Deze unit verzorgt zowel de uitvoering als de handhaving van het beleid van
het ministerie.
e Rapporten en overheidsdocumenten
Het ministerie van Binnenlandse Zaken en Koninkrijksrelaties heeft een groot aantal rap-
porten en overheidsdocumenten beschikbaar gesteld die betrekking hebben op de
gemaakte afspraken en alle beleid dat daarna door de verschillende departementen is
gevoerd om de afspraken na te komen. Ook documenten van andere instellingen en
onderzoeksbureaus met betrekking tot de ontwikkelingen in Caribisch Nederland zijn
46 v i j f j a a r c a r i b i s c h n e d e r l a n d
