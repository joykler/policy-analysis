wordt bezet door 106 fte (RvdR 2014f: 12 en 36). Naast deze drie primaire veiligheidsacto-
ren is er ook een aantal ondersteunende diensten actief, zoals de reclassering, de Voogdij-
raad en slachtofferhulp. In tegenstelling tot andere sectoren, heeft de veiligheidsproductie
sinds 10 oktober 2010 geen grote veranderingen ondergaan; de veiligheid wordt op een-
zelfde manier gewaarborgd. De organisaties die betrokken zijn bij de veiligheid zijn wel
veranderd; het kpcn is zelfs een geheel nieuwe organisatie, die voor de transitie nog niet
bestond.
7.3 Afspraken
Op de miniconferentie over de toekomstige staatkundige inrichting van Caribisch
Nederland in 2006 is afgesproken dat Nederland verantwoordelijk zal worden voor de
rechtshandhaving en de inrichting van de rechtspleging in Caribisch Nederland. De recht-
spraak zal daarbij in handen blijven van het gemeenschappelijk Hof van Justitie van de zes
eilanden. Dit hof verzorgt de rechtspraak, in eerste aanleg en in hoger beroep, die betrek-
king heeft op civiele zaken, strafzaken en bestuursrechtelijke zaken (waaronder belasting-
zaken). Na de transitie zal de Koninklijke Marechaussee (KMar) bepaalde politietaken gaan
uitvoeren, onder aansturing van de korpschef van Caribisch Nederland.
Het bestuurlijk overleg op 31 januari 2008 in Den Haag heeft tot het besluit geleid dat er
een kwalitatieve verbeterslag zal plaatsvinden in de politieorganisatie in Caribisch
Nederland. De basispolitietaken zullen na de staatkundige transitie onder Nederlandse ver-
antwoordelijkheid worden uitgevoerd. Voor de beschikbaarheid van de benodigde inzet,
bijzondere diensten en expertise zal Nederland zorgdragen. In totaal komt hiervoor 6 mil-
joen euro beschikbaar, waarvan 2 miljoen in 2008 en 4 miljoen in 2009. Bij de besteding
van deze middelen wordt prioriteit gegeven aan de inrichting van een gemeenschappelijke
multidisciplinaire meldkamer, verbetering (outsourcing) van de politiecellen (de start is
gekoppeld aan de nieuwbouw van het huis van bewaring), en de ontwikkeling, opleiding
en training van politiepersoneel (uiterlijk 1 juli 2009). In het bestuurlijk overleg van 31
januari is ook afgesproken dat veiligheid een prioriteit is, waarbij de doorontwikkeling van
de politieorganisatie, de kwaliteit van de rampenbestrijding, de jeugddetentie en de deten-
tiecapaciteit bijzondere aandacht zullen hebben.
Het bestuurlijk overleg op 18 juni 2008 in Den Haag heeft tot een aantal aanvullende
afspraken geleid voor de veiligheid in Caribisch Nederland in de jaren 2008 en 2009.
Zo heeft Nederland in 2008 de inzet van de Koninklijke Marechaussee voortgezet, en in
2009 de in gang gezette verbetering met kracht voortgezet, met afzonderlijke program-
ma’s voor Bonaire, Sint Eustatius en Saba. Voorts wordt vanuit het ministerie van bzk
– overigens is sinds 2011 het ministerie van Justitie de korpsbeheerder – het op voldoende
niveau brengen van de politie als prioriteit bestempeld. In dat kader wordt het verbeter-
plan voor het Korps Politie Bonaire onder de nieuwe korpschef voortgezet. Ook is afge-
sproken dat de samenwerkingsrelaties met de Nederlandse politie- en brandweerorgani-
212 s o c i a l e v e i l i g h e i d
