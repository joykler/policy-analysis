(‘werken moet lonen’). Het minimumloon is, volgens szw, qua hoogte weer afhankelijk van
de economische omstandigheden op de eilanden. Deze zouden hiervoor draagvlak moeten
geven. szw heeft daartoe het cbs gevraagd om inzicht te verschaffen in het Bruto Binnen-
lands Product, de inkomens, de inkomensverdeling en de werkgelegenheid. De eerste
resultaten zijn in de loop van 2014 beschikbaar gekomen, maar een volledig beeld komt
pas in de loop van 2015 beschikbaar.
6.5.2 Armoedebestrijding
Het is niet eenvoudig om exact vast te stellen wat onder armoedebestrijding zou moeten
worden verstaan. Voor Caribisch Nederland kunnen van overheidswege ten minste vier
beleidsgebieden worden onderscheiden: het beheersen van het niveau van het minimum-
loon en de uitkeringen (zie hiervoor), toekenningen op grond van de bijzondere onder-
stand, het armoedebeleid in brede zin en de zogenaamde integrale aanpak. De eerste twee
terreinen vallen onder verantwoordelijkheid van het ministerie van szw. Voor het brede
armoedebeleid en de integrale aanpak dragen de eilanden zorg, overigens niet zonder
begeleiding van het ministerie. Opmerkelijk is dat er geen formele armoedegrens is vastge-
steld. Dit maakt het lastig om de omvang en ontwikkeling van de armoede in Caribisch
Nederland vast te stellen.
Achtergrond: armoede op de eilanden
Over de feitelijke armoedesituatie voor en na de transitie, is weinig bekend, althans in de
zin van kwantitatief wetenschappelijk onderzoek. Wel is er anekdotisch materiaal, zoals
een drietal documentaires van de ikon, uitgezonden in 2012; de journalist Van Bennekom
schreef over de tragiek van Bonaire (Van Bennekom 2012), en in de roman Bonaire, een verlo-
ren droom speelt armoede een centrale rol (Van Oeveren 2006). Hieronder wordt vooral uit-
gegaan van de verkenning van Drewes (2012) en van interne beleidsstukken van szw.
In 2012 publiceerde szw het rapport Armoede in Caribisch Nederland, een verkenning. In dit rap-
port wordt ingegaan op de vraag in welke vorm armoede zich in Caribisch Nederland mani-
festeert en bij welke groepen mensen armoede vooral voorkomt (Drewes 2012). Het betrof
hier een kwalitatief onderzoek, waarbij de onderzoeker op elk eiland afzonderlijk met een
aantal sleutelpersonen sprak. Zij voerde gesprekken met onder andere de gezaghebber,
gedeputeerden, huisartsen, leden van de Voogdijraad, medewerkers verslavingszorg en
voedselbank enzovoort. Uit het onderzoek rijst een overheersend beeld op van stille
armoede, een situatie die ook voor de transitie al zou hebben bestaan, maar sindsdien,
volgens de respondenten, door de stijgende kosten van levensonderhoud zeker niet min-
der nijpend zou zijn geworden. Trots en schaamte zouden verhinderen dat men al te
nadrukkelijk met zijn noden te koop loopt. Er wordt veelvuldig een beroep gedaan op
familie voor huisvesting en voedsel. Het is niet uitzonderlijk dat veel mensen op een klein
oppervlak wonen. Verschillende respondenten gaven aan dat hierdoor met name voor kin-
deren ongezonde leefsituaties ontstaan. Zij worden immers noodgedwongen geconfron-
teerd met zaken als alcoholisme, drug en seksualiteit. Het informele sociale vangnet, waar-
192 a r b e i d , i n k o m e n e n s o c i a l e z e k e r h e i d
