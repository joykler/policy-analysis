3 Fysieke infrastructuur
Michel Briene en Maaike Zwart
3.1 Inleiding
Economische ontwikkeling en fysieke infrastructuur zijn nauw met elkaar verweven. Als de
vliegverbindingen optimaal en naar prijsstelling concurrerend zijn, werkt dat uiteraard
door op de toeristische aantrekkelijkheid en daarmee op de hotelaccommodaties, de
horeca en allerlei andere gerelateerde voorzieningen. Daarnaast is er ook een duidelijke
link tussen eilandeconomie, de aanwezige havenfaciliteiten en de wijze waarop de goede-
renafhandeling plaatsvindt.
In dit hoofdstuk wordt nader ingegaan op de aanwezige fysieke infrastructuur op de eilan-
den en de wijze waarop de transitie hierop van invloed is geweest. Daarbij kijken we aller-
eerst naar de bereikbaarheid van de eilanden via het water en door de lucht en de wijzigin-
gen die daarin zijn opgetreden. Vervolgens gaan we nader in op de ontsluiting van de
eilanden zelf. Hierbij speelt vooral de kwaliteit van het wegennet een belangrijke rol.
Het hoofdstuk sluit af met een korte beschouwing van een aantal overige aspecten, waar-
onder de energievoorziening op de eilanden en de kwaliteit van de digitale verbindingen.
Het hoofdstuk geeft daarmee antwoord op onderzoeksvraag 3:
Hoe heeft de fysieke infrastructuur zich ontwikkeld, waaronder de bereikbaarheid van de eilanden
over water en door de lucht? Hoe heeft het voorzieningenniveau van de fysieke infrastructuur zich ont-
wikkeld tegen de achtergrond van de economische ontwikkeling sinds 10 oktober 2010?
3.2 Havenfaciliteiten
3.2.1 Algemene schets havenfaciliteiten
De havenfaciliteiten van Bonaire bestaan uit de terminal van Bopec (Bonaire Petroleum
Corporation) in het noorden van het eiland en de haven van Kralendijk (voor bulkgoederen,
containers en cruiseschepen). Daarnaast zijn er de Cargill Salt Company Terminal (bulk
zout) en de Valero Airport Pier (aanvoer van kerosine voor Flamingo Airport).
Sint Eustatius beschikt over een haven in Lower Town bij Oranjestad, waar kleine(re) sche-
pen en jachten kunnen aanmeren. Grote olietankers leggen aan bij de pier van de terminal
van NuStar of gaan voor anker voor de kust en worden dan aangesloten op drijvende
afmeerpunten, die met pijplijnen met de terminal zijn verbonden. In 2012 is er een ferry
gestart met reguliere verbindingen tussen Sint Maarten en Sint Eustatius.
Saba heeft een kleine kunstmatige haven, die is gesitueerd in het zuiden van het eiland. De
haven, Fort Bay genaamd, is aangelegd in 1972. In 2011 zijn de kades versterkt met finan-
95 f y s i e k e i n f r a s t r u c t u u r
