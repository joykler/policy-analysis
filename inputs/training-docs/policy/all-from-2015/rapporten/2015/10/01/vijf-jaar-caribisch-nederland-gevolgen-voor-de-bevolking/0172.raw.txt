(getalsmatig) omschreven. De Algemene Rekenkamer stelt in 2012 dat het ministerie van
vws geen gewenst voorzieningenniveau voor het beleidsterrein zorg als geheel heeft gefor-
muleerd (Algemene Rekenkamer 2012: 19). De enige getalsmatige norm in de vorm van een
denkrichting is dat op Bonaire 80% van de (medisch-specialistische) zorg op Bonaire zelf
moet worden aangeboden. Een belangrijke reden waarom er geen streefwaarden
genoemd worden, is dat er niet voldoende gegevens zijn om de stand van de zorg op te
baseren.
De in het bestuurlijk overleg van 31 januari 2008 vastgestelde stappen voor het terrein van
de zorg zijn de volgende.
– Er wordt een publieke zorgverzekering uitgewerkt. Deze zal ingaan op 1 januari 2011 en
omvat vergoeding van ziektekosten inclusief awbz voor alle inwoners van Caribisch
Nederland.
– Voor het zorgaanbod (gebouwen en inventaris) wordt een prioriteitenoverzicht van
investeringen opgesteld.
– De mogelijkheden voor de noodzakelijk elders in te kopen zorg (de uitzendingen) in de
omringende landen worden verkend.
– Het ministerie van Volksgezondheid, Welzijn en Sport zal de formulering van een
langetermijnhuisvestingsplan voor de bes-eilanden financieren.
– In het kader van de infectieziektebestrijding zal Nederland zich inzetten om de bes-
eilanden te laten voldoen aan de eisen die de International Health Regulations hieraan
stellen. Hiervoor zal Nederland zich inspannen om – in samenwerking met de bes-
eilanden en de overige koninkrijksdelen – een focal point voor de voormalige
Nederlandse Antillen op te zetten en te faciliteren.
De besluitenlijst bes bestuurlijk overleg van 20 november 2008 beschrijft dat het middel-
langetermijnplan zorg en huisvesting bes (26 projecten over de volle breedte van zorg,
volksgezondheid en jeugd) op hoofdlijnen wordt vastgesteld en de basis vormt voor een
meerjarig programma van concrete en noodzakelijke verbeteringen (Besluitenlijst bes
2008b) Het gaat om de volle breedte van de zorg: naast verbeteringen van de curatieve
zorg, de jeugdgezondheidszorg en de verpleging en verzorging, krijgen geestelijke gezond-
heidszorg, verslavingszorg en gehandicaptenzorg bijzondere aandacht vanwege de achter-
standen op deze terreinen. Ook zal er speciale aandacht zijn voor de verdere ontwikkeling
van de publieke gezondheid/ggd en eilandelijke preventietaken op het terrein van de
volksgezondheid.
Dit hoofdstuk heeft laten zien dat de (gezondheids)zorg op de eilanden op veel punten ver-
beterd is. Dat vindt niet alleen de bevolking in de jaren 2010-2013, maar ook de Inspectie
voor de gezondheidszorg, en dat oordeel klinkt ook in dit rapport door. Het grootste suc-
cesverhaal is te vertellen over het ziekenhuis op Bonaire. Dat is nu een modern ziekenhuis
met verantwoorde medische zorg, zodat ook het aantal medische uitzendingen naar elders
sterk verminderd kon worden (zie figuur 5.3).
171 g e z o n d h e i d e n z o r g
