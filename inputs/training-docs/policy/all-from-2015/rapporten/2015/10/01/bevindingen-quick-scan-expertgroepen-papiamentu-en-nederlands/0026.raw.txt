25 
 
rol spelen bij de keuzes. In het beroepsonderwijs dient voor beide talen de benodigde 
taalvaardigheid voor een goede beroepsuitoefening evenzeer meegenomen te worden.” 
 
2.3.2 Alfabetisering 
Het rapport van de Taalunie doet weliswaar geen expliciete uitspraak over wat de taal van 
de alfabetisering moet zijn, maar de voorgestelde 90-10-verdeling impliceert wel dat dit 
Nederlands zou moeten zijn. Zoals de EP (p. 6)  aangeeft, is binnen deze grenzen 
alfabetisering in het Papiamentu namelijk vrijwel onmogelijk.   
 
Zowel tussen als binnen de expertgroepen is de vraag in welke taal kinderen moeten leren 
lezen uitvoerig besproken. De EP (p. 24) acht alfabetisering in het Papiamentu op zijn plaats; 
de koppeling van decodeervaardigheden en begrip is dan optimaal en de kans op 
functionele geletterdheid groter (p. 44). De EP beroept zich daarbij op Cummins (het 
leerproces van het kind wordt sterk bemoeilijkt, indien gekozen wordt om te alfabetiseren 
in een vreemde taal, omdat het kind onvoldoende kennis heeft van de taal; p. 24) en op 
diverse onderzoeken naar de relatie tussen het leren van taal en lezen in het Nederlands en 
Papiamentu. Uit die onderzoeken (p. 12-13) blijkt dat in een situatie waarin  leerlingen eerst 
leren lezen in het Nederlands en daarna gaan lezen in het Papiamentu, het technisch lezen 
in het Nederlands sterker is, maar het leesbegrip in het Papiamentu hoger scoort. Ook blijkt 
uit Bonairiaans onderzoek dat er een hoge correlatie is tussen technisch lezen Papiamentu 
en Nederlands en tussen begrijpend lezen Papiamentu en Nederlands. ”Dit betekent dat 
kinderen die hoog scoren op Papiamentu voor dezelfde taken in het Nederlands ook hoog 
scoren. Dat is een van de redenen dat er, in de jaren 2000, is overgegaan op een aanpak 
waarbij de kinderen eerst leren lezen in het Papiamentu. Wereldwijd kwamen de 
analyseresultaten voor de samenhang tussen technisch lezen en leesbegrip in Moedertaal 
(MT) en vreemde taal (VT/T2) overeen. Dit patroon vormde de basis voor de combinatiekeus: 
eerst leren lezen in de MT en met die verkregen vaardigheden leren lezen in de vreemde 
taal.”  
 
Terugkeer naar de jaren negentig en eerder (toen de kinderen leerden lezen in het 
Nederlands) zal volgens de EP (p. 11-12) niet voor verbetering zorgen, te meer daar de 
omstandigheden zijn veranderd (zo spreken tegenwoordig minder leerkrachten van huis uit 
Nederlands).  Het proces van geletterd raken is veel zinvoller, wanneer dit in het 
Papiamentu geschiedt, omdat het kind begrijpt wat het leest. Daarna, nadat de leerling de 
fase van spellend lezen is overstegen en zich het automatisme bij het leesproces eigen heeft 
gemaakt, kan worden gewerkt aan geletterdheid in  het Nederlands, op voorwaarde dat 
deze taal mondeling voldoende wordt beheerst.  De praktijk op Bonaire en Curaçao wijst 
volgens de EP (p. 24) uit, dat deze overgang na een half jaar al mogelijk is, maar dat het 
veiliger is na een jaar ook te gaan lezen in het Nederlands. Ten slotte hebben de scholen 
voldoende ervaring met leren lezen in het Papiamentu (en vervolgens lezen in het 
Nederlands) en is er voor alfabetisering in het Papiamentu ook adequaat materiaal
