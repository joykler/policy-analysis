tickets aanschaffen. Bij wijze van openbaar vervoer rijdt er op Bonaire een taxibusje tegen
een tarief dat voor de meeste bewoners te hoog is. Het bestuurscollege op Sint Eustatius
noemt het frappant dat de veerdienst naar de Waddeneilanden wel wordt gesubsidieerd,
maar vervoer tussen de eilanden die deel uitmaken van Caribisch Nederland niet.
9.9.2 Een merkwaardige constructie
Enkele professionals stellen dat het op papier wellicht een logische keuze was om Bonaire,
Saba en Sint Eustatius als een eenheid te beschouwen, maar dat dit in de praktijk niet goed
werkt. Het is een constructie van wat overgebleven is bij de nieuwe invulling van de staat-
kundige verhoudingen in de West. Voor Saba en Sint Eustatius is Sint Maarten een veel
natuurlijker partner dan Bonaire. Iets dergelijks geldt voor Bonaire, waar men meer geori-
enteerd is op Aruba en Curaçao. De bewoners op Saba en Sint Eustatius zijn voor een groot
deel aangewezen op Sint Maarten, maar moeten daar bij elk bezoek door de immigratie.
Op de luchthavens is een soort mini-Schiphol ingericht, met alle bijhorende veiligheidsritu-
elen. Dat is de mensen een doorn in het oog.
De juiste keuzes?
De keuzes die Nederland maakt qua investeringen in bijvoorbeeld natuur en milieu, vallen
niet altijd even goed. Enkele bestuurders verzuchten dat al het geld dat Nederland aan
onderzoek besteedt, beter ten behoeve van de lokale economie kan worden aangewend.
De investeringen in riolering, gevangenis en een nieuw belastingkantoor getuigen volgens
sommige bewoners evenmin van een juist gevoel voor urgentie; men heeft liever dat het
geld wordt besteed aan armoedebestrijding en werkgelegenheid. Volgens een bestuurder
is de belastingdienst groter dan de sector zorg. Dat er vooral geld opgaat aan repressieve
maatregelen, stoort met name bewoners op Bonaire, waar het belastingkantoor staat,
betaald parkeren is ingevoerd en de nieuwe gevangenis in aanbouw is. Alleen op Sint
Eustatius waren de bestuurders teleurgesteld omdat de gevangenis niet doorging, wat
welkome werkgelegenheid had opgeleverd. Verder stelt Nederland vrij veel geld beschik-
baar voor natuurbeheer en natuurbescherming, maar bewoners zouden ook met dat geld
liever armoede bestrijden. Het is een terugkerende klacht: Nederland maakt de verkeerde
keuzes.
9.9.3 Veel onbegrip
Nederland begrijpt de cultuur niet van de eilanden en hun bewoners, zo horen wij van ver-
schillende kanten. Volgens een van de gezaghebbers van de eilanden zijn de culturele ver-
schillen destijds onderschat. Het een-op-een toepassen van Nederlandse wetgeving op de
eilanden pakt volgens de bewoners vaak niet goed uit. Een zo’n pijnpunt betreft wetten
over ethische kwesties zoals euthanasie, het homohuwelijk en abortus, waar gelovige
bewoners veel moeite mee hebben en die zonder overleg door Nederland zijn opgelegd.
Dat achterstallige belastingschulden in een keer moesten worden betaald, viel verkeerd,
net als het verhogen van de pensioengerechtigde leeftijd van 60 naar 65 jaar, terwijl aan
het minimumloon en de uitkeringen niets werd gedaan.
301 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
