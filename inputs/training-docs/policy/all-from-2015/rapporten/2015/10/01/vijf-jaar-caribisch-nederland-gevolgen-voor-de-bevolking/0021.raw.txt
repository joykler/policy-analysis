In het bestuurlijk overleg van 31 januari 2008 is besloten dat er normen zullen worden
opgesteld om er het ‘voor een binnen Nederland aanvaarbare voorzieningenniveau’ aan te
toetsen (zie: Besluitenlijst bes bestuurlijk overleg 31 januari 2008 te Den Haag). In de
periode die volgde, zijn deze normen niet (getalsmatig) omschreven. De enige getals-
matige norm in de vorm van een denkrichting is dat op Bonaire 80% van de (medisch-
specialistische) zorg op Bonaire zelf moet worden aangeboden. Een belangrijke reden dat
er geen streefwaarden genoemd kunnen worden, is dat er niet voldoende gegevens zijn
om de stand van de zorg op te baseren.
De in 2008 in het bestuurlijk overleg van 31 januari vastgestelde stappen voor het terrein
van de zorg zijn de volgende.
– Er wordt een publieke zorgverzekering uitgewerkt. Deze zal ingaan op 1 januari 2011 en
omvat vergoeding van ziektekosten inclusief awbz voor alle inwoners van Caribisch
Nederland.
– Voor het zorgaanbod (gebouwen en inventaris) wordt een prioriteitenoverzicht van
investeringen opgesteld.
– De mogelijkheden voor de noodzakelijk elders in te kopen zorg (de medische uit-
zendingen) in de omringende landen worden verkend.
– Het ministerie van Volksgezondheid, Welzijn en Sport zal de formulering van een lange
termijn huisvestingsplan (lthp) voor de bes-eilanden financieren.
– In het kader van de infectieziektebestrijding zal Nederland zich inzetten om Caribisch
Nederland te laten voldoen aan de eisen die de International Health Regulations hier-
aan stellen. Hiervoor zal Nederland zich inspannen om – in samenwerking met
Caribisch Nederland en de overige Koninkrijksdelen – een focal point voor de voor-
malige Nederlandse Antillen op te zetten en te faciliteren.
De besluitenlijst bes bestuurlijk overleg van 20 november 2008 beschrijft dat het middel-
langetermijnplan zorg en huisvesting bes (26 projecten over de volle breedte van zorg,
volksgezondheid en jeugd) op hoofdlijnen wordt vastgesteld en de basis vormt voor een
meerjarig programma van concrete en noodzakelijke verbeteringen (zie: Besluitenlijst bes
bestuurlijk overleg van 20 november 2008). Het gaat om de volle breedte van de zorg:
naast verbeteringen van de curatieve zorg, de jeugdgezondheidszorg en de verpleging en
verzorging, krijgen geestelijke gezondheidszorg, verslavingszorg en gehandicaptenzorg bij-
zondere aandacht, vanwege de achterstanden op deze terreinen. Ook zal er speciale aan-
dacht zijn voor de verdere ontwikkeling van de publieke gezondheid/ggd en eilandelijke
preventietaken op het terrein van de volksgezondheid.
Hoofdstuk 5 heeft laten zien dat de (gezondheids)zorg op de eilanden op veel punten ver-
beterd is. Dat vindt de bevolking in de jaren 2010-2013 en dat vindt ook de Inspectie voor
de gezondheidszorg; ook in dit rapport klinkt dat oordeel door. Een succesverhaal is te ver-
tellen over het ziekenhuis op Bonaire. Dat is nu een modern ziekenhuis met verantwoorde
20 s a m e n v a t t i n g e n s l o t b e s c h o u w i n g
