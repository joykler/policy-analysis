4 Hoe heeft het voorzieningenniveau zich ontwikkeld tegen de achtergrond van het bij-
zondere karakter van Caribisch Nederland en tegen de achtergrond van de gemaakte
afspraak om normen op te stellen voor een binnen Europees Nederland aanvaardbaar
voorzieningenniveau?
Daarnaast is verzocht om inzicht te geven in de rol die relevante actoren hierin hebben
gespeeld. Het gaat hierbij om de volgende vragen.
5 Wat zijn de effecten voor de bevolking van het gevoerde beleid ten aanzien van het
voorzieningenniveau op de terreinen onderwijs, volksgezondheid, sociale zekerheid,
veiligheid en fysieke infrastructuur?
6 Wat is de bijdrage geweest van de openbare lichamen, de rijksoverheid en andere rele-
vante actoren aan de ontwikkeling van het voorzieningenniveau?
7 Hoe heeft de taakverdeling tussen de openbare lichamen en het rijk gewerkt ten aan-
zien van de ontwikkeling van het voorzieningenniveau? En hoe was de onderlinge
samenwerking op dit punt?
Deze vragen hebben betrekking op de taakopvatting en -uitvoering van de verschillende
overheden (de eilanden en het rijk) en de gevolgen die zij vervolgens hebben voor het
voorzieningenniveau en het gebruik dat de bevolking hiervan kan maken en feitelijk ook
maakt.
Op verzoek van de evaluatie- en de begeleidingscommissie van dit onderzoek wordt uit-
voerig aandacht gegeven aan de beleving van de bevolking (vraag 5). Deze wens sluit aan
bij het advies van de Raad van State om dit onderdeel van het onderzoek vooral te richten
op de concrete maatschappelijke effecten die in het dagelijkse leven van de eiland-
bewoners merkbaar zijn en het gevolg zijn van de overgang naar de nieuwe staatkundige
situatie. Het antwoord op deze vraag moet volgens de Raad van State mede in het licht
worden gezien van het voorzieningenniveau dat op de eilanden is gerealiseerd en de ver-
wachtingen die de bewoners van de eilanden hebben gekoesterd bij het verkrijgen van de
nieuwe status. De Raad van State pleit ook voor een brede focus, strekkend tot ‘bijna alle
beleidsterreinen’, wat volgens de Raad noodzakelijkerwijs impliceert dat de evaluatie min-
der diepgaand zal zijn en kortere tijd in beslag zal nemen. De Raad beveelt ten slotte ook
aan om aan te sluiten op de onderzoeken die reeds verricht zijn naar de beleving van de
eilandbevolking van de gevolgen van de transitie.
De invloed van de verschillende actoren op het bereikte voorzieningenniveau (vraag 6) en
van het gevoerde beleid op de beschikbaarheid van deze voorzieningen voor de bevolking
(vraag 5) is moeilijk te bepalen, omdat er ook andere factoren in het geding kunnen zijn.
Beleidsinspanningen, of het ontbreken daarvan, zijn vaak slechts een van de factoren die
de leefsituatie van burgers bepalen. Causaliteit is niet eenvoudig te bepalen. Zo zijn de
gezondheidstoestand en het veiligheidsniveau mede afhankelijk van factoren die buiten de
invloedssfeer van het beleid liggen. Echter, indien er, met name in de gevoerde gesprekken
40 v i j f j a a r c a r i b i s c h n e d e r l a n d
