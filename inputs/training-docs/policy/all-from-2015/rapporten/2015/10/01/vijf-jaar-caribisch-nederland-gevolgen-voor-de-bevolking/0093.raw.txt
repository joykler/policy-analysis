product of dienst (zonder overheidsingrijpen) juist duurder wordt. Dit is vooral op Saba en
Sint Eustatius het geval en in mindere mate ook op Bonaire.
Eenzijdige economische structuur maakt eilanden economisch gezien kwetsbaar
Alle drie de eilanden kennen een eenzijdige economische structuur. Er is slechts een
beperkt aantal economische activiteiten die een stempel drukken op de lokale economie,
wat alle drie de eilanden economisch gezien kwetsbaar maakt. Illustratief in dit verband is
de sluiting van de School of Medicine op Sint Eustatius. Door het daarmee gepaard gaande
koopkrachtverlies hebben velen op het eiland de gevolgen van deze sluiting ondervonden.
In hoeverre het overallbeeld is beïnvloed door 10 oktober 2010, kan op basis van de
beschikbare (cbs-)gegevens niet worden vastgesteld. Wel kan, aan de hand van de menin-
gen en de beleving van de bevolking en het bedrijfsleven, hierover een meer kwalitatieve
uitspraak worden gedaan. Dit beeld is niet onverdeeld positief. In hoofdstuk 8 en 9 komen
we hierop aan de hand van de uitgevoerde enquêtes en interviews nog terug.
Gestegen belastinginkomsten teruggesluisd via (tijdelijke) maatregelenpakketten
Wegens de bestuurlijke verandering diende ook het belastingstelsel te worden herzien. Een
belangrijke afspraak daarbij was dat de belastingdruk in 2011, het jaar van invoering van
het nieuwe stelsel, ongeveer gelijk zou blijven aan dat van 2010. Echter, na de invoering van
het nieuwe stelsel bleken de inkomsten hoger uit te vallen dan afgesproken. Via verschil-
lende (pakketten van) maatregelen zijn de te hoge inkomsten vervolgens teruggesluisd
naar de belastingbetaler. Met deze terugsluis is tevens een bijdrage geleverd aan het
behoud van koopkracht en het stimuleren van het ondernemersklimaat. Een probleem dat
nog niet is opgelost is de dubbele belastingheffing op de invoer van goederen door het
ontstaan van de nieuwe landsgrenzen tussen Caribisch Nederland en de andere eilanden in
het Koninkrijk.
Prijsstijgingen hebben sterk effect op koopkracht
Bij de bestuurlijke hervorming is gestreefd naar het behoud van de koopkracht. De prijsstij-
gingen hebben echter grote invloed gehad op de koopkracht van het inkomen van de
eilandbewoners. In de periode 2010-2013 is de koopkracht van de lonen op Bonaire met
4% gedaald (lonen +6%, prijzen +10%), op Sint Eustatius met 14% (+2% lonen en +16%
prijzen) en op Saba met 6% (+6% lonen en +12% prijzen). Het consumentenprijsindexcijfer
is pas recentelijk (eerste kwartaal 2015) gedaald. Een van de maatregelen en afspraken is
het terugsluizen van te hoge belastinginkomsten. Echter, de forse prijsstijgingen zijn mede
ontstaan door externe invloeden zoals energie- en voedselprijzen, waarop het overheids-
beleid geen invloed heeft. Het effect van het overheidsbeleid en de bestuurlijke hervor-
ming op de prijsontwikkeling is moeilijk te bepalen, maar is vermoedelijk minder groot dan
de invloed van externe factoren. De verantwoordelijkheid voor het prijsbeleid ligt bij de
eilandelijke besturen. Deze hebben zijn zeer terughoudend opgetreden. Alleen op Bonaire
zijn voor een beperkt aantal primaire goederen minimumprijzen vastgesteld, waaronder
voor rijst, olie en babymelkpoeder.
92 e c o n o m i e
