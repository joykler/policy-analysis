ontwikkeld voor projecten gericht op verbetering van de eilandeconomieën, maar dat het
resultaat daarvan (nog) niet echt zichtbaar is, mede vanwege het ontbreken van geld. Dit
maakt in de beleving van de bevolking dat er tot nu toe van overheidswege niet veel con-
creets is gebeurd voor de stimulering van de lokale eilandeconomieën.
Beleving lastig te staven met data
De beleving met betrekking tot de ontwikkeling van de eilandeconomieën is lastig in het
juiste perspectief te plaatsen, door het ontbreken van voldoende statistisch materiaal.
Zo zijn er geen gegevens beschikbaar over de ontwikkeling van de werkloosheid of van de
werkgelegenheid. Ook voor een belangrijke economische indicator zoals het bruto natio-
naal product (bnp) zijn er geen periodieke gegevens beschikbaar. Het bestuur en de
beleidsmakers op de eilanden ervaren dit als een belangrijk gemis; er is bij hen dringend
behoefte aan meer (en vooral ook periodiek terugkerend) cijfermateriaal. Dat maakt het
voor hen eenvoudiger om gericht beleid te ontwikkelen en tijdig maatregelen te nemen, als
de economische omstandigheden daarom vragen.
9.1.2 Invoering van nieuw belastingregime
Een belangrijk punt in relatie tot de economische ontwikkeling sinds 10 oktober 2010 is de
invoering van het nieuwe belastingregime. In vrijwel alle gesprekken is dit een van de
kwesties die spontaan als eerste naar voren zijn gebracht. In algemene zin speelt daarbij
dat bij de transitie was afgesproken dat de belastingdruk niet zou wijzigen na de herziening
van het stelsel. Echter, naar de mening van veel burgers en bedrijven waarmee gesproken
is, was hiervan wel degelijk sprake. Daarbij komt nog dat onder het oude regime de ver-
schuldigde belasting niet altijd werd geïnd. Na 10 oktober 2010 werd de inning voortvaren-
der aangepakt, wat in de ogen van de bevolking neerkomt op een lastenverzwaring. Tege-
lijkertijd heeft de belastingdienst ook achterstallige betalingen geïnd die dateren van voor
10 oktober 2010. Daar had men eigenlijk niet meer op gerekend. Daar staat tegenover dat
vanaf 2011 ook achterstallige terugbetalingen hebben plaatsgevonden van voor de transitie
te veel betaalde of ingehouden belastingen en premies.
Veel klachten hoorden wij over de vastgoedbelasting. Specifiek voor de bedrijven is, als uit-
vloeisel van de transitie, de winstbelasting vervangen door een vastgoedbelasting.
Voor veel bedrijven bood de winstbelasting als voordeel dat de hoogte van de belasting
direct kon worden beïnvloed, bijvoorbeeld door het investeringsvolume te verhogen.
Indien een bedrijf onder het oude regime verlies leed, was het geen winstbelasting ver-
schuldigd. Bovendien bestond de mogelijkheid van een zogenaamde tax holiday, waarbij
men onder bepaalde voorwaarden tijdelijk werd vrijgesteld van belastingbetaling. Met de
introductie van de vastgoedbelasting zijn deze voordelen verdwenen. De nieuwe vastgoed-
belasting, die een belastingvrije drempel kent, is bovendien van toepassing op eigenaren
die beschikken over een tweede woning op het eiland. Hiervan kan sprake zijn als men het
eigendomsrecht van een andere woning heeft gekregen via bijvoorbeeld vererving of over
een woning beschikt die wordt verhuurd aan derden. Met name op Saba is hiervan relatief
270 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
