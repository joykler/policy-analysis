opgesteld, dat er maatregelen worden genomen om de kwaliteit te borgen en dat het
management ook duidelijk stuurt op kwaliteit (inspectie 2011a).
Middelbaar beroepsonderwijs (mbo)
In grote lijnen gelden de kwaliteitseisen voor het primair en voortgezet onderwijs ook voor
het mbo (inspectie 2011b). Verreweg de meeste eisen gelden vanaf de transitiedatum
10 oktober 2010. Zo moeten de inrichting en uitvoering van het programma doelmatig en
zorgvuldig zijn. Dat wil zeggen dat het programma zowel op het mbo zelf als in de praktijk
voldoende kader biedt, inhoudelijk en didactisch samenhangend is en is afgestemd op de
eindtermen/kwalificatiedossiers, waaronder de leer- en burgerschapscompetenties.
Het programma dient tegemoet te komen aan verschillen in onderwijsbehoeften en biedt
ruimte voor keuzes van deelnemers; de studiebelasting moet doelmatig zijn.
Voor het leerproces geldt dat dit doelmatig en stimulerend is. Zo gelden er criteria voor
aanwezigheid. De gehanteerde werkvormen moeten samenhangend zijn, de studenten sti-
muleren, en zijn afgestemd op de eindtermen/competenties en het didactisch concept. De
student moet effectief in staat zijn zich te ontwikkelen door middel van een juiste feedback
van de docenten. De geboden begeleiding moet afgestemd zijn op de mate van zelfstan-
digheid van de student; er moet dus maatwerk worden geboden. De kwaliteit van de
beroepspraktijkvorming (bpv) moet eveneens op orde zijn. Ook voor de beroepspraktijk-
vorming geldt dat studenten vanuit zowel de school als het bedrijf goed worden begeleid
en dat ze werk verrichten dat past bij de richting en het niveau van de opleiding.
De school moet de gehele schoolloopbaan van de studenten goed begeleiden. Dat wil zeg-
gen dat de voorlichting zorgvuldig is, en de intake en plaatsing in het mbo van passend
niveau. Ook worden studenten individueel begeleid bij het vormgeven van hun loopbaan,
zowel wat betreft studievoortgang, te maken keuzes, doorstroom naar een hoger niveau,
alsook bij persoonlijke, sociaal-emotionele of gedragsproblemen en de dreiging van voort-
ijdig schoolverlaten. Al deze criteria zijn ingegaan vanaf de transitiedatum.
Een jaar later (per 1 augustus 2011) moeten de scholen ook in staat zijn om zorg (cognitief
dan wel sociaal-emotioneel) te bieden aan studenten met specifieke zorgbehoeften.
Risicodeelnemers moeten vroegtijdig gesignaleerd kunnen worden en de instellingen
moeten structureel en planmatig samenwerken met ketenpartners (zoals de centra voor
jeugd en gezin, de kinderbescherming, de Voogdijraad, de leerplichtambtenaar en de ggd)
zowel preventief als bij het zoeken naar oplossingen.
De omgang tussen studenten en personeel is zorgvuldig en respectvol en de veiligheid op
school is zowel fysiek als sociaal gegarandeerd. De specifieke eisen op dit terrein vloeien
voort uit wetgeving en zijn per 1 augustus 2011 van kracht. Dat geldt bijvoorbeeld ook voor
de kwaliteitseisen die aan de examens worden gesteld. Er is een groeistandaard voor de
beoordeling van de examens en vanaf 1 augustus 2016 geldt de normering die ook voor de
rest van Nederland wordt gehanteerd.
127 o n d e r w i j s
