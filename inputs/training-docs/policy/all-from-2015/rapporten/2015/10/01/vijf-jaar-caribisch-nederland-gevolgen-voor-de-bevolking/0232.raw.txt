den, en twijfel aan het nut van deze enquête. Aan het nut van de enquête wordt door som-
migen getwijfeld, omdat zij van mening zijn dat er al zo veel onderzocht is maar dat er niets
met de resultaten is gebeurd. De inloopspreekuren van het Sociaal en Cultureel Planbureau
(scp), gehouden in dezelfde tijd over (deels) dezelfde onderwerpen, waren voor enkelen
een ander argument om af te zien van deelname aan de telefonische enquête.
De beperkte omvang van de bevolking en de wat geringere medewerking op Sint Eustatius
en Saba hebben ertoe geleid dat de respons op deze eilanden minder in overeenstemming
is met de bevolkingsopbouw naar leeftijd en geslacht dan die op Bonaire. Besloten is om
de uitkomsten niet te herwegen omdat niet duidelijk welke de achtergronden zijn van de
non-response. Doordat bij de non-respondenten niet is gemeten of men positief of nega-
tief stond tegenover de ontwikkelingen vanaf 10 oktober 2010, is niets te zeggen over
mogelijke vertekeningen vanwege de non-respons.
Focusgroepen
Het belevingsonderzoek geeft een globaal beeld van de opvattingen van de bevolking over
het bereikte voorzieningenniveau na de bestuurlijke transitie. Om meer diepgang in deze
antwoorden te krijgen, zijn focusgroepen georganiseerd, waarbij de vragenlijst van het
belevingsonderzoek leidend was. De organisatie van deze gesprekken is in handen gege-
ven van Curconsult, dat de gesprekken ook heeft geleid en verslagen. Het verslag van Cur-
consult is als bijlage A bij dit rapport opgenomen.
De groepsgesprekken zijn in vier fasen ingericht. Eerst is gevraagd naar de algemene erva-
ring van de leefsituatie, met vragen als: hoe is het om op het eilanden te wonen, te werken,
als kind op te groeien, hulpbehoevend te zijn, in armoede te leven, enzovoort? Vervolgens
is de vraag gesteld wat er door de overheid en anderen wordt gedaan om de verschillende
problemen op te lossen: wat gaat goed en wat niet, en wat zijn de grootste knelpunten?
Daarna is gevraagd of de situatie op de verschillende terreinen van overheidszorg sinds de
bestuurlijke transitie is verbeterd, hetzelfde is gebleven of verslechterd. Ten slotte is
gevraagd welke groepen in de bevolking het meest kwetsbaar zij en hoe zij het hoofd
boven water houden. In totaal zijn zeven focusgroepen georganiseerd: drie op Bonaire
(waarvan één met ouders van schoolgaande kinderen), twee op Saba en twee op Sint
Eustatius. Uiteindelijk hebben in totaal vijftig burgers uitgesproken hoe de veranderingen
op de eilanden door hen en hun directe omgeving worden ervaren. Deze uitspraken zullen
de uitkomsten van het belevingsonderzoek, waar nodig, verder inkleuren.
8.2 Hoe maken de burgers het nu?
We beginnen met de vraag hoe de burgers op de eilanden hun eigen situatie beoordelen.
Uit onderzoek van het Sociaal en Cultureel Planbureau (scp) is bekend dat de eigen situatie
vaak anders, meestal positiever, wordt beoordeeld dan de maatschappelijke en econo-
mische situatie zou rechtvaardigen (scp 2013). Het scp karakteriseert deze situatie kernach-
231 b e l e v i n g v a n d e b e v o l k i n g
