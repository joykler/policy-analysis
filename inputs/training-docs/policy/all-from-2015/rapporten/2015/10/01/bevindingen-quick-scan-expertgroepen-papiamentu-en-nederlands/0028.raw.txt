27 
 
3. Wenselijke interventies m.b.t. Voorschoolse Educatie  
 
 
 
 
 
In paragraaf 2.1 is reeds aangegeven dat de expertgroepen het erover eens zijn dat de taal 
in de voorschoolse opvang de moedertaal dient te zijn. De EN (p. 17- 24) geeft in haar 
rapport een beschrijving van de voorschoolse opvang op Bonaire , het belang van 
taalstimulering en de daarvoor benodigde leidsterscompententies. De aanbevelingen die 
daarbij worden gedaan, zijn hieronder integraal opgenomen.  
 
 
 OCW wordt geadviseerd de besluitvorming ten aanzien van de in 2013 voorgestelde 
wijzigingen van de Eilandsverordening Kinderopvang te ondersteunen en/of faciliteren.  
 
 OLB en OCW wordt geadviseerd de kwaliteitseisen m.b.t. voorschoolse 
kinderopvangvoorzieningen, zoals vastgelegd in de Eilandsverordening Kinderopvang 
Bonaire 2010, duidelijk met betrokkenen te communiceren.  
 
 OLB wordt geadviseerd toe te zien op naleving van de minimale opleidingseisen aan 
leidsters (SPW-3) en directie (HBO of MBO+) en op adequate salariëring. OCW wordt 
geadviseerd hierbij te faciliteren.  
 
 OLB en OCW wordt geadviseerd professionalisering van leidsters ten aanzien van 
taalontwikkeling te faciliteren.  
 
 OCW wordt geadviseerd de implementatie en opbrengsten van Kaleidoscoop nogmaals 
8
te (doen) evalueren : 
 
- hoe en hoe goed wordt het programma in de praktijk toegepast?  
- zijn de leidsters zich (voldoende) bewust van de taalkansen gedurende de dag en 
maken ze daar gebruik van of is verdere professionalisering gewenst?  
                                                           
8
 Kaleidoscoop (Nederlandse vertaling en bewerking van het Amerikaanse High/Scope; voor Bonaire 
vertaald in het Papiamentu) is een educatieve aanpak voor jonge kinderen van twee jaar tot zes jaar, 
gericht op alle ontwikkelingsgebieden. Het is een ontwikkelings- en ervaringsgericht programma, dat 
uitgaat van actief en interactief leren in een sociale context. De aanpak biedt richtlijnen voor 
inrichting en aankleding van het lokaal, suggesties voor bruikbare materialen, observatiematerialen 
en de plan-do-review-cyclus. Het is vooral een raamwerk: er is geen jaarplanning of vaste ordening 
in leerinhouden. Binnen het ontwikkelingsgebied taal moeten leidsters en leerkrachten bijvoorbeeld 
de aan te leren woorden en begrippen zelf inbrengen.
