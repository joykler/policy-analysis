voor de economische ontwikkeling van Bonaire en de toenemende polarisatie tussen
bevolkingsgroepen op het eiland.
Op een conferentie over de verdere ontwikkeling en diversificatie van Saba en
Sint Eustatius in mei 2014 in Sint Maarten zijn enige beloftevolle projecten verkend.
Hiertoe behoren onder meer de productie van Indiaanse bonen, tropische snijbloemen,
honing, avontuurlijk toerisme en ferry verbindingen met Sint Maarten. Via een quick-scan
zou duidelijkheid moeten komen over de levensvatbaarheid van deze activiteiten en de
financieringsmogelijkheden.
Wolfs Company heeft in het kader van het project ‘Green Economic Model’ in 2014 op
Bonaire een enquête onder bedrijven over het ondernemingsklimaat aldaar gehouden.
Uit dit onderzoek blijkt dat het starten van een zaak vooral veel tijd en rompslomp kost
(35% zeer ontevreden) dat het verkrijgen van elektriciteit te hoge kosten met zich mee-
brengt (35% zeer ontevreden), dat de belastingen hoog worden gevonden (25% zeer onte-
vreden) en dat het internationaal handelsverkeer moeizaam gaat (20% zeer ontevreden).
Opmerkelijk is dat de meningen of het nieuwe belastingsysteem als gunstig of ongunstig
wordt ervaren verdeeld zijn: 40% van de bedrijven vindt het nieuwe belastingsysteem
ongunstiger, 35% gunstiger.
De rijksvertegenwoordiger geeft aan dat er op de drie eilanden behoefte is aan
ondernemingsfinanciering.
Daarom staat het financieringsinstrumentarium van ez voor ondernemers van Caribisch Nederland
open. Voor Caribisch Nederland is bovendien het borgstellingskrediet bmkb relevant, maar vooralsnog
hebben maar weinig ondernemers hiervan gebruik gemaakt. Met name bij kleine ondernemers is er
een grote behoefte aan financiering.
2.7 Conclusies
Eilandkarakter en schaalgrootte stellen grenzen aan economisch draagvlak
Bonaire, Sint Eustatius en Saba zijn eilanden met een (zeer) beperkte omvang qua opper-
vlakte en bevolking. Dit stelt grenzen aan het lokale (economisch) draagvlak en het aanwe-
zige bestedingspotentieel. De meeste grondstoffen en andere goederen en producten wor-
den van elders aangevoerd. Vanwege de beperkte omvang van de bevolking is ook het
lokale economische draagvlak beperkt. Om bepaalde commerciële (maar ook niet-
commerciële) voorzieningen te kunnen aanbieden, is er immers sprake van een drempel-
waarde. Als er te weinig gebruikers zijn, wordt de drempelwaarde niet gehaald en is het
(financieel) niet aantrekkelijk om de betreffende voorziening aan te bieden. Daarnaast
speelt ook het aspect van de schaalgrootte. Bij een toename van het aantal gebruikers van
een voorziening dalen doorgaans de gemiddelde kosten per aangeboden eenheid, waar-
door producten en diensten goedkoper kunnen worden aangeboden. Omgekeerd nemen
de gemiddelde kosten per eenheid toe bij een afnemende marktomvang, waardoor een
91 e c o n o m i e
