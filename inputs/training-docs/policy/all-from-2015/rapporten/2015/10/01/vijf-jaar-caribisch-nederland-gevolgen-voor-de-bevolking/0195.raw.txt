worden gevoerd, zijn vergoedingen van kosten met betrekking tot voedsel, kleding, water,
elektriciteit en gas.
In het document Inbreng szw t.b.v. evaluatie Caribisch Nederland (szw 2015b) wordt aangegeven
dat de effecten van het eilandelijke beleid vooralsnog onduidelijk zijn. Alleen van Bonaire
zijn cijfers beschikbaar, maar onduidelijk is op welke periode deze betrekking hebben.
Geconstateerd wordt dat het armoedebeleid anno 2014 eigenlijk nog in de kinderschoenen
staat: men is de formuleringsfase nog niet voorbij.
Dit armoedebeleid in brede zin raakt de bijzondere onderstandsregeling, die door szw
wordt uitgevoerd. Begonnen als een regeling met een strikt limitatief karakter (alleen kos-
ten voor schooluniformen, begrafenissen, medische diëten en voor het vullen van het
waterreservoir werden vergoed), is dit in de loop der jaren wat verruimd. De verstrengeling
tussen het armoedebeleid in brede zin, dat door de eilanden mag worden gevoerd, en de
bijzondere onderstand roept enige verwarring op. De afstemming tussen de werkzaamhe-
den van Europees Nederland en die van de eilanden is volgens de uitvoerders op de eilan-
den niet altijd duidelijk (olb 2014). Dit geldt niet alleen voor de eilandbestuurders, die nog
zoekende zijn naar hun eigen rol in de bestrijding van armoede (vgl. szw 2015b), maar ook
voor de bevolking, die soms het idee heeft van het kastje naar de muur te worden gestuurd
(Drewes 2012).
De armoedeproblematiek op de eilanden krijgt in het meerjarenprogramma een centrale
plaats. Het programma vermeldt dat Bonaire op het terrein van armoedebestrijding onder
andere actief is met woningverbetering van kansarme gezinnen, het opzetten van (sociaal)
woonbeleid en schuldhulpverleningsbeleid. Saba investeert onder andere in specifieke
projecten om bijvoorbeeld ex-gedetineerden terug te brengen in het economisch proces
en in woningverbetering. Sint Eustatius geeft aan stappen te hebben ondernomen op het
gebied van sociale zekerheid en arbeidsbemiddeling, onder andere door job programs.
Deze projecten worden (deels) gefinancierd door het rijk. Ook komt in het meerjaren-
programma de afstemming in taakverdeling tussen rijk en openbare lichamen naar voren:
de openbare lichamen benadrukken dat armoedebestrijding op lokaal niveau ontoereikend
zal blijven, zolang er niet meer structurele maatregelen genomen worden (economische
ontwikkeling, hoogte van de uitkeringen, enz.).
Integrale aanpak
De problematiek rond armoede staat niet op zichzelf, maar hangt samen met andere
sociaal- maatschappelijke problemen, zoals werkgelegenheid, onderwijs, infrastructuur en
de woonsituatie. In het bestuurlijk akkoord van 18 april 2010 is de overweging opgenomen
‘dat het voor het verbeteren van de welvaart op de eilanden van belang is de economie,
arbeidsmarkt en werkgelegenheid op Bonaire, Sint Eustatius en Saba te versterken.’ Afge-
sproken is om te komen tot een verdere ontwikkeling van de sociale en economische
omstandigheden op elk van de eilanden. De ministeries van szw, bzk, ocw, vws en el&i
194 a r b e i d , i n k o m e n e n s o c i a l e z e k e r h e i d
