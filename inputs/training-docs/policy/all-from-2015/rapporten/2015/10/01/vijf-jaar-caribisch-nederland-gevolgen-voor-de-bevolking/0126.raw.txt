1 augustus 2011). Scholen die een substantieel aantal leerlingen met een taalachterstand
hebben, moeten bij (Nederlandse) taal de leerinhouden aanpassen aan de onderwijs-
behoeften van deze leerlingen (per 1 augustus 2011).
De aangeboden leerinhouden in de onderbouw van het voortgezet onderwijs moeten
eveneens voldoen aan de wettelijke vereisten (per 1 augustus 2011 en te beginnen bij het
eerste leerjaar). De aangeboden leerinhouden in de bovenbouw dienen dekkend te zijn
voor de examenprogramma’s (met ingang van de transitiedatum 10 oktober 2010). En ook
in het voortgezet onderwijs geldt dat scholen met een substantieel percentage taalzwakke
leerlingen bij alle vakken een aanbod aan leerinhouden hebben dat past bij de talige
onderwijsbehoeften van deze leerlingen (per 1 augustus 2011).
Voor het criterium onderwijstijd geldt dat alle scholen op de eilanden moeten voldoen aan
de wettelijke eisen (per 1 augustus 2011). Die wettelijke eisen hebben betrekking op:
– de voorgeschreven onderwijstijd;
– de verhouding tussen geplande en gerealiseerde onderwijstijd;
– de verhouding in tijd die wordt besteed aan kernvakken en overige vakken en domei-
nen uit het curriculum, waarbij de onderwijstijd voldoende is afgestemd op de
onderwijsbehoeften van leerlingen. Er moet dus ook rekening worden gehouden met
het verschil in tempo waarin leerlingen zich de stof eigen maken.
Het pedagogisch-didactisch handelen van leraren heeft betrekking op de kwaliteit van de
gegeven lessen, met name op het terrein van de kernvakken. De inspectie let daarbij op de
structuur van de lessen, de aandacht voor de zelfstandigheid van de leerlingen, de instruc-
tietaal en de mate waarin de leraar de leerlingen bij de les betrekt. Er wordt een aantal uni-
versele eisen gesteld op dit gebied, die niet zijn gebonden aan de transitie, maar waaraan
het onderwijs per 10 oktober 2010 wel moet voldoen. Zo moeten leraren duidelijk en
beknopt uitleg geven van de leerstof en een taakgerichte werksfeer realiseren, zodat er
rust en orde is in de klas, waarbij leerlingen goed luisteren en geconcentreerd kunnen
werken. Leerlingen moeten actief betrokken zijn bij de onderwijsactiviteiten.
Het schoolklimaat richt zich op de aard van het onderwijs (dat moet voldoende uitdagend
zijn), de veiligheid op school en de wijze waarop leraren en leerlingen met elkaar omgaan.
Genoemde criteria zijn: het personeel van de school zorgt ervoor dat de leerlingen op een
respectvolle manier met elkaar en anderen omgaan (per 10 oktober 2010), en dat de men-
toren in het voortgezet onderwijs het welbevinden en de motivatie van de leerlingen sti-
muleren. Belangrijk is dat de school inzicht heeft in de veiligheidsbeleving van leerlingen en
personeel, en in de incidenten die zich op het gebied van sociale veiligheid op de school
voordoen (per 1 augustus 2011). Scholen moeten dus met enige regelmaat leerlingen en
leraren vragen naar hun veiligheidsbeleving. Een noodzakelijke voorwaarde is dat de
school een veiligheidsbeleid voert en een veiligheidsplan heeft.
125 o n d e r w i j s
