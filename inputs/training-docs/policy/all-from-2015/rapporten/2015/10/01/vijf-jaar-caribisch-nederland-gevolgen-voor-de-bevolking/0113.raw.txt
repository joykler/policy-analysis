4 Onderwijs
Monique Turkenburg
In dit hoofdstuk staan het aanbod en de kwaliteit van het bekostigd onderwijs in Caribisch
Nederland centraal. We vangen aan met een cijfermatig overzicht van het aantal scholen
en leerlingen op de eilanden en het opleidingsniveau van de bewoners. Na uitleg van het
onderwijssysteem voor de transitie in 2010 en de kwaliteit van het onderwijs volgens de
inspectie destijds, gaan we in op de gemaakte afspraken en vastgelegde ambities om het
onderwijs in Caribisch Nederland in de daaropvolgende jaren te verbeteren. Op basis van
de meest recente gegevens wordt beschreven of deze doelstellingen ook zijn gehaald.
4.1 Scholen, leerlingen en opleidingsniveau
Op Bonaire zijn zeven scholen voor primair onderwijs en is één school voor voortgezet
onderwijs, die ook een mbo-afdeling heeft; ze worden alle door de overheid bekostigd.
1
Bonaire heeft ook een niet-bekostigde basisschool. In het schooljaar 2013/’14 waren er
1687 leerlingen in het primair onderwijs, 1145 leerlingen in het voortgezet onderwijs en
505 leerlingen in het mbo.
Sint Eustatius heeft vier scholen voor primair onderwijs en één school voor voortgezet
onderwijs met een mbo-afdeling; alle worden door de overheid bekostigd. In het school-
jaar 2013/’14 waren er 340 leerlingen in het primair onderwijs, 253 leerlingen in het voort-
gezet onderwijs en 39 leerlingen in het mbo.
Saba heeft één school voor primair onderwijs en één school voor voortgezet onderwijs met
een mbo-afdeling; beide worden door de overheid bekostigd. In het schooljaar 2013/’14
waren er 150 leerlingen in het primair onderwijs, 97 leerlingen in het voortgezet onderwijs
en 21 leerlingen in het mbo (tabel 4.1).
Vervolgonderwijs
Het onderwijsaanbod op mbo-niveau en hoger is zeer beperkt. Weliswaar is er op alle drie
de eilanden inmiddels een mbo-afdeling, maar met name op Saba en Sint Eustatius is het
opleidingsaanbod beperkt. In Caribisch Nederland zijn dertig verschillende mbo-
opleidingen erkend, verdeeld over acht opleidingsdomeinen; de meeste worden aangebo-
den op de Scholengemeenschap Bonaire. Twee eilanden hebben een vestiging van een
offshore-universiteit. Het zijn de Saba University School of Medicine (susm) en de Saint
James School of Medicine op Bonaire. Tot 2013 had Sint Eustatius de University of Sint
Eustatius Medical School (Usems), maar deze is tegenwoordig onder een andere naam op
Sint Maarten gevestigd. De medische scholen trekken overwegend Amerikaanse studen-
ten. Op Bonaire is het daarnaast mogelijk om een lerarenopleiding basisonderwijs te
volgen aan een dependance van de University of Curaçao (UoC). Het diploma van deze
112 o n d e r w i j s
