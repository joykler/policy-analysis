Ten tweede is er een kwaliteitsslag gemaakt in de (medische) zorgverlening zelf. Belang-
rijke factor is de samenwerking tussen het ziekenhuis van Bonaire en de academische
ziekenhuizen van Amsterdam, die in 2011 van start ging en voor vijf jaar is aangegaan.
Nederlandse medisch specialisten uit Amsterdam gaan voor minimaal drie maanden aan
het werk op Bonaire. Er zijn dan meer specialismen beschikbaar dan in 2008. Daarnaast
worden er vanuit Amsterdam bijscholingscursussen verzorgd, onder meer voor de radiolo-
gisch laboranten. Het jaarverslag 2013 van het VUmc vermeldt dat de opleidingsactiviteiten
zich jaarlijks verder uitbreiden tot inmiddels meer dan vijftien opleidingstrajecten (vu
Medisch Centrum 2014: 36). Doel is om, naast de kwaliteitsverbetering, ook de efficiëntie
van de zorg te verbeteren en het aantal uitzendingen van patiënten naar elders terug te
brengen.
Huisartsen
Waar bouw- en verbouwplannen voor het ziekenhuis een belangrijke rol zijn blijven spelen
in de jaren na de transitie, is dat veel minder het geval voor de huisartspraktijken. Verrrips
schrijft dat deze plannen eigenlijk geruisloos van tafel verdwenen zijn (Verrips 2013: 36).
Verrips schrijft verder dat de huisartsen wisselend tevreden zijn over de privatisering die de
transitie bracht, en dan gaat het met name om het verwerven van inkomen uit onderne-
merschap. Verrips stelt ook vast dat het Zorgverzekeringskantoor bij de transitie de kans
heeft laten liggen om bij- en nascholing op een met Nederland vergelijkbare wijze te orga-
niseren. De huisartsen op het eiland zijn immers geen huisartsen zoals we die in Nederland
kennen. Het fwg-rapport sluit daarbij aan door te stellen dat er in de afgelopen jaren in de
tweede lijn (medisch-specialistische en ziekenhuiszorg) veel verbeterd is en dat nu de huis-
artsenzorg een inhaalslag moet maken (Westerbeek en Andriessen 2013: 67).
Vanaf 1 oktober 2011 is er voor de spoedeisende hulp een huisartsenpost (hap), die hulp
biedt in de avond en het weekend. Daar wordt (erg) veel gebruik van gemaakt. ’s Nachts is
de hap gesloten. Dan wordt verwezen naar de seh (Spoedeisende hulp) van het ziekenhuis.
De niet-(somatisch) medische zorg krijgt in beide tussenrapportages minder aandacht. Ver-
rips noemt voor ouderen een project voor dagopvang en verzorgd wonen in de plaats Rin-
con. In het fwg-rapport komt de niet-medische zorg aan bod onder de noemer ‘vergeten
groepen’. Vermeld wordt dat de realisatie van een psychiatrische afdeling bij het ziekenhuis
in zicht komt en dat er een fact-team (flexible assertive community treatment) gestart is,
dat met name zorg aan verslaafden levert. Het geplande centrum voor jeugd en gezin is in
oktober 2011 geopend.
Stand van zaken in 2014
In de eerstelijnsgezondheidszorg zijn per 1 januari 2014 op Bonaire acht huisartsen-
praktijken (negen eerstelijnsartsen plus enkele waarnemers), vijf tandartsen, drie apothe-
kers en twee verloskundigen werkzaam. In het ziekenhuis San Francisco zijn meer dan vijf-
tien fte medisch specialisten werkzaam en zijn negen basisspecialismen vertegenwoordigd.
168 g e z o n d h e i d e n z o r g
