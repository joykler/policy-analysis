een onderscheid tussen het lokale bestuur, de rijksdienst Caribisch Nederland (rcn) en de
regering in Den Haag. De rapportcijfers laten veel onvoldoendes zien (figuur 4).
De cijfers laten zien dat de rijksdienst er naar verhouding het gunstigst uitkomt en de rege-
ring in Den Haag het slechtst. Het lokale bestuur zit hier tussenin; dat is bij alle eilanden het
geval. De bewoners van Sint Eustatius zijn het meest negatief en de bewoners van Saba
zijn duidelijk het minst negatief. De bewoners van Bonaire nemen een middenpositie in.
Het relatief gunstige oordeel over de rcn houdt vermoedelijk verband met het gunstige
oordeel van de bevolking over de vorderingen die sinds de transitie zijn gemaakt in de
gezondheidszorg en het onderwijs. Een aanwijzing hiervoor krijgen we uit de open ant-
woorden over de prestaties van het bestuur, waarin burgers beamen dat Nederland zijn
best doet met vooral de gezondheidszorg en het onderwijs, maar dat de regering in
Den Haag slecht luistert naar de eilanden. Of misschien luistert en begrijpt de regering het
wel, maar doet zij vervolgens niets. De respondenten doelen dan vooral op de sociaal-
economische situatie, die de vorderingen op de andere terreinen overschaduwt. Ook vin-
den de eilandbewoners dat er een groot mentaliteitsverschil is, bijvoorbeeld over het
tempo en de regels, en dat Nederlanders zich slecht aanpassen aan de situatie en realiteit
aldaar. Uit de groepsgesprekken blijkt eveneens dat er een weinig florissant beeld van
Den Haag bestaat. Er wordt Den Haag vooral een gebrek aan inlevingsvermogen verweten
en het opleggen van regels die niet passen in de lokale situatie. De ambtenaren (ministe-
ries) en de politici in Den Haag begrijpen de lokale situatie vaak onvoldoende of leven zich
onvoldoende in in de lokale werkelijkheid, de lokale knelpunten en de lokale uitdagingen.
Wel ziet een enkele deelnemer aan de groepsgesprekken een grotere betrokkenheid van
(enkele leden van) de Tweede Kamer, wat op prijs wordt gesteld.
Ook het lokale bestuur kan de inwoners maar weinig bekoren. Sommige gespreks-
deelnemers vinden dat lokale bestuurders hun eigen verantwoordelijkheid niet nemen, bij-
voorbeeld voor de sociale woningbouw, en dat ze door een gebrek aan capacity en capability
onvoldoende gebruikmaken van fondsen die in Den Haag beschikbaar zijn. Algemeen is de
indruk dat het lokale bestuur misschien wel zijn best doet, maar in de beleving van de
bevolking toch te weinig doet.
Wat betekenen deze uitkomsten voor het dagelijks leven op de eilanden? In het belevings-
onderzoek is aan de inwoners gevraagd hoe gelukkig ze alles bijeengenomen nu zijn.
Zij konden dit aangeven met een rapportcijfer dat loopt van een 0 (zeer ongelukkig) tot een
10 (zeer gelukkig).
28 s a m e n v a t t i n g e n s l o t b e s c h o u w i n g
