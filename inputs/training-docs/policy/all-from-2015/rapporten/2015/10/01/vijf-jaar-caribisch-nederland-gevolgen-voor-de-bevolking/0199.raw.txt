eigen personeel. Volgens IdeeVersa (2012) is er op Bonaire ondersteuning geweest voor het
opzetten van een vacaturebank en beleid voor arbeidsmarktbemiddeling; de middelen
hiervoor kwamen uit de programmaâ€™s Sociaaleconomisch initiatief van de uitvoeringsorga-
nisatie Stichting Ontwikkeling Nederlandse Antillen (Usona). Er zijn verschillende projecten
opgezet voor het begeleiden van mensen naar werk. Hoewel er geen sociale werkplaats is,
heeft het eiland daar wel behoefte aan, bijvoorbeeld voor een deel van de mensen dat nu
onderstand ontvangt (IdeeVersa 2012).
Voor Sint Eustatius geldt volgens IdeeVersa (2012) dat werkzoekenden worden ingeschreven,
maar dat het bevorderen van de arbeidsparticipatie nog niet is ontwikkeld. Er is geen
sociale werkplaats en er is weinig tot geen volwassenonderwijs of scholing/stage voor vol-
wassenen om hen voor te bereiden op de arbeidsmarkt. Wel wordt er gewerkt aan stage-
plaatsen, leerbedrijven en zijn er job programs opgezet om mensen ouder dan 24 jaar op te
leiden tot een startkwalificatie.
Op Saba is volgens IdeeVersa (2012) het inschrijven van werkzoekenden niet geregeld.
Wel is er een beperkt aantal socialewerkplaatstrajecten, om mensen te re-integreren op de
arbeidsmarkt of een beschutte werkplek te geven, en er is volwasseneneducatie. De zeer
geringe aantallen maken de praktische uitvoerbaarheid voor Saba moeilijk.
De integrale aanpak richt zich tevens op toeleiding naar de arbeidsmarkt en het scholen
van mensen, waardoor zij hun kansen op de arbeidsmarkt vergroten. Voorbeelden van
projecten in het kader van de integrale aanpak sociaaleconomische problematiek (zie ook
kader 6.1) die zijn gericht op de arbeidsmarkt, zijn (tk 2014/2015a):
Bonaire:                aanpak digitale achterstand, begeleiding naar werk voor jongeren,
                                 leerwerktrajecten voor kansarme jongvolwassenen, diverse job programs
                                 (voor bouw, landbouw, horeca en toerisme);
Sint Eustatius:    begeleiding naar stage of werk voor jongeren, diverse job programs;
Saba:                      re-integratie van lokale arbeidskrachten aan de onderkant van de
                                arbeidsmarkt, arbeidsproject voor jongeren met een taakstraf.
6.7 Slotbeschouwing
Op het terrein van arbeid en sociale zekerheid lijkt er onduidelijkheid te zijn geweest in
hoeverre de wetgeving gelijk wordt getrokken met die van Europees Nederland. Enerzijds
wordt ervan uitgegaan dat de Nederlandse wetgeving en het Nederlandse voorzieningen-
niveau (geleidelijk) worden ingevoerd, anderzijds is er ruimte voor afwijkingen van de
Nederlandse wetgeving door het bijzondere karakter van de eilanden. De transitie naar
Caribisch Nederland kenmerkte zich door een regelluwe omzetting van de bestaande
Nederlands-Antilliaanse wetgeving. Daarbij is weliswaar de intentie uitgesproken om
geleidelijk deze oude wetgeving te vervangen door nieuwe regels die meer op de leest van
Europees Nederland zijn geschoeid, maar welke onderdelen op welke termijn zouden moe-
ten worden gewijzigd, heeft men niet nader geconcretiseerd.
198 a r b e i d , i n k o m e n e n s o c i a l e z e k e r h e i d
