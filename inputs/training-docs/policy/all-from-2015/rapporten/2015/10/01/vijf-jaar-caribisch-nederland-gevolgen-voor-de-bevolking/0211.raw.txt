eerder genoemde cijfers, een kort beeld schetsen van de veiligheidsontwikkeling in
Caribisch Nederland in de afgelopen jaren. In het algemeen is de criminaliteit in Caribisch
Nederland, relatief gezien uiteraard, aanzienlijk en structureel van karakter (om 2014: 3).
Het om baseert deze conclusie op het zojuist aangehaalde rapport Veiligheidsbeeld. Daarin
worden de vele geweldsmisdrijven deels toegeschreven aan een machocultuur: een cultuur
waarin sprake is van alcohol- en drugsgebruik in combinatie met dominant gedrag (Mooij
et al. 2013: 51). Op Saba bijvoorbeeld zijn de afgelopen jaren verscheidene grote vechtpar-
tijen geweest (Mooij et al. 2013: 139-140). Ook de toegenomen financiële problemen van
veel Caribische Nederlanders door de prijsstijgingen sinds de transitie, worden als oorzaak
aangewezen. Het gaat hier niet alleen om eenvoudige overlevingscriminaliteit, maar ook
om criminaliteit die het gevolg is van de stress in gezinnen als gevolg van armoede en de
resulterende ontregeling van de gezinnen.
Daarnaast vermelden meerdere auteurs de disfunctionele familiestructuur op de eilanden.
Er zijn weinig tweeoudergezinnen (Kloosterboer 2013: 8). Moeders krijgen jong kinderen;
het geboortecijfer bij tienermoeders in 2011 is 38 in Caribisch Nederland, bijna tien keer zo
hoog als het cijfer in Europees Nederland (4,8) (Mooij et al. 2013: 171). De vaders laten zich
niet zien en nemen geen verantwoordelijkheid voor hun kinderen. Het komt regelmatig
voor dat vrouwen kinderen van meerdere mannen hebben. Het ontbreken van gezinsvor-
ming leidt ook tot promiscuïteit, wat weer aanleiding geeft tot ruzie en geweld (De Bruijn
et al. 2014: 13). Huiselijk geweld, verwaarlozing en (seksueel) misbruik komen dan ook veel
voor (Kloosterboer 2013: 7). Deskundigen wijzen op de ernst van de situatie en spreken van
huiselijk geweld, ernstige verwaarlozing, misbruik en incest. Deze cultuur van huiselijk
geweld wordt van generatie op generatie doorgegeven. Repressie en fysiek geweld is inge-
slepen in het dagelijks bestaan.
Veel kinderen groeien op in een omgeving waarin schreeuwen en slaan aan de orde van de
dag zijn (Kloosterboer 2013: 8). 34% van de vaders en 16% van de moeders tuchtigen hun
kinderen met de riem (De Bruijn et al. 2014: 13). Sinds de staatkundige transitie is hier ove-
rigens veel meer aandacht voor gekomen, vooral in het onderwijs en bij de politie (Mooij et
al. 2013: 141). Exacte cijfers over de omvang van huiselijk geweld zijn door gebrekkige regi-
straties moeilijk te geven, maar geschat wordt dat ongeveer de helft van alle vrouwen en
40% van de mannen op enig moment in hun leven slachtoffer van huiselijk geweld is (De
Bruijn et al. 2014: 5).
In Caribisch Nederland is er geen apart jeugdstrafrecht. Hoewel daarmee veel kosten bes-
paard kunnen worden (er zijn immers geen aparte jeugdinrichtingen nodig), is dit een groot
gemis, vooral ook omdat de jeugdcriminaliteit zo hoog is in Caribisch Nederland. Gespreks-
partners bij de politie en het openbaar ministerie geven aan dat de jeugdproblematiek
hierdoor niet effectief kan worden aangepakt: kinderen vanaf 16 jaar vallen onder het
meerderjarigenstrafrecht en kinderen onder de 16 jaar kunnen binnen de wettelijke kaders
niet of nauwelijks worden aangepakt. Sinds 2010 is de Voogdijraad in staat om jeugdre-
classeringstaken uit te laten voeren. Er wordt daarbij samengewerkt met het om, de leer-
210 s o c i a l e v e i l i g h e i d
