kansen. Mensen kennen elkaar, waardoor veel zaken onderling geregeld kunnen worden
zonder tussenkomst van de politie. Sociale druk houdt mensen in het gareel, maar kan er
uiteraard ook toe leiden dat misstanden niet gemeld worden. Kleinschaligheid verschaft
context. Bovendien, aldus de minister, ‘kennis van lokale omstandigheden is een pre’ (tk
2014/2015: 6). Anderzijds bemoeilijkt de kleinschaligheid en het feit dat bijna iedereen
elkaar kent, de opsporing, vooral op de Bovenwindse eilanden. Op Saba bijvoorbeeld kun-
nen rechercheurs niet onopgemerkt verblijven, waardoor ze hun onderzoek soms vanuit
Sint Maarten moeten doen (om 2014: 28). Als een agent ziet dat hij moet optreden tegen
iemand in zijn familie- of vriendenkring, wordt op basis van een speciaal protocol een
andere agent ingezet. Zo komen zaken niet te dicht bij de persoonlijke omgeving van de
politiemensen.
Lage boetes kunnen op de Bovenwindse eilanden lastig worden geïnd, omdat verdachten
bij het in gebreke blijven naar de gevangenis op Bonaire moeten worden vervoerd, tegen
hoge kosten. Een voorlopige hechtenis op Bonaire brengt voor Bovenwindse verdachten
veel ongemak met zich mee – zij zijn zo’n 900 kilometer verwijderd van vrienden en familie
en omgeven door mensen wier taal, Papiaments, zij niet spreken. De voormalig hoofdoffi-
cier van justitie geeft aan dat dat dit ongemak voor een rechter in het verleden meer dan
eens reden is geweest om, ook bij ernstige misdrijven, de hechtenis ongedaan te maken,
wat weer veel onbegrip oplevert op de Bovenwindse eilanden. Zij krijgen het gevoel door
Bonaire niet serieus te worden genomen.
Expertiseniveaus en kwaliteitsnormen die in Nederland gebruikelijk zijn, kunnen in
9
Caribisch Nederland niet altijd gehaald worden. De reclassering wordt door de Raad voor
de Rechtshandhaving goed beoordeeld, maar in een kamerbrief meldt de regering dat het
inderdaad moeilijk is ‘het niveau dat wij van de reclassering in Nederland verwachten, in
die kleine gemeenschappen ook te bereiken’ (tk 2014/2015: 10).
Andere speciale omstandigheden die van invloed zijn op de veiligheid, zijn de slechte
wegen, vooral op Sint Eustatius (Mooij et al. 2013: 131), verouderde wetgeving die het
onmogelijk maakt op te treden tegen rijden onder invloed (Stolte 2014: 6), en een geringe
bereidheid aangifte te doen op Sint Eustatius en Saba (Mooij et al. 2013: 173). Op Bonaire
speelt dat inwoners die alleen het Papiaments machtig zijn, als verdachte hun proces niet
goed kunnen volgen en de veroordeling (allemaal in het Nederlands) niet kunnen lezen.
7.5 De situatie na 5 jaar
Nederland is na 10 oktober 2010 verantwoordelijk geworden voor de rechtshandhaving en
de inrichting van de rechtspleging in Caribisch Nederland. In de slotverklaring van de mini-
conferentie, gehouden in Den Haag op 10 en 11 oktober 2006, over de toekomstige staat-
kundige inrichting van Caribisch Nederland, is (ook) een aantal voornemens uitgesproken
over de ontwikkeling van veiligheidsvoorzieningen in Caribisch Nederland na de transitie
(zie § 7.3). Zo zal Nederland onder andere moeten zorgen voor de beschikbaarheid van de
benodigde middelen voor de basispolitietaken, bijzondere diensten en expertise. Verbete-
216 s o c i a l e v e i l i g h e i d
