9.9.5 Het lokale bestuur kan beter
Het lokale bestuur wordt door bewoners en professionals eveneens kritisch bekeken. Bij de
laatste verkiezingen op de eilanden werd er onevenredig veel via volmachten gestemd;
volgens verschillende bewoners waren dat gekochte stemmen. Bewoners hebben het over
vriendjespolitiek en zeggen dat je op een klein eiland maar beter mensen te vriend kan
houden. Een bewoner pleit voor een anonieme klokkenluidersregeling om wantoestanden
aan het licht te kunnen brengen.
Het bestuur zou volgens sommigen te lang op het pluche zitten en een gebrek aan nieuwe
ideeën hebben; het duale systeem zou niet werken.
Bewoners vinden over het algemeen de kwaliteit van het lokale bestuur zwak en de rol-
opvatting vaak te beperkt. Zo zou volgens enkele professionals het lokale bestuur meer
kunnen doen voor de jeugd. Ook zou het lokale bestuur iets kunnen doen aan protectie
van lokale ondernemers en aan prijscontrole. Dat laatste was volgens betrokkenen hard
nodig na de dollarisatie, maar dit is niet gedaan, met uitzondering van een aantal levens-
middelen op Bonaire, die echter in de praktijk nauwelijks verkrijgbaar zijn. Een andere
klacht van bewoners is dat het bestuur weinig visie heeft of initiatief neemt om de lokale
economie op te krikken, bijvoorbeeld door het aanleggen van groente- en fruitplantages.
Op Sint Eustatius vinden de scholen dat het lokale bestuur tekortschiet op het gebied van
leerlingenvervoer en het onderhoud aan gebouwen.
Bestuurders geven daarentegen aan dat hun budget beperkt is. Het bestuur op Sint
Eustatius zegt dat de vrije uitkering niet volstaat om gemeentelijke taken naar behoren uit
te kunnen voeren. Het eiland had bijvoorbeeld al voor 10 oktober 2010 achterstallig onder-
houd aan de wegen, maar zegt er vijf jaar later vanwege die achterstand en het gebrek aan
middelen niet in geslaagd te zijn om dit te verhelpen. Het budget gaat volgens het bestuur
vrijwel geheel op aan vaste lasten voor personeel en gebouwen. Bovendien mogen de
bestuurders soms niet ingrijpen waar zij dat wel zouden willen. Het lenigen van de ergste
nood van de bewoners komt al snel neer op inkomensbeleid en daarover gaat het lokale
bestuur niet.
9.9.6 De Nederlanders ter plekke
In vrijwel alle gesprekken wordt op enigerlei wijze gerefereerd aan een kloof tussen
Nederlanders en lokale bewoners op de eilanden, in denkwijze maar ook in materieel
opzicht. Bewoners maken zich zorgen over de ongelijkheid, die volgens hen spanningen
oplevert en wellicht zelfs ooit tot een geweldsescalatie leidt.
Door de vastgoedbelasting worden lokale bewoners soms gedwongen hun huizen te ver-
kopen. Vervolgens kopen vermogende buitenlanders, meest Nederlanders, vooral op
Bonaire, de huizen op, wat de aversie tegen Nederland doet toenemen. In het onderwijs
zijn na 10 oktober 2010 meer Nederlanders gekomen, die vaak de hogere posities op school
innemen. Het feit dat zij ook privileges genieten en bijvoorbeeld tickets krijgen naar
Nederland, valt verkeerd bij de lokale docenten, aldus een schooldirecteur. Het feit dat de
weinige vaste banen die op de eilanden te vergeven zijn, naar Nederlanders gaan (‘die toch
niet blijven’) steekt, aldus een Statiaanse schooldirecteur. Op Bonaire spreken de bewoners
303 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
