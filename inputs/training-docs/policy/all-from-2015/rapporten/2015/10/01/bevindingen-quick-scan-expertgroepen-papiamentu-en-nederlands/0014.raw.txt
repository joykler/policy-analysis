13 
 
Naast het Nederlands vervult het Papiamentu een belangrijke rol en wel, volgens de 
Taalunie, met betrekking tot de identiteit van het Bonairiaanse kind. Er dient dan ook in en 
buiten de school extra aandacht te worden besteed aan behoud en versterking van het 
Papiamentu als taal van de sociaal-maatschappelijke communicatie en uitdrukking van de 
eigen cultuur en identiteit. Daarnaast moeten de kinderen academische vaardigheden in het 
Papiamentu kunnen ontwikkelen. De Taalunie gaat er daarbij vanuit, dat Nederlands en 
Papiamentu  gelijkwaardig aan elkaar zijn als het gaat om hun belang voor een evenwichtige 
ontwikkeling van de kinderen, maar dat beide verschillende functies in het onderwijs en in 
de samenleving vervullen. Dit functieverschil moet volgens het advies tot verschillende 
doelstellingen leiden. 
 
2
Het advies van de Taalunie is door de Staatsecretaris van OCW overgenomen. In het advies 
werd aanbevolen twee expertgroepen (één voor het Nederlands en één voor het 
Papiamentu) in te stellen ten behoeve van de uitvoering van een quick scan. Deze 
expertgroepen moesten de consequenties van de  voorgestelde aanpak in kaart brengen en 
de daaruit voortvloeiende actiepunten inventariseren, identificeren en vastleggen in een 
plan van aanpak.   
 
1.2 Onderzoeksopdracht 
Voor de uitvoering van de quick scan zijn, in overleg met het Openbaar Lichaam Bonaire 
(OLB) en de Schoolbesturen,  op 18 maart 2015 twee expertgroepen ingesteld, met als 
onderzoeksopdracht een inventarisatie te maken en daarin (voor zover in dit stadium 
3
mogelijk):  
 
1. de gevolgen van het advies op hoofdlijnen in kaart te brengen; 
2. mogelijke c.q. wenselijke interventies te beschrijven die nodig zijn om de ‘ideale 
situatie’, waarbij recht wordt gedaan aan het afzonderlijk belang van beide talen, in 
het taalonderwijs te bereiken; 
3. de actiepunten te benoemen die uit 1 en 2 voortvloeien; 
4. aan te duiden welke zaken om een nadere inventarisatie vragen, maar niet binnen 
de huidige ‘quick scan’ kunnen worden meegenomen; 
5. de route (inclusief volgorde van de te nemen acties) te schetsen naar de ‘ideale 
situatie’ en daarbij uit te gaan van wat praktisch haalbaar is en dit ook zo te 
benoemen; 
6. de onder 5 genoemde route te vertalen naar een realistisch tijdspad.  
 
De inventarisatie diende uit te gaan van twee centrale vragen die per onderwijsniveau 
(voorschoolse educatie, PO, VO en MBO) moesten worden gesteld.  
                                                           
2
 Kamerbrief (ref. 693673) over de Uitvoering toezeggingen uit Algemeen Overleg Kwaliteit onderwijs in 
Caribisch Nederland van 15 oktober 2014. 
3
 Conform Terms of Reference Inventarisatie optimalisatie taalonderwijs Bonaire,  17 maart 2015.
