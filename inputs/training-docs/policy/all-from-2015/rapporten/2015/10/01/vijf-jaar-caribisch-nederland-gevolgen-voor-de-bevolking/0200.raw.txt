Doordat de afspraken tamelijk breed zijn geformuleerd, ontstaan er gemakkelijk verschil-
len in verwachtingen, of zelfs misverstanden, tussen betrokken actoren. Een voorbeeld is
het rapport van de Algemene Rekenkamer (2012) en de reactie van de minister van bzk
hierop, waarbij de Algemene Rekenkamer ervan uitging dat op termijn de Nederlandse
wetgeving zal worden ingevoerd en de minister daarover opmerkt dat de veronderstellin-
gen ten aanzien van de legislatieve terughoudendheid in het rapport van de Rekenkamer
‘berusten op een misverstand’: ‘steeds is duidelijk geweest dat niet is afgesproken dat alle
Nederlandse regelgeving op den duur in Caribisch Nederland zal worden ingevoerd’.
Ook tussen het rijk en de eilandbesturen leiden verschillen in interpretatie van de afspra-
ken tot verwarring. Zo meldt het addendum op het meerjarenprogramma van Bonaire (olb
2014) dat het rijk een met Nederland vergelijkbaar sociaal stelsel afwijst, terwijl het open-
baar lichaam, refererend aan de afspraak toe te werken naar ‘een voorzieningenniveau dat
past binnen Nederland’, die opstelling onacceptabel vindt. Mogelijk is deze onduidelijkheid
ook van invloed op de beleving van de bevolking als het gaat om het voorzieningenniveau.
De bewoners zijn wellicht in de veronderstelling dat het voorzieningenniveau op de eilan-
den het niveau van Europees Nederland zal evenaren; echter, tegelijkertijd hebben zij te
maken met de uitzonderingen die gemaakt worden voor de specifieke situatie in Caribisch
Nederland. De rijksdienst Caribisch Nederland meldt daarover (rcn 2015; Kloosterboer
2013):
De verschillen in wet- en regelgeving tussen Europees en Caribisch Nederland leiden over het alge-
meen tot onvrede, niet alleen onder ambtenaren, ook onder andere bewoners en bestuurders van
eilanden die zich in sommige gevallen achtergesteld voelen. Het is voor veel mensen onduidelijk
waarom en op welke punten onderscheid wordt gemaakt.
Het zoeken naar de balans tussen aanpassing aan Europees Nederland en rekening houden
met de specifieke omstandigheden, speelt ogenschijnlijk sterker op het terrein van arbeid
en sociale zekerheid dan op andere terreinen. De wetgeving op de eilanden wijkt daarover
immers duidelijk af van die van Europees Nederland; dit is ook niet geheel zonder reden,
omdat de economische omstandigheden en de arbeidsmarkt duidelijk verschillen van die
van Europees Nederland. In Europees Nederland heeft men in de sociale zekerheid de afge-
lopen decennia gezocht naar een balans tussen ‘inkomensbescherming’ en ‘activering’. De
hoge uitkeringsvolumes uit het verleden hebben geleid tot de overtuiging dat te hoge
inkomensbescherming armoede kan bestendigen, omdat mensen weinig geprikkeld wor-
den om zelf in hun inkomsten te voorzien. Het lijkt of dit principe ook is toegepast op de
situatie in Caribisch Nederland: de uitkeringen zijn laag vanwege de veronderstelde aanzui-
gende werking en geringe prikkelwerking.
Hoewel het Europees-Nederlandse sociaal stelsel niet is overgenomen in Caribisch
Nederland, lijkt het stelsel van Caribisch Nederland wel gestoeld op het Europees-
Nederlandse gedachtegoed. De armoede is echter ook groot onder groepen waarvan niet
verwacht wordt dat zij deelnemen op de arbeidsmarkt, zoals ouderen en arbeids-
ongeschikten, zodat een geringe prikkelwerking geen rol speelt. De aandacht die armoede
en de economische situatie op de eilanden krijgen in diverse beleidsstukken, toont dat op
199 a r b e i d , i n k o m e n e n s o c i a l e z e k e r h e i d
