Het cbs-onderzoek naar de leefsituatie van de bewoners van Caribisch Nederland vindt op
Sint Eustatius plaats onder een steekproef van 330 bewoners van 15 jaar en ouder; het
wordt gehouden in de zomer van 2013 (cbs 2014). De vraag naar de ervaren gezondheid
wordt door 80,9% beantwoord met goed of zeer goed, terwijl 47,8% een of meer chroni-
sche aandoeningen rapporteert. De prevalentie van diabetes is met 10,6% lager dan in het
onderzoek uit 2001. Veelvoorkomend zijn hoge bloeddruk (20,6%) en migraine of ernstige
hoofdpijn (17,7%).
De gezondheid van de bevolking van Bonaire
De Bonaire health study, gehouden in de tweede helft van 1999 en begin 2000, is een uit-
gebreid onderzoek naar de ervaren gezondheid en ziekte onder een steekproef van de
7
bevolking, waar uiteindelijk 1003 inwoners van 18 jaar en ouder aan meedoen. De respons
is 82,1% (Grievink et al. 2002c). Van de steekproef rapporteert 52,9% een of meer chroni-
sche aandoeningen. De meest voorkomende aandoeningen zijn hoge bloeddruk (14,4%),
duizeligheid (12,7%), chronische rugklachten (9,9%), psychologische klachten (9,1%),
gewrichtsklachten (8,6%), chronische hoofdpijn en migraine (6,8%) en diabetes mellitus
(6,7%). Voor chronische aandoeningen is er een samenhang met leeftijd: 66,4% van de
ouderen (65+ jaar) rapporteert wel een of meer chronische aandoeningen. Dat is lager dan
op Saba en Sint Eustatius (resp. 96% en 79,4%).
Het cbs-onderzoek naar de leefsituatie van de bewoners vindt op Bonaire plaats onder een
steekproef van 1264 bewoners van 15 jaar en ouder en wordt gehouden in de zomer van
2013 (cbs 2014). De vraag naar de ervaren gezondheid wordt door 72,1% beantwoord met
goed of zeer goed, terwijl 51,9% een of meer chronische aandoeningen rapporteert.
De prevalentie van hoge bloeddruk is met 18,5% hoger dan in het onderzoek uit 1999.
Veelvoorkomend zijn verder migraine of ernstige hoofdpijn (18,8%) en een rugaandoening
(13,2%). Diabetes mellitus wordt in het cbs-onderzoek meer (8,0%) gerapporteerd dan in
1999 (6,7%).
5.2 Voorzieningenniveau
De staatkundige vernieuwing van 10 oktober 2010 betekent dat het ministerie van Volks-
gezondheid, Welzijn en Sport (vws) sinds die datum de eerstverantwoordelijke is voor de
wetgeving en de inrichting van het zorgstelsel. In de aanloop naar de transitie schetst de
brief van minister Klink van 8 oktober 2010 dat ‘er voor gekozen is om een structuur voor
de zorg te creëren, vergelijkbaar met de Nederlandse, waar zorginstellingen privaat zijn
georganiseerd en de (eerste) verantwoordelijkheid voor de zorginstelling bij de Raad van
Bestuur en de Raad van Toezicht ligt’(vws, 2010).
Voor het voorzieningenniveau wordt als uitgangspunt het binnen Nederland aanvaardbare
niveau genomen en wordt afgesproken dat daarvoor normen worden opgesteld. Daarbij
dient rekening te worden gehouden met de specifieke omstandigheden ter plaatse, waar-
onder het eilandkarakter, de geringe bevolkingsomvang, de grote afstand tot Nederland,
147 g e z o n d h e i d e n z o r g
