Europees Nederland. In Europees Nederland heeft men in de sociale zekerheid de afgelo-
pen decennia gezocht naar een goede balans tussen inkomensbescherming en activering.
De hoge uitkeringsvolumes uit het verleden hebben geleid tot de overtuiging dat te hoge
inkomensbescherming armoede kan bestendigen, doordat mensen weinig geprikkeld wor-
den zelf in hun inkomsten te voorzien. Het lijkt of dit principe ook is toegepast op de
situatie in Caribisch Nederland; de uitkeringen zijn laag vanwege de veronderstelde aanzui-
gende werking en geringe prikkelwerking. De armoede is echter ook groot onder groepen
waarvan niet verwacht wordt dat zij deelnemen op de arbeidsmarkt, zoals ouderen en
arbeidsongeschikten, waar een prikkelwerking niet aan de orde. De aandacht die armoede
en de economische situatie op de eilanden krijgen in diverse beleidsstukken, suggereert
dat op dit terrein nog niet een binnen Nederland aanvaardbaar niveau is bereikt. De
bestrijding van de sociaal-economische problematiek vindt momenteel voornamelijk
plaats in het kader van de zogenaamde integrale projecten, die lokaal worden opgezet en
waarvoor het Rijk jaarlijks een bedrag van ruim â‚¬2 miljoen beschikbaar stelt. Over de uit-
voering en resultaten van deze projecten is men gematigd positief.
Inmiddels wordt de ernst van de armoedeproblematiek in Caribisch Nederland erkend,
zoals onder meer blijkt uit de aandacht hiervoor in het meerjarenplan voor de drie eilan-
den. Een belangrijke bevinding is dat voor het beleid belangrijke objectieve gegevens over
de koopkracht en over armoede en prikkelwerking in de sociale zekerheid nog vrijwel ont-
breken. Een verhoging van het minimumloon en de daarvan afgeleide uitkeringen dient
gebaseerd te zijn op de economische draagkracht van de eilanden. Hierover is volgens het
ministerie van szw nog onvoldoende informatie beschikbaar.
4 Veiligheid
Het is belangrijk op te merken dat de afspraken die in 2008 zijn gemaakt (zie hoofdstuk 7)
uitsluitend de aard en omvang van de veiligheidsvoorzieningen betreffen. Er zijn dus geen
prestatieafspraken gemaakt over bijvoorbeeld het ophelderingspercentage, aanrijtijden of
het percentage sepots bij het openbaar ministerie. Ook zeggen de gemaakte afspraken
over voorzieningen niet in hoeverre de afgesproken niveaus van kwaliteit en kwantiteit
voldoende zijn voor het realiseren van het gewenste veiligheidsniveau. Sterker nog, het is
onduidelijk welk ambitieniveau in Caribisch Nederland precies wordt nagestreefd met
betrekking tot de veiligheid. Wel zijn er, zoals vermeld, professionals die het huidige voor-
zieningenniveau op een aantal punten onvoldoende vinden. De formatie van het Korps
Politie Caribisch Nederland (kpcn) is bijvoorbeeld sinds de transitie niet meegegroeid met
de aanzienlijke stijging van de bevolkingsomvang op met name Bonaire. De opsporings-
capaciteit is, met name op de Bovenwindse eilanden, erg beperkt. Ook ontbreekt, in
zoverre we dit hebben kunnen achterhalen, in sommige gevallen de noodzakelijke wet- en
regelgeving om effectief te kunnen optreden (jeugdcriminaliteit, verkeersovertredingen).
Desalniettemin zijn, wederom voor zover we dit hebben kunnen nagaan, de gemaakte
bestuurlijke afspraken uit 2008 door Nederland nagekomen. De minimale formatie-
bezetting van het kpcn is steeds gehaald. De Koninklijke Marechaussee stelt nog steeds
capaciteit beschikbaar aan het kpcn, met name op het gebied van de opsporing. De politie-
23 s a m e n v a t t i n g e n s l o t b e s c h o u w i n g
