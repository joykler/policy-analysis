11 
 
 overige onderwijsondersteunende interventies: uitbreiding leertijd (Weekendschool, 
Zomerschool PO en VO), creëren leescultuur (na schooltijd), in beide talen, faciliteren 
Nederlands taalaanbod in de media (EN). 
 ondersteunende interventies met betrekking tot de thuissituatie (EN). 
 
Interventies VO en MBO 
De EN heeft het VO en MBO niet meegenomen in de quick scan; de EP wijdt wel enige 
aandacht daaraan. De volgende interventies worden noodzakelijk geacht. 
 
 Kritische analyse van de huidige (wettelijke) positionering van het vak Papiamentu in het 
VO, onder meer rekening houdend met het gegeven dat in het praktijkonderwijs (PRO) 
Papiamentu instructietaal is. 
 Vaststelling van kerndoelen/eindtermen Papiamentu. 
 Ontwikkeling van landelijke en gestandaardiseerde toetsen.  
 Kritische analyse van de huidige (wettelijke) positionering van het Papiamentu en 
Nederlands in het MBO, met aandacht voor:  
- wenselijkheid van een maatschappelijk minimuniveau Papiamentu  op 2F;  
- vak Papiamentu als verplicht onderdeel van het generieke onderwijsdeel voor 
álle MBO-opleidingen; 
- de vraag of generieke eisen Nederlands voor alle opleidingen noodzakelijk zijn of 
dat in bepaalde opleidingen (op een bepaald kwalificatieniveau) kan worden 
volstaan met beroepstaaleisen; 
- het voorstel om in MBO1-2 Papiamentu als instructietaal te hanteren en 
Nederlands uitsluitend als vak aan te bieden en de consequenties daarvan. 
 
Randvoorwaarden 
De door de  EP aangegeven randvoorwaarden hebben betrekking op taalplanning 
(bevorderen taalplanning voor Papiamentu), wetgeving (vertaling van de voorgestelde 
veranderingen in rijkswetten of lokale verordeningen) en financiën (extra investeringen voor 
de interventies mb.t. professionalisering, lesmateriaal en toetsing). 
 
De door de EN geschetste randvoorwaarden voor de implementatie van de voorstellen 
hebben betrekking op samenwerking tussen onderwijspartners (opzetten van 
samenwerkingsstructuren t.b.v. communicatie tussen de onderwijspartners, meer ruimte 
binnen de jaarplanning van scholen), evaluatie van de onderwijsagenda van 2011 (o.a. 
haalbaarheid van  destijds gemaakte afspraken,  juistheid van de prioritering, knelpunten bij 
de uitvoering) en prioriteitstelling (overeenstemming ten aanzien van de prioritering binnen 
de onderwijsvernieuwingen en planning voor de korte, middellange en lange termijn, met 
een realistische inschatting van de totaliteit van de belasting van schoolteams).
