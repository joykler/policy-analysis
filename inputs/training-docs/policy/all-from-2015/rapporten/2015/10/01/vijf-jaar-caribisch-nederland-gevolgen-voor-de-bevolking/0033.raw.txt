eigenlijk een regeling voor mensen met een beperking, waarvoor in Nederland specifieke
voorzieningen zijn (Wajong, Wsw). Deze groepen staan ver weg van de arbeidsmarkt en
hebben weinig mogelijkheden om zelf geld bij te verdienen. Schuldhulpverlening is er wel
op de eilanden, maar er is geen wet die dit netjes regelt (zoals de Wet schuldsanering
natuurlijke personen in Europees Nederland).
Vrouwen en kinderen verkeren in een kwetsbare positie
Jonge alleenstaande moeders blijven bij hun ouders wonen, grootouders delen het huis
met hun (klein)kinderen. Vaders zijn vaak afwezig en nemen weinig of geen verantwoorde-
lijkheid voor hun kinderen. Hoewel deze situatie op alle drie de eilanden is genoemd,
springt Sint Eustatius er in negatieve zin uit. Hier groeit ongeveer 80% van de kinderen op
in een eenoudergezin.
Burgers beklagen zich erover dat de woonkosten sterk zijn gestegen en door velen moeilijk
op te brengen zijn. Er is een zeer beperkt aantal sociale woningen, en ook die zijn voor
velen nog te duur. De sociale woningbouw heeft het ook moeilijk en heeft te weinig mid-
delen voor onderhoud van de woningen. Er is ook geen huurtoeslag voor de bewoners om
de woonkosten te verminderen. Om de kosten van levensonderhoud te temperen, leven
meerdere generaties van een familie dan ook bij elkaar in vaak te kleine behuizing.
Mede hierdoor, en als uitvloeisel van de zware sociaaleconomische problemen, zijn er veel
spanningen in de huishoudens en is er veel huiselijk geweld, seksueel geweld en incest.
Hoewel burgers niet gemakkelijk over deze zaken spreken, zijn de professionals uit de
zorgverlening, het onderwijs en de politie hierover erg duidelijk: vrouwen en kinderen ver-
keren in een kwetsbare positie.
Ervaren toename van criminaliteit
Op alle drie de eilanden ervaren de burgers de afgelopen jaren een toename van de crimi-
naliteit. Het gaat dan vooral om kleine criminaliteit als diefstal. Opvallend is de ervaren
toename van het stelen van eerste levensbehoeften, zoals voedsel en kleding. Dit zou wij-
zen op criminaliteit als overlevingsstrategie. De aangiftebereidheid is over het algemeen
niet groot. Iedereen kent iedereen, is familie of kennis van elkaar en de mensen zijn
daarom vaak geneigd een andere kant op te kijken. Dit is niet bevorderlijk voor de sociale
samenhang op de eilanden.
Sociale problemen komen de school in
De sociale problemen binnen de gezinnen blijven niet tot daar beperkt. De stress van de
ouders vanwege werkloosheid, armoede en het ontbreken van een toekomstperspectief
heeft zijn weerslag op de kinderen. De problemen van de gezinnen nemen zij mee de
school in. Er is veel agressie en onrust binnen de scholen. Leraren geven aan dat het aantal
zorgleerlingen onrustbarend hoog is en, naast de taalproblematiek, drukt ook dat de leer-
prestaties. Door de aard en omvang van de problematiek is het lesgeven vaak zwaar.
32 s a m e n v a t t i n g e n s l o t b e s c h o u w i n g
