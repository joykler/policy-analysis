bij vooral familieleden elkaar helpen, staat thans echter onder druk. Ook in Caribisch
Nederland schrijdt de individualisering volgens de onderzoeker onverminderd voort.
Volgens het rapport zijn er twee omstandigheden aan te wijzen die de noden van mensen
met een laag inkomen kunnen verlichten. Dat is ten eerste dat de aanwezigheid van familie
die kan helpen (met bv. woonruimte), en ten tweede de mogelijkheid om extra inkomsten
te verwerven. De onderzoeker noemt drie categorieën mensen die deze mogelijkheden
ontberen: de (zeer) ouderen met alleen aov, alleenstaande moeders die van de vaders geen
of weinig bijdragen aan de kosten van levensonderhoud voor de kinderen ontvangen (bv.
omdat deze gedetineerd zijn) en arbeidsgehandicapten. Deze groepen zien we overigens in
grote lijnen ook terug in andere beleidsstukken (bv. olb 2014).
De eilanden kennen niet dezelfde uitkeringen als Europees Nederland. Zo hebben zij uit-
keringen voor de Algemene ouderdomsverzekering (aov), Algemene weduwen- en wezen-
verzekering (aww) en onderstand, waarvan de hoogte anders is dan van vergelijkbare uit-
keringen in Nederland. De eilanden kennen geen kinderbijslag, ww- en wao-uitkeringen.
Ook de huurtoeslag is daar onbekend. Wel is er een voorstel om per 1 januari 2016 kinder-
bijslag (van 38 dollar per maand) in te voeren op de eilanden, als vervanging van de fiscale
kinderkorting. Loonderving wegens ziekte wordt door de rcn-unit Sociale Zaken aan de
werkgever uitgekeerd, die het vervolgens uitbetaalt aan de werknemer. Mensen die door
langdurige ziekte of arbeidsbeperkingen niet kunnen werken, zijn aangewezen op de
onderstand. Duurzaam en volledig arbeidsongeschikten krijgen een toeslag op hun uit-
kering. Bonaire geeft in aanvulling op het meerjarenprogramma aan dat, gelet op de
bestaande armoedesituatie, het ontbreken van deze sociale voorzieningen ‘de humanitaire
situatie verergert’ en is voornemens hier verandering in aan te brengen (olb 2014).
Armoedebeleid
Het armoedebeleid in meest ruime zin valt thans (na de transitie) onder verantwoordelijk-
heid van het eilandbestuur. Daaronder vallen ook de arbeidsbemiddeling en de arbeidstoe-
leiding. Het armoedebeleid wordt gefinancierd uit de vrije uitkering en is door de eilanden
3
in principe naar eigen inzicht in te vullen. Hieraan zijn wel een aantal voorwaarden ver-
bonden (szw 2015c). Zo is het nadrukkelijk niet toegestaan dat de eilanden generiek
inkomensbeleid voeren; dit is voorbehouden aan het ministerie van szw. Ook categoraal
beleid is in principe ongewenst. Wel kan het openbaar lichaam besluiten tot vergoeding
van bepaalde kosten voor nauw omschreven specifieke groepen (bv. de kosten van kinder-
opvang voor alleenstaande moeders). Aan elke verstrekking dient echter een middelen-
toets vooraf te gaan en toekenning is in principe tijdelijk. Het aangehaalde document geeft
enkele voorbeelden van kosten die voor vergoeding in aanmerking komen, alle ten bate
van een nauwkeurig afgebakende doelgroep. Daaronder vallen kosten van deelname aan
maatschappelijke, culturele of educatieve activiteiten, kosten van kinderopvang en scho-
lingskosten. Ten enenmale uitgesloten van het armoedebeleid dat door de eilanden mag
193 a r b e i d , i n k o m e n e n s o c i a l e z e k e r h e i d
