Op alle eilanden wordt de aandacht voor leerlingen als verbeterpunt genoemd; docenten
zouden meer aandacht moeten wijden aan alle leerlingen. Daarnaast zijn er leerlingen die
extra aandacht nodig hebben. Het gaat hier om leerlingen met achterstanden, gedragspro-
blemen en leerproblemen. Ook vindt men dat leerlingen langer op school moeten blijven,
waar ze bijles kunnen krijgen en hun huiswerk kunnen maken.
Voor het onderwijs zelf worden weinig verbeterpunten genoemd. Wel vindt men dat de
kwaliteit in het algemeen omhoog kan en vindt men op de Bovenwinden dat er meer
ruimte moet komen voor speciaal onderwijs. Op Sint Eustatius, maar ook wel op Saba, zou
volgens sommigen de betrokkenheid van ouders bij het onderwijs kunnen worden verbe-
terd. Op Saba ten slotte wordt aandacht gevraagd voor een betere aansluiting op het
onderwijs in de regio, bijvoorbeeld aansluiting met andere high schools en een betere voor-
bereiding op een toekomstige schoolcarrière buiten Saba.
De verbeterpunten die de respondenten in de open vraag voor de gezondheidszorg naar
voren brengen, verschillen nogal per eiland (tabel 8.2). Daarbij zijn drie aspecten onder-
scheiden: de verstrekking van de zorg, de verzekering van de zorg en de logistiek rond de
zorg.
Algemeen gedeeld is de wens voor meer specialisten op de eilanden. Op Bonaire komt daar
de sterke wens bij om niet steeds wisselende specialisten te hebben, omdat anders geen
10
vertrouwensband kan worden opgebouwd. Op de eilanden is er niet alleen vraag naar
meer specialisten maar ook naar meer medisch en verplegend personeel. Tevens zou vol-
gens sommigen de aandacht voor patiënten en hun medische problemen beter kunnen,
alsmede de geleverde zorg.
Bij de zorgverzekering willen velen de tandarts terug in het zorgverzekeringspakket.
Voor de terugkeer van de fysiotherapie in het zorgverzekeringspakket is minder steun bij
de respondenten.
De logistiek in de zorg kan volgens de respondenten verbeterd worden. Op Bonaire en Sint
Eustatius vormen vooral de wachttijden een probleem. Dit betreft zowel de tijd die men op
de wachtlijst staat, als de tijd die men in de wachtkamer van de specialist moet doorbren-
gen. Sommige respondenten suggereren om het afspraaksysteem te verbeteren, bijvoor-
beeld door digitalisering (ook van de patiëntendossiers). Op Saba spelen wachttijdproble-
men een veel geringere rol.
254 b e l e v i n g v a n d e b e v o l k i n g
