9.2.3 Meer criminaliteit
Op alle eilanden hebben de burgers de afgelopen jaren een toename van de criminaliteit
ervaren. Het gaat dan vooral om kleine criminaliteit als diefstal. Opvallend is de ervaren
toename van het stelen van eerste levensbehoeften, zoals voedsel en kleding. Dit wijst op
criminaliteit als overlevingsstrategie. De aangiftebereidheid is over het algemeen niet
groot. Iedereen kent iedereen, is familie of kennis van elkaar en de burgers zijn daarom
vaak geneigd een andere kant op te kijken. Ook dit is niet bevorderlijk voor de sociale
samenhang op de eilanden.
9.2.4 Problemen buiten het gezin
De sociale problemen binnen de gezinnen blijven niet tot daar beperkt. De stress van de
ouders vanwege werkloosheid, armoede en het ontbreken van een toekomstperspectief
heeft zijn weerslag op de kinderen. De problemen van de gezinnen nemen zij mee de
school in: er is veel agressie en onrust binnen de scholen. Leerkrachten geven aan dat het
aantal zorgleerlingen onrustbarend hoog is, wat de leerprestaties drukt. Er worden aan-
delen genoemd tussen een derde en de helft van alle leerlingen.
Omdat de eilandbewoners van Saba en Sint Eustatius voor vervoer naar elders afhankelijk
zijn van één vliegtuigmaatschappij (Winair) en de prijzen van de tickets erg hoog zijn,
komen veel mensen bijna niet meer van hun eiland af. Inkopen doen op Sint Maarten is er
voor velen niet meer bij.
De voedselprijzen zijn bijzonder hoog. Verse producten zijn onbetaalbaar voor veel men-
sen; het eetpatroon is erg eenzijdig hoogcalorisch (veel vet en koolhydraten) en weinig
gebalanceerd. Dit slechte eetpatroon, dat overigens voor 10 oktober 2010 ook al bestond,
leidt tot een toenemend aantal mensen met (ernstig) overgewicht en daarmee gepaard
gaande ziektebeelden als diabetes, hart- en vaatziekten en gewrichtsklachten.
De zorgconsumptie op de eilanden is relatief hoog. Het is voor vele burgers financieel niet
mogelijk medische kosten die niet (meer) in het zorgpakket zitten zelf te betalen. Sinds
1 januari 2015 zijn de tandarts en de fysiotherapie uit het pakket. Doordat de mensen zich
in de praktijk niet aanvullend kunnen verzekeren, dreigen volksgezondheidsproblemen.
Ook de zorgprofessionals zijn hierover verbolgen.
9.2.5 Verschillen tussen de eilanden
De sociale gevolgen van de armoede zijn op alle eilanden zichtbaar. Het is niet aan te geven
of de ernst van de problemen verschilt tussen de eilanden. De meer geïsoleerde ligging en
de kleine schaalgrootte van Saba en Sint Eustatius maken het voor de inwoners moeilijker
om uit de armoede te geraken dan voor de inwoners van Bonaire. De arbeidsmarkt is klein
op die eilanden, de economische structuur is kwetsbaar en alternatieve inkomsten zijn
moeilijk te realiseren. Op Sint Eustatius komt in de gesprekken de sociale problematiek, en
in het bijzonder de problemen voor kinderen en jongeren, het meest uitgesproken naar
voren. De seksuele moraal blijkt schadelijk voor kinderen en de afgelopen jaren is volgens
burgers en hulpverleners de jeugdprostitutie toegenomen. Op Saba lijkt er meer sprake te
zijn van stille armoede, wat niet wil zeggen dat er minder armoede of daaruit voortvloei-
276 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
