37 
 
7. Randvoorwaarden 
 
 
 
 
 
De EP gaat in hoofdstuk 7 in op een aantal  voorwaarden teneinde het geadviseerde te 
kunnen uitvoeren en het (taal)onderwijs te kunnen optimaliseren. Deze voorwaarden 
hebben betrekking op taalplanning, wetgeving en financiën.  
 
Taalplanning voor het Papiamentu moet worden bevorderd: door middel van taalplanning 
kan de belangrijke rol van het Papiamentu maatschappelijk worden vormgegeven, in het 
onderwijs functioneel worden ingezet en kan bewust worden gestimuleerd dat de taal de zo 
lang bevochten status en waardigheid blijft behouden (p. 41).  
 
Voorts dienen wijzigingen en aanpassingen voortvloeiend uit de veranderingen in het 
taalonderwijs vertaald te worden naar geschikte wetsvoorstellen (rijkswetten of lokale 
verordeningen van OLB). Bij het regelen van de wetgeving dient ook de positionering van 
het Papiamentu in de WPO-BES, WVO-BES en WEB-BES aandacht te krijgen.  
 
Ten slotte verwacht de EP dat de kosten voor het realiseren van Papiamentu in het 
onderwijs zoals voorgesteld (instructietaal, zeker bij de aanvang van het PO) 
verhoudingsgewijs redelijk zullen zijn. Extra investeringen zullen nodig zijn voor de 
interventies met betrekking tot professionalisering, lesmateriaal en toetsing. 
 
Ook de EN schetst een aantal voorwaarden voor de implementatie van de voorstellen; deze 
hebben betrekking op samenwerking tussen onderwijspartners, de onderwijsagenda en 
prioriteitstelling.  
 
De EN stelt (p. 54-55) dat implementatie van het advies betekent dat een nieuw curriculum 
ontwikkeld dient te worden, waarin de verschuiving in taalaanbod een plek krijgt,  en dat 
deze implementatie tevens een herbezinning op het totale onderwijsaanbod inhoudt. 
Hierbij zullen niet alleen de verschillende leerjaren en bijbehorende onderdelen van 
taalvaardigheid, maar ook de verschillende onderwijstypen en onderwijsniveaus goed op 
elkaar moeten aansluiten. De onderwijspartners zullen hierover met elkaar in gesprek 
moeten gaan en de EN adviseert  structuren op te zetten om samenwerking te bevorderen. 
Daartoe is het belangrijk meer ruimte te creëren binnen de jaarplanning van scholen en een 
duidelijke keuze te maken in de veelheid aan onderwijsvernieuwingen.
