Vóór de transitie is afgesproken om een ‘binnen Nederland aanvaardbaar voorzieningen-
niveau’ op de drie eilanden te realiseren, dat passend is in de regio, recht doet aan de inte-
gratie in het Nederlandse staatsbestel en verantwoord is voor de eilandbewoners. Uit de
gevoerde gesprekken is gebleken dat dit uitgangspunt verschillende verwachtingen heeft
gewekt, en in de praktijk weinig werkbaar is gebleken. De afspraken die uit dit beginsel zijn
voortgekomen, zijn soms terughoudend en soms voortvarend van aard. Op het gebied van
de sociale zekerheid is grote terughoudendheid betracht; voortvarender is Nederland
geweest met de inrichting van veiligheidsvoorzieningen, en nog voortvarender met de
inrichting van het onderwijs en de gezondheidszorg. Uit de stukken is echter niet duidelijk
op te maken waaruit die verschillen in voortvarendheid zijn voortgekomen. Er is geen over-
allvisie ontwikkeld over het te bereiken voorzieningenniveau. De gemaakte afspraken zijn
sterk departementaal gestuurd en er is geen sprake is geweest van een integraal plan of
een integrale aanpak voor de ontwikkeling van Caribisch Nederland. Elk departement
kwam met zijn eigen ideeën, plannen en budgetten voor de eilanden. De eilanden moesten
daardoor overleggen met de afzonderlijke departementen, maar kenden zelf evenmin een
centraal aanspreekpunt, zoals de vng dat is voor Europees-Nederlandse gemeenten. Jaar-
lijks vindt wel een zogenaamde cn-week plaats, waarin de (vertegenwoordigers van)
eilandbesturen in Den Haag met de verschillende departementen overleggen om een
brede agenda op te stellen voor de verdere ontwikkeling van de eilanden, maar ook in dit
overleg staat de departementale invalshoek centraal.
De verwachtingen bij de eilandbewoners waren hooggespannen – in de optiek van
Europees Nederland wellicht te hoog. De transitie maakte die verwachtingen onvoldoende
waar. Dat heeft eerst en bovenal te maken met het reeds bestaande gebrek aan welvaart
en de beperkte rol die Europees Nederland zich toemeet bij de sociaaleconomische ont-
wikkeling van de eilanden. Hoewel de bewoners van hun eilanden houden, zijn zij de laat-
ste jaren somberder geworden. De belevingsonderzoeken wijzen uit dat op alle drie de
eilanden zowel de oordelen van burgers over de ontwikkelingen sinds de transitie, als de
verwachtingen voor de komende vijf jaar veel negatiever zijn geworden. De negatieve sen-
timenten winnen steeds meer veld, ook ten opzichte van Nederland. Het zijn niet alleen de
bewoners, maar ook de professionals werkzaam in de prioritaire voorzieningen die kritisch
zijn op Nederland, met name waar het de sociaaleconomische situatie betreft. Zij zijn
teleurgesteld over wat zij ervaren als onbegrip bij Nederland over de kritische situatie op
de eilanden. Dit roept hier en daar de wens op tot meer zelfstandigheid van de eilanden,
ten opzichte van Nederland, maar ook ten opzichte van elkaar. Men realiseert zich daarbij
wel dat de eilanden nooit zichzelf zelfstandig kunnen bedruipen. Men heeft Nederland
financieel nodig, want de eilanden krijgen aanzienlijk meer financiële steun van Nederland
dan ze aan eigen middelen opbrengen.
Dat brengt ons op de laatste vraag: zijn de afspraken gerealiseerd? Op het gebied van
gezondheidszorg, onderwijs, veiligheid en infrastructuur is veel gerealiseerd. Er zijn nog
wel punten van aandacht, maar die hebben vooral te maken met de specifieke omstandig-
36 s a m e n v a t t i n g e n s l o t b e s c h o u w i n g
