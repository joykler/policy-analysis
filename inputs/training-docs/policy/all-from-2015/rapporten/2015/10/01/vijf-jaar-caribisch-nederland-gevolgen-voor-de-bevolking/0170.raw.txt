Het aantal polikliniekbezoeken in 2013 bedroeg 22.297 en het aantal opnamen 1978 (Capa-
citeitsorgaan 2015).
Bevindingen igz (stand van zaken eind 2014)
Het gesprek met de senior inspecteur van de igz geeft een kwalitatieve indruk van de
22
meest actuele stand van de zorg op Bonaire . De inspecteur benadrukt dat er
een enorme verbetering is opgetreden in het ziekenhuis. Vroeger had Bonaire ook alleen maar een
eerstelijnsvoorziening, toen hebben ze daar in de vorige eeuw een ziekenhuisje neergezet, dat werd
gerund door de huisartsen, die dus zowel de eerste- als de tweedelijnszorg deden. Langzaamaan zijn
daar wat specialisten gekomen, maar de echte vooruitgang is gekomen in 2011, toen de jumelage is
ontstaan met vu Medisch Centrum en amc.
Daar zijn ‘dramatische verbeteringen’ uit voortgekomen, aldus de inspecteur.
Er zijn permanent Nederlandse artsen aanwezig, die dragen de kennis over. Niet alleen aan de artsen,
maar ook aan de verpleegkundigen, want dat is natuurlijk zeker zo belangrijk. Alle basisspecialismen
zijn er, ze hebben er nu nierdialyse. Voorheen moesten mensen hiervoor drie keer in de week naar
Curaçao, daar ben je de hele dag mee bezig; een sociaal leven of een baan is niet eens mogelijk. Nu is
dat een stuk beter. […] Het [ziekenhuis] is ook veel schoner en georganiseerder dan toen ik er het eerst
kwam.
ggd-arts Marian Luinstra-Passchier geeft in haar blog een vergelijkbare beschrijving van
het ziekenhuis op Bonaire anno 2014:
Een echt tropisch klein ziekenhuis met een spoedeisende hulp, verloskamer, een polikliniek, verpleeg-
ruimten inclusief een special care en een eigen dialysecentrum. Dat alles op een ruim opgezet terrein
met open ruimten tussen de gebouwen waarin bomen en struiken wat koelte helpen brengen. In
totaal 35 bedden voor de ziekenzorg en daarnaast een groot verpleeg- annex verzorgingscentrum met
wel 85 bewoners. Verpleegkundigen worden ter plekke opgeleid, artsen komen overal vandaan.
Enkele vaste artsen zorgen voor continuïteit, anderen komen voor wisselende periodes van enkele
maanden tot een jaar uit Nederland of uit andere landen. De meeste specialisten komen uit een jume-
lage met amc/vu en wisselen elkaar af in korte perioden van drie maanden. Andere specialismen wor-
den periodiek vanuit Curaçao of elders in de regio ingevuld. Operatiekamer, röntgen, laboratorium,
23
apotheek, en een kwaliteitscentrum maken het geheel compleet.
De inspecteur is minder te spreken over de huisartsenzorg: ‘De huisartsenij is eigenlijk niet
heel erg veranderd, voor zover mij bekend. Dat komt ook wel omdat er maar één big-gere-
gistreerde huisarts werkzaam is daar.’ Hij vervolgt met te zeggen dat de merendeels Zuid-
Amerikaanse artsen heel andere opvattingen hebben over eerstelijnsgeneeskunde dan wij
in Nederland en dat de communicatie met de artsen in het ziekenhuis door taalproblemen
soms lastig is. De igz heeft daarom ook voorgesteld om voor de artsen van Bonaire een
vierjarig traject van bijscholing op te zetten. Vanuit het ministerie van vws wordt aange-
vuld dat de huisartsen de komende jaren een uitgebreid nascholingsprogramma aangebo-
den zullen krijgen
169 g e z o n d h e i d e n z o r g
