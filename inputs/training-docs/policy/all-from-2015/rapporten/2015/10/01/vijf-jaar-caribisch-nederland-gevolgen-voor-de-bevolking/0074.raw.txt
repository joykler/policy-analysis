de stelselwijziging eind 2010. Dit speelt voor de horeca en (in mindere mate) voor de voedings-
middelen en (alcoholhoudende en alcoholvrije) dranken.
Om ongerechtvaardigde prijsverhogingen te voorkomen heeft de Consumentenbond een
dollarmonitor ontwikkeld. Medewerkers van de bond op de eilanden zijn geïnstrueerd in
de toepassing van deze controlemethode. Daarmee is op Bonaire aangetoond dat er wel
8
degelijk ongerechtvaardigde prijsverhogingen hebben plaatsgevonden sinds 2010.
Bevolkingsgroei en ontwikkeling economie
De bevolkingsomvang heeft grote invloed op de omvang en ontwikkeling van de econo-
mie. Omgekeerd heeft de economie ook invloed op de bevolkingsomvang. Er is derhalve
sprake van een wisselwerking. Tegelijkertijd worden deze twee ontwikkelingen ook beïn-
vloed door de bestuurlijke veranderingen van 10 oktober 2010. Vanwege die bestuurlijke
veranderingen is bijvoorbeeld het aantal (rijks)ambtenaren op Bonaire sterk toegenomen,
waarmee ook de omvang van de totale bevolking en van de eilandeconomie is gegroeid.
Die groei heeft op haar beurt invloed op de hoogte van de belastinginkomsten en de over-
heidsuitgaven: als de bevolking en de economie groeien, zullen ook de belastinginkomsten
en de overheidsuitgaven stijgen.
2.5 Veranderingen in de externe omgeving
Naast factoren die rechtstreeks verband houden met en in gang zijn gezet door de transitie,
is er ook sprake van allerlei externe ontwikkelingen, die eveneens invloed hebben op de
(afzonderlijke) eilandeconomieën, maar waarop het beleid niet of nauwelijks invloed kan
uitoefenen. Voorbeelden hiervan zijn de relatie tussen de economische (wereld)conjunc-
tuur en het toerisme (vooral op Bonaire, maar ook op Sint Eustatius en Saba zijn inkomsten
uit toerisme van groot belang voor de lokale economie) en veranderingen in het monetaire
stelsel. Alle drie de eilanden staan onder sterke invloed van de dollar en zijn daar ook deels
mee verweven.
Sterke schommelingen in olieprijzen beïnvloeden koopkracht en consumptie
De prijs die voor olie betaald moet worden, heeft grote invloed op de economie van een
land of regio. Een toename van de olieprijs zorgt voor hogere prijzen voor brandstof en
energie, en heeft daarmee rechtstreeks gevolgen voor de koopkracht (deze daalt bij hogere
olieprijzen) en de particuliere consumptie (deze daalt eveneens). Omgekeerd leidt een
lagere olieprijs tot een stijging van de koopkracht en daarmee van de particuliere con-
sumptie. Het effect van schommelingen in de olieprijs op de wereldmarkt wordt voor
Caribisch Nederland versterkt door het feit dat vrijwel alle goederen en diensten worden
geïmporteerd. Als de olieprijs stijgt, zullen ook de transportkosten stijgen en zal de opwek-
king van energie duurder worden. Ook het inkomende toerisme, voor alle drie de eilanden
een belangrijke bron van inkomsten, wordt getroffen, daar veranderingen in olieprijzen
sterk doorwerken in de prijs van bijvoorbeeld vliegtickets.
73 e c o n o m i e
