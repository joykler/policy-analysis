Europees-Nederlands aanvaardbaar niveau te brengen. Het onderwijs dient op alle scholen
op de eilanden in 2016 voldoende basiskwaliteit te hebben.
Ook bij de gezondheidszorg is het Europees-Nederlandse niveau als uitgangspunt gekozen.
Het streven is erop gericht om het niveau op de eilanden geleidelijk te laten toegroeien
naar dat in het Europese deel van Nederland. Om dit niveau te bereiken moet de zorg in
Caribisch Nederland fundamenteel en structureel worden verbeterd. Dit stelsel van zorg
moet voor alle inwoners van de eilanden in gelijke mate toegankelijk zijn. Hiertoe is een
universele inkomensafhankelijke zorgverzekering ingevoerd.
In 2010 werden op alle beleidsvelden grote achterstanden vastgesteld (Algemene Reken-
kamer 2012). De inspanningen van de verschillende departementen voor de prioritaire
voorzieningen om de achterstanden te verminderen, komen tot uitdrukking in de finan-
ciële middelen die hiervoor zijn vrijgemaakt (tabel 1.1). In 2014 liepen de door het rijk gefi-
nancierde uitgaven op tot ruim 248 miljoen euro. De verhouding tussen de uitgaven in
2010 en 2014 wordt nauwelijks beïnvloed door de wisselkoers van de dollar. Wel is er
sprake van inflatie, die in de periode 2010-2014 op basis van de consumentenprijsindex
3
voor Europees Nederland uitkomt op 10% en voor Caribisch Nederland op 14%. Ruim
44% van deze middelen werd in 2014 gedekt door belastingen en premies geheven in
Caribisch Nederland en bijna 56% door de rijksoverheid (bzk 2015a). Naast deze rijks-
uitgaven zijn er ook lokale uitgaven van de eilandelijke besturen, die worden gefinancierd
uit de vrije uitkering, specifieke uitkeringen, eigen inkomsten en taakgebonden inkomsten
(eigen bijdragen van gebruikers). De totale overheidsuitgaven voor 2014 komen daarmee
uit op 316 miljoen euro, waarvan 40% door de eilandbewoners zelf wordt opgebracht en
4
60% door Europees Nederland (Nauta 2015). De totale overheidsuitgaven per inwoner
komen in 2014 uit op een bedrag van 13.020 euro. Voor Europees Nederland komen we op
5
vergelijkbare wijze uit op een uitgavenbedrag van 18.210 euro per inwoner in 2014.
De Nederlandse rijksoverheid heeft voor 2014 nominaal een factor 3,1 meer middelen
beschikbaar gesteld dan voor 2010 (2,8 incl. prijsinflatie). De uitgaven voor gezondheids-
zorg (factor 6,3) en infrastructuur en economie (factor 5,5) zijn het sterkst gestegen.
Het ministerie van szw heeft nauwelijks extra middelen beschikbaar gesteld en komt,
gecorrigeerd voor inflatie, uit op een stijging van 10% in vier jaar tijd. Hierin zijn niet de
financiële middelen opgenomen die het ministerie van szw aan de integrale pro-
jecten bijdraagt. Deze kwamen in de periode 2013-2014 uit op circa 3,0 miljoen euro
(tk 2014/2015b). Deze verschillen in ingezette middelen weerspiegelen deels verschillen in
uitgangssituaties op de verschillende beleidsterreinen en deels verschillen in departemen-
tale uitgangspunten om tot een binnen Europees Nederland aanvaardbaar voorzieningen-
6
niveau te komen.
52 v i j f j a a r c a r i b i s c h n e d e r l a n d
