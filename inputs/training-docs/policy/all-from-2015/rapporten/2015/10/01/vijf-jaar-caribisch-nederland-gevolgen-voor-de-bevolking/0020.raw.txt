besturen is wat betreft de bestuurskracht van de scholen nog niet gerealiseerd. Ook is er
sprake van discontinuïteit in docententeams en schoolleiding.
Met betrekking tot de ambitie rond aantrekkelijk beroepsonderwijs geldt dat er meer
keuzemogelijkheden zijn gekomen voor leerlingen van een beroepsopleiding. Saba en
Sint Eustatius hebben nu een bescheiden mbo-aanbod, op Bonaire is het bestaande aan-
bod uitgebreid; een toenemend aantal leerlingen maakt gebruik van het mbo-aanbod op
het eigen eiland. Er is gewerkt aan de randvoorwaarden die zijn vastgelegd in de
onderwijsagenda.
Ten aanzien van de norm dat leerlingen van de eilanden zonder problemen hun onderwijs
in Nederland moeten kunnen vervolgen, moeten we constateren dat gegevens ontbreken
om hier een uitspraak over te kunnen doen. Jaarlijks maken enkele tientallen studenten
gebruik van de opstarttoelage, in aanvulling op de studiefinanciering, om in Europees
Nederland een mbo-opleiding of een opleiding hoger onderwijs te volgen. Een onbekend
aantal studeert hier zonder gebruik te maken van deze regeling. We weten echter niet of
studenten afkomstig uit Caribisch Nederland (meer dan andere studenten) problemen
hebben met de aansluiting van hun vooropleiding op de studie. Zelfs als er gegevens
bekend zouden zijn over uitblijvend studiesucces, dan wel studie-uitval, is niet duidelijk of
daar tekorten in de vooropleiding of andere factoren debet aan waren.
Een knelpunt – en daarmee een aangrijpingspunt voor verbetering – dat sterk naar voren
kwam, is de discrepantie tussen de moedertaal van de leerlingen en de instructie- en
examentaal op school. Op Sint Eustatius is daarom, net als eerder al op Saba, besloten tot
Engelstalig onderwijs. De staatsecretaris spreekt van een ingrijpende beslissing, maar een
die leidt tot betere aansluiting bij de situatie van de leerlingen en naar verwachting op ter-
mijn ook tot betere prestaties. Op Bonaire wordt de huidige situatie vooralsnog gecontinu-
eerd, met voor veel leerlingen een discrepantie tussen het Papiaments of Spaans thuis en
Nederlands op school.
Een ander knelpunt betreft de afwezigheid van speciaal onderwijs en een tekort aan
specialistische zorg voor een deel van de leerlingen met (een combinatie van) cognitieve
problematiek en gedragsproblematiek of met beperkingen. Zij worden nu opgevangen in
het reguliere onderwijs, maar de aanwezige zorg lijkt daarvoor niet altijd toereikend.
2 Gezondheidszorg
De gezondheidstoestand van de bevolking van Caribisch Nederland is na 2004 verbeterd,
zeker als wordt afgegaan op de levensverwachting bij de geboorte en op 65-jarige leeftijd.
Maar ook uit de enquête die in 2013 op alle de drie eilanden gehouden is, trekt het cbs de
conclusie dat ‘driekwart van de bevolking van Caribisch Nederland zich gezond voelt.’
Hardnekkige gezondheidsproblemen zijn overgewicht en hoge bloeddruk, diabetes en ern-
stige hoofdpijn.
19 s a m e n v a t t i n g e n s l o t b e s c h o u w i n g
