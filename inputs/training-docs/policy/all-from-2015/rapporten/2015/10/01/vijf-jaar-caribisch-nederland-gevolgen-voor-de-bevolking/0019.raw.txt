waarden om goed onderwijs te realiseren ontbraken, aandacht voor zowel zorgleerlingen
als excellente leerlingen schoot tekort, leerachterstanden waren fors, de prestaties in het
voortgezet onderwijs waren onder de maat, en met name de scholen voor voortgezet
onderwijs kampten met bestuurlijke problemen. Daarnaast voldeden huisvesting en leer-
middelen niet.
De ambities die rond de transitie zijn vastgelegd in de Onderwijsagenda 2011 waren geba-
seerd op deze min of meer als nulmeting fungerende rapportage van de inspectie. Als vol-
gende vijf prioriteiten werden benoemd:
– de kwaliteit omhoog;
– versterken van de kwaliteit van leraren, schoolleiding en schoolbesturen;
– onderwijszorg op maat;
– aantrekkelijk beroepsonderwijs;
– de randvoorwaarden op orde.
De norm is dat een leerling uit Caribisch Nederland zonder problemen een vervolg-
opleiding in Nederland kan volgen. In het licht van die norm, de ambities van de onderwijs-
agenda, en refererend aan de situatie destijds bij de ‘nulmeting’, bespreken wij de stand
van het onderwijs op de eilanden. Het accent ligt daarbij op de kwaliteit van het onderwijs-
proces.
De onderwijskwaliteit was in 2008 fors onder de maat. Geen enkele school voor funderend
onderwijs voldeed aan de basiskwaliteit. Inmiddels voldoen vier van de twaalf bekostigde
basisscholen aan de basiskwaliteit: een school op Sint Eustatius en drie scholen op Bonaire.
Afgaand op de rapporten van de inspectie zal een aantal andere basisscholen binnen
afzienbare tijd volgen. Het onderwijsproces is verbeterd ten opzichte van 2008, en ook
scholen die nu nog niet aan de basiskwaliteit voldoen, voldoen al wel op verschillende
deelterreinen.
Wellicht opvallend is dat de school op Saba die er in 2008 relatief gunstig voorstond, nog
niet aan de basiskwaliteit voldoet, al verbetert de school zich wel. Van de basisscholen op
Sint Eustatius die nog niet op alle onderdelen aan de basiskwaliteit voldoen, zullen volgens
de inspectie twee basisscholen waarschijnlijk binnen twee jaar wel daaraan voldoen; de
andere school voor basisonderwijs lijkt daar verder van af te staan. Bij de basisscholen op
Bonaire die nu nog niet aan de basiskwaliteit voldoen, is eveneens nog een slag te maken.
Het basisonderwijs op de drie eilanden schiet nog tekort in kwaliteitszorg en aandacht voor
leerlingen die extra zorg of ondersteuning nodig hebben.
Geen van de scholen voor voortgezet onderwijs voldoet aan de basiskwaliteit, en op
basis van de rapporten van de inspectie is dat ook niet binnenkort gerealiseerd. Inspectie-
rapporten spreken over roerige tijden in het (recente) verleden van alle drie de scholen,
en ziet zwak schoolbestuur als een belangrijke oorzaak van achterblijvende
onderwijskwaliteit. De ambitie van versterking van leraren, schoolleiding en school-
18 s a m e n v a t t i n g e n s l o t b e s c h o u w i n g
