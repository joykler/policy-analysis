Jongeren die na het voortgezet onderwijs in Nederland gaan studeren (mbo-niveau 3 of
4 of hoger onderwijs), hebben op grond van de Wet studiefinanciering bes recht op een
zogenaamde opstarttoelage. Dat is een eenmalig bedrag om de eerste kosten mee te dek-
ken, zoals een vliegticket, inboedel studentenkamer en bijvoorbeeld een winterjas. Verder
kunnen deze studenten in Nederland een beroep doen op de maandelijkse financiering op
grond van de Wet studiefinanciering 2000. Studenten die elders in de Caribische regio of de
vs gaan studeren, kunnen in aanmerking komen voor studiefinanciering bes. Met ingang
van het studiejaar 2015/â€™16 is de basisbeurs afgeschaft en geldt een nieuw stelsel op basis
van de Wet studievoorschot hoger onderwijs. Studenten kunnen nu tot een maximumbe-
drag geld lenen voor hun studie; voor studenten met minder draagkrachtige ouders blijft er
een aanvullende beurs beschikbaar. De wijziging geldt uitsluitend voor studenten in het
hoger onderwijs, voor mbo-studenten verandert er niets.
4.3 Gemaakte afspraken
In 2006 zijn de algemene bestuurlijke afspraken voor de ontwikkeling van Caribisch
Nederland tijdens een conferentie vastgelegd in een slotverklaring. Er is afgesproken dat er
bij de inrichting van het voorzieningenniveau rekening zal worden gehouden met de
geringe bevolkingsomvang op de eilanden, de grote afstand tot Nederland en het insulaire
karakter.
4.3.1 De situatie per eiland voorafgaand aan de transitie
Voor een goed begrip van de gemaakte afspraken voor de transitie in 2010 is een schets
van de uitgangssituatie noodzakelijk. De Inspectie van het onderwijs heeft in 2008 onder-
zoek uitgevoerd op Saba, Sint Eustatius en Bonaire om de kwaliteit van het onderwijs vast
te stellen (Inspectie 2009).
Bonaire
In het onderzoek constateert de inspectie dat op Bonaire geen van de bekostigde scholen
voor funderend onderwijs de basiskwaliteit levert die mag worden verwacht. Grote groe-
pen leerlingen hebben daardoor een leerachterstand van meerdere jaren; dit geldt voor
zowel de eerste als de tweede cyclus, en betreft lezen en rekenen. In Nederland zouden de
scholen als zeer zwak worden beoordeeld en onder intensief toezicht van de inspectie wor-
den geplaatst. De scholen hebben geen goed leerlingvolgsysteem, de leraren hebben
onvoldoende expertise om zwakke leerlingen te begeleiden, en van een planmatige leerlin-
genzorg is geen sprake. Een adequaat aanbod voor meer begaafde leerlingen ontbreekt.
Zelf hebben de scholen veelal niet in de gaten dat de leerlingen grote achterstanden heb-
ben, doordat er geen ankerpunten zijn; zo ontbreken genormeerde toetsen en is ook het
niveau van leeftijdgenoten geen referentiepunt, aangezien leerlingen van verschillende
leeftijden bij elkaar in de klas zitten. De inspectie concludeert dat in de scholen voor funde-
rend onderwijs vrijwel alle voorwaarden om goed onderwijs te realiseren ontbreken.
117 o n d e r w i j s
