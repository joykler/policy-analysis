dachten te kunnen plukken. Volgens Kloosterboer (2013) zouden erfenissen uit het verle-
den nog steeds doorwerken in het dagelijks leven op de eilanden. Genoemd worden de
gevoeligheid van eilandbewoners ten opzichte van de vroegere overheersers, het lage zelf-
beeld van de bewoners en de promiscue houding van mannen in de procreatie en hun
terughoudende rol in het gezinsleven. Deze culturele aspecten hebben volgens de Unesco
vooral gevolgen voor het opgroeien en het opvoeden van kinderen en datgene wat van
generatie op generatie wordt doorgegeven.
In Caribisch Nederland wonen momenteel circa 25.000 mensen, wat overeenkomt met
circa 0,15% van de Europees-Nederlandse bevolking (tabel 1.2). Echter, met een groei van
bijna 4% per jaar stijgt het aantal bewoners snel, tien keer zo snel als de Europees-
Nederlandse bevolking. Met name Bonaire expandeert snel, vooral de laatste jaren
(4,4% per jaar); Sint Eustatius (2,9%) en vooral Saba (0,9%) kennen een veel gematigder
groei. De bevolkingsgroei in Bonaire hangt grotendeels samen met een sterk afgenomen
emigratie (van 7% in 2010 naar 4% in 2013) en een iets toegenomen immigratie (van
8% naar 9%). Opmerkelijk is dat de groei van de eilandbevolking in de vijf jaar vooraf-
gaande aan de bestuurlijke transitie ook al groot is geweest, met name op Bonaire
(8,3% per jaar), maar ook op St, Eustatius (6,8%) en Saba (4,7%). In de periode 2000-2005
was de bevolkingsontwikkeling veel minder spectaculair en kende Bonaire zelfs een lichte
bevolkingsafname.
In Europees Nederland is de bevolkingsontwikkeling met gemiddeld 0,4% per jaar veel sta-
bieler en gematigder. Aandacht verdient nog het feit dat Saba een betrekkelijk grote popu-
7
latie van circa 420 medische studenten kent die van elders komen (voornamelijk de vs).
Deze zijn overwegend 20-25 jaar en vormen ruim 20% van de totale populatie.
54 v i j f j a a r c a r i b i s c h n e d e r l a n d
