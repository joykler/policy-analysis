achterblijven op die van de werkenden; een stijging van de algemene inkomens-
ongelijkheid is echter ongewenst.
Bij het onderwijs is het accent de laatste jaren meer komen te liggen op hogere leer-
ambities en beter presteren, onder het motto ‘de basis op orde, de lat omhoog’. Daarbij
gaat het om hogere prestaties van leerlingen, meer aandacht voor basisvaardigheden, ver-
mindering van achterstanden en het ontwikkelen van toptalent (scp 2011: 102).
Bij veiligheid gaat het om een samenleving waarin burgers veilig zijn en zich veilig voelen.
De laatste jaren wordt dit vooral nagestreefd door daadkrachtig en gezaghebbend optre-
den van politie en justitie. Bijzondere aandacht gaat daarbij uit naar beperking van de
jeugdcriminaliteit en geweldsmisdrijven en het realiseren van een sluitend justitieel vang-
net van dadergerichte preventie en repressie (scp 2011: 260).
Bij gezondheidszorg is de overheid verantwoordelijk voor de kwaliteit, veiligheid en toe-
gankelijkheid van de zorg die mensen nodig hebben. Het accent ligt de laatste jaren op
zorg zo dicht mogelijk bij huis, meer en betere zorg voor je geld en meer ruimte voor bur-
ger en zorgondernemer (scp 2011: 160). Dat laatste betekent ook dat niet alle zorg meer
wordt vergoed (pakketverkleining) en er een hogere eigen bijdrage van burgers wordt ver-
wacht (hoger eigen risico).
Welke uitgangspunten zijn door de departementen gekozen om tot een binnen Nederland
aanvaardbaar voorzieningenniveau te komen?
Bij de sociale zekerheid is sterke legislatieve terughoudendheid betracht. Het Europees-
Nederlandse stelsel is niet als uitgangspunt genomen, omdat invoering van dit stelsel een
aanzuigende werking zou hebben op de eilanden en de concurrentiepositie van de eilan-
den ernstig zou verzwakken (tk 2011/2012). De rijksoverheid heeft daarom bij de staat-
kundige transitie het binnen Europees Nederland aanvaardbare socialezekerheidsniveau
gelijkgesteld aan het stelsel zoals dat van kracht was in Caribisch Nederland bij de
inwerkingtreding van de nieuwe bestuurlijke verhoudingen op 10 oktober 2010 (szw 2014).
Verdere verbeteringen van het wettelijk minimumloon en de daaraan gekoppelde uit-
keringen dienen volgens de minister van szw plaats te vinden binnen de randvoorwaarden
van ‘economische draagkracht, evenwichtige sociale verhoudingen en budgettaire ruimte.’
Bij de ontwikkeling van veiligheidsvoorzieningen in Caribisch Nederland is er bij de hand-
having van de veiligheid een grote rol voor de internationale veiligheidsnormen en de uit-
voering van justitiële rijkswetten. De internationale normen hebben bijvoorbeeld betrek-
king op het gevangeniswezen en de bescherming van de burgerluchtvaart. Het ministerie
van Veiligheid en Justitie (v&j) zet verder in op gefaseerde verbetermaatregelen en gaat,
net als bij sociale zaken het geval is, uit van de bestaande Antilliaanse wetgeving.
Bij de formulering van het te bereiken voorzieningenniveau op het gebied van het (funde-
rend) onderwijs is het Europees-Nederlandse voorzieningenniveau als uitgangspunt geko-
zen en zijn specifieke omstandigheden maar beperkt in aanmerking genomen. Het streven
is erop gericht om de kwaliteit van de scholen in Caribisch Nederland in 2016 op een
51 v i j f j a a r c a r i b i s c h n e d e r l a n d
