rens men een voor een wordt binnen gelaten. Veel burgers met wie gesproken is, vinden
dat dat in ieder geval beter kan.
9.10.4 Verbetering wegen
Een van de belangrijkere kwesties in relatie tot infrastructuur is de kwaliteit van de wegen
en de staat van onderhoud. Dit speelt vooral op Sint Eustatius, waar sommige wegen erg
slecht zijn en bovendien gevaarlijk door de aanwezige gaten en kuilen. Ook op Bonaire is er
sprake van achterstallig onderhoud van de wegen. Recentelijk zijn sommige wegen op
Bonaire opgeknapt, maar er is nog steeds sprake van veel achterstallig onderhoud. Daar-
entegen is de situatie op Saba ten aanzien van de staat van onderhoud van de wegen veel
beter. Hoewel er middelen beschikbaar zijn gesteld voor het onderhoud van wegen vanuit
de vrije uitkering, is dat onvoldoende om de achterstanden op met name Bonaire en Sint
Eustatius weg te werken. Een belangrijke bestuurlijke en politieke vraag is de wijze waarop
deze impasse kan worden doorbroken.
9.10.5 Energie
De eilanden zijn voor de energievoorziening aangewezen op de eigen opwekking van elek-
triciteit. Vanwege de beperkte schaal van het afzetgebied en de relatief hoge kosten voor
de aanvoer van de noodzakelijke brandstoffen, is de prijs per eenheid hoog. Om de prijs
voor de consument laag te houden heeft Nederland bijgedragen aan de verduurzaming van
de elektriciteitsproductie. Om uiteenlopende redenen is dit niet op alle eilanden even soe-
pel verlopen. Op met name Saba zijn er problemen ontstaan bij de uitvoering van de plan-
nen, waardoor de opgebouwde financiÃ«le reserves zijn verdampt. Op dit moment is men
hierover in overleg met Nederland.
9.10.6 Overige (netwerk)verbindingen
Voor de overige netwerkverbindingen (water, telefonie en internet) speelt voor de bevol-
king op de drie eilanden vooral de relatief hoge prijs die men moet betalen voor de leverin-
gen van de betreffende diensten. Ook laat de aangeboden kwaliteit in een aantal gevallen
te wensen over. Zo is het internet op zowel Saba als Sint Eustatius beneden de maat en
bovendien relatief duur. De postbezorging op de eilanden laat eveneens te wensen over.
Voor de watervoorziening maakt men met name op Saba en Sint Eustatius van oudsher
gebruik van een watertank (cisterne), die vaak onder het huis is aangelegd en dient voor de
opvang van regenwater. Het opgevangen regenwater wordt door de bewoners onder
andere gebruikt als drinkwater. Daarnaast beschikken de eilanden over een waterfabriek,
waar men in tijde van droogte terechtkan. Het (drink)water werd voorheen per tankwagen
naar de afnemers gebracht. Met hulp uit Nederland is op Sint Eustatius onlangs een nieuw
netwerk aangelegd. Voor burgers is er hierdoor sprake van een aanzienlijke kwaliteitsver-
betering, omdat drinkwater nu gewoon uit de kraan komt. Een veelgehoorde klacht onder
de burgers is echter dat niet iedereen de meerkosten kan betalen. Om aangesloten te kun-
nen worden betaalt men eenmalig een borgsom bij aansluiting en zijn er verder maande-
lijkse kosten voor vastrecht. Bij levering per truck zijn deze kosten niet van toepassing.
306 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
