Bij de sociale zekerheid speelt het welvaartsniveau van de omliggende eilanden een
belangrijke rol. Een substantiële verhoging van het wettelijk minimumloon en de daaraan
gekoppelde uitkeringen kan volgens het ministerie van szw een aanzuigende werking heb-
ben op de eilanden.
1.6 Een binnen Nederland aanvaardbaar voorzieningenniveau
De mate waarin de specifieke omstandigheden moeten leiden tot een binnen Europees
Nederland aanvaardbaar voorzieningenniveau is in verschillende bestuurlijke afspraken
nader uitgewerkt. Doel van deze bestuurlijke afspraken is om normen op te stellen voor
een binnen Europees Nederland aanvaardbaar voorzieningenniveau op de eilanden, met
name voor de prioritaire voorzieningen. Daarbij is uitdrukkelijk rekening gehouden met de
eerdergenoemde specifieke omstandigheden. Ook het Statuut is hier duidelijk over.
Bovendien zullen de specifieke omstandigheden niet voor alle voorzieningen en voor elk
beleidsterrein gelijk zijn. Daarom worden per beleidsveld afzonderlijke afspraken gemaakt
en, daar waar nodig, afzonderlijke verbetertrajecten ingezet.
Om de gemaakte afspraken in het licht te plaatsen van het binnen Europees Nederland
aanvaardbare voorzieningenniveau, geven we hier kort aan welke doelstellingen op de
onderscheiden beleidsvelden worden nagestreefd in Europees Nederland. De Nederlandse
grondwet biedt een eerste aanknopingspunt voor een aanvaardbaar voorzieningenniveau
(artikelen 19-23). Daarin is opgenomen dat de bestaanszekerheid van de bevolking en de
spreiding van de welvaart voorwerp van overheidszorg zijn. De bevordering van voldoende
werk- en woongelegenheid is daar onderdeel van. Ook de bevordering van de volks-
gezondheid, de zorg voor het onderwijs en het scheppen van voorwaarden voor maat-
schappelijke en culturele ontplooiing zijn grondwettelijke overheidstaken. Wanneer bur-
gers niet in hun bestaan kunnen voorzien, hebben zij van overheidswege een bij wet te
regelen recht op bijstand.
De grondwettelijke taken betreffende de overheidsvoorzieningen worden in verschillende
beleidsnota’s uitgewerkt en geactualiseerd. Hier zullen kort de beleidsdoelstellingen wor-
den besproken die de Europees-Nederlandse overheid op de onderscheiden gebieden voor
ogen had rond de bestuurlijke transitie. Het betreft uitsluitend doelstellingen die betrek-
king hebben op de leefsituatie van burgers. Daarbij is gebruikgemaakt van de rapportage
van deze doelstellingen in De sociale staat van Nederland 2011 (scp 2011).
Het inkomensbeleid is gericht op een evenwichtige en activerende inkomensontwikkeling,
en het socialezekerheidsbeleid is gericht op de bescherming tegen arbeidsrisico’s als ziekte,
arbeidsongeschiktheid en werkloosheid. Beide doelen staan in het teken een activerend
beleid, gericht op het bevorderen van de arbeidsparticipatie van betrokkenen om de
bestaanszekerheid veilig te stellen (scp 2011: 125). Daarom mogen, om betaald werk te sti-
muleren, de inkomens van uitkeringsontvangers met een relatie tot de arbeidsmarkt iets
50 v i j f j a a r c a r i b i s c h n e d e r l a n d
