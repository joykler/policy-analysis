problemen, de stagnatie van het verbetertraject en de toenemende verontruste signalen
van ouders, personeel, externe stakeholders en de pers.
De inspectie constateert dat de school te maken heeft met een bijzondere context.
De opvattingen over onderwijs en pedagogiek in het team variëren sterk, er zijn onder- of
onbevoegde docenten, de taalachterstand van leerlingen in het Nederlands bedraagt
enkele jaren (thuis en op de basisschool is Papiaments dominant), leerlingen volgen niet
altijd onderwijs op het juiste niveau, er sprake van veel gedragsproblemen, en speciaal
onderwijs ontbreekt.
Gezien deze problematiek is er behoefte aan een krachtiger en professioneler bestuur dan
op een gemiddelde school in Europees Nederland. Echter, de voorwaarden voor bestuurlijk
goed handelen zijn volgens de inspectie evenmin op orde. Het gevolg is stagnatie in de
kwaliteit van het onderwijs en van de opbrengsten van de verschillende afdelingen van de
school. Op geen van de afdelingen is er sprake van basiskwaliteit. De onrust, polarisatie en
discontinuïteit in zowel bestuur, directie als overig personeel zijn volgens de inspectie een
groot probleem. De communicatie tussen de directie en management is moeizaam. Er is
onrust onder het personeel, angst dat contracten niet zullen worden verlengd, zorg over de
financiële situatie van de school en al met al geen productief werkklimaat.
De instelling die sociale kanstrajecten aanbiedt, voldoet al sinds 2013 aan de basiskwaliteit
(inspectie 2013). Bij de instelling voor onderwijszorg had in 2013 de zorg dat niveau nog niet
bereikt.
4.6 Conclusies
Voorafgaand aan de transitie op 10 oktober 2010 heeft de Inspectie van het onderwijs alle
scholen op Bonaire, Saba en Sint Eustatius bezocht. Toen bleek dat vrijwel alle bekostigde
scholen of afdelingen binnen die scholen, volgens de door de inspectie gehanteerde crite-
ria voor onderwijskwaliteit, als zwak of zeer zwak moesten worden beoordeeld.
In Nederland zouden deze scholen onder verscherpt toezicht worden gesteld. De lijst van
tekortkomingen was lang en gold vrijwel generiek voor alle scholen op de eilanden.
De voorwaarden om goed onderwijs te realiseren ontbraken, aandacht voor zowel zorg-
leerlingen als excellente leerlingen schoot tekort, leerachterstanden waren fors, de presta-
ties in het voortgezet onderwijs waren onder de maat, en met name de scholen voor
voortgezet onderwijs kampten met bestuurlijke problemen. Daarnaast voldeden huis-
vesting en leermiddelen niet.
De ambities die rond de transitie zijn vastgelegd in de Onderwijsagenda (2011) waren geba-
seerd op deze min of meer als nulmeting fungerende rapportage. De volgende vijf priori-
teiten werden benoemd:
– de kwaliteit omhoog;
– versterken van de kwaliteit van leraren, schoolleiding en schoolbesturen;
– onderwijszorg op maat;
137 o n d e r w i j s
