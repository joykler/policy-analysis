9.6.6 Verpleeghuiszorg voldoende tot goed
De verpleeghuizen worden als voldoende tot goed ervaren, bieden een all-inclusive arran-
gement, maar er is wel het een en ander op aan te merken. Op Saba worden de voor-
zieningen ontoereikend gevonden. Ouderen hebben de hele dag niets omhanden en er
wordt niets voor hen georganiseerd. Ze komen niet buiten en worden matig verzorgd.
Op Bonaire is het beter geregeld; er is dagopvang en de bewoners hebben het goed. Er zijn
nog geen aanleunwoningen en verzorgden zijn ondergebracht in meerpersoonskamers
met luchtkoeling (airco of ventilator). Sanitaire voorzieningen worden door telkens twee
kamers gedeeld. Psychogeriatrische patiënten en ouderdomspatiënten leven door elkaar
heen, maar op de kamers worden beide groepen zo veel mogelijk gescheiden. Op alle
eilanden ontbreken goede thuisvoorzieningen voor ouderen met beperkingen. Er zijn geen
Wmo-voorzieningen en ouderen die hulp nodig hebben, zijn aangewezen op informele
hulp. Er is wel wijkverpleegkundige zorg.
De kwaliteit van de verpleeghuiszorg op Sint Eustatius zit tussen die van Saba en Bonaire
in. Deze voorziening wordt, net als in Bonaire, bij het medisch centrum ondergebracht.
9.6.7 Verschillen tussen de eilanden
Door de grotere schaal van Bonaire zijn er daar meer gezondheidszorgvoorzieningen.
Het ziekenhuis biedt volledige basiszorg, inclusief verloskunde, kraamzorg en verpleging.
Voor bepaalde specialismen komen specialisten uit Curaçao en Aruba. Het zorgaanbod
wordt de komende jaren verder uitgebreid met onder meer crisisinterventie. In het ver-
pleeghuis worden psychiatrie en revalidatie opgezet.
Op Saba en Sint Eustatius zouden de burgers voor specialistische zorg verwezen willen
worden naar Sint Maarten of Saint-Martin. De uitzendingen naar Colombia zijn erg tijd-
rovend voor de patiënten en hun begeleiders. Voor familie is het gemakkelijker om op
bezoek te komen op Sint Maarten.
9.7 Onderwijs
9.7.1 Algemeen
De algemene teneur op alle eilanden is dat er sinds 10 oktober 2010 flinke inhaalslagen zijn
gemaakt in het onderwijs. Zowel het lokale bestuur als de professionals en de bewoners
die hun verhaal deden tijdens de inloopuren zijn van mening dat de kwaliteit van het
onderwijs is toegenomen. Wel vindt men soms dat er (te) veel veranderingen tegelijk heb-
ben plaatsgevonden en dat die veranderingen te snel worden doorgevoerd; voor de leraren
is dat stressvol.
Positief vindt men dat het onderwijs nu gratis is. Er is grote vooruitgang geboekt op het
gebied van de gebouwen, de digiborden, de na- en bijscholing van personeel, de zorg voor
probleemleerlingen in het onderwijs en de ondersteuning van leraren. Onderwijspersoneel
valt nu onder een cao en de salarissen zijn gestegen. Docenten oordelen positief over het
werken met verbeterplannen, dat sinds 10 oktober 2010 ingevoerd is
291 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
