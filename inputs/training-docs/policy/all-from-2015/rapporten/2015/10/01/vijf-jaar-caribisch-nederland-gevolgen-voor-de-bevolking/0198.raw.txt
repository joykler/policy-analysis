eilanden zelf, maar wordt ook veel gebruikgemaakt van immigranten. Dit leidt tot verdrin-
ging van laagopgeleide eilandenaren en verlaging van de lonen aan de onderkant van de
arbeidsmarkt. Het aandeel geregistreerde werklozen is in aantal klein en vermoedelijk gaat
het veelal om mensen met een grote afstand tot de arbeidsmarkt, die het naast een goede
opleiding soms ook ontbreekt aan motivatie en discipline.
Opgemerkt moet worden dat de bovenstaande arbeidsmarktschets van Ecorys voor-
namelijk is gebaseerd op interviews en een enquête onder werkgevers, en in beperkte
mate op registergegevens over mobiliteit en verdringing op de arbeidsmarkt.
Over de informele economie op de eilanden is weinig bekend. Een rapport van de Centrale
Bank van de Nederlandse Antillen uit 2007 geeft een schatting van de omvang van de sha-
dow economy op de Nederlandse Antillen, maar deze gegevens zijn gedateerd (Carolina en
Pau 2007).
Arbeidsbemiddeling
De eilanden hebben een wettelijke taak tot arbeidsbemiddeling (Wet van 4 juli 1946 hou-
dende de instelling van een arbeidsbureau bes) (Ecorys 2013; bzk 2014; IdeeVersa 2012).
Hieronder vallen de arbeidsbemiddeling tussen werkgevers en werkzoekenden, het ver-
zamelen van gegevens nodig voor bemiddeling, het stimuleren van voorlichting over
beroepskeuzen, en de bevordering van vakopleidingen binnen het betrokken eilandgebied.
Ook ondersteuning aan burgers met beperkingen en het bemiddelen voor stageplaatsen
en banen voor mensen die trajecten tot arbeidsparticipatie volgen, vallen hieronder (Ide-
eVersa 2012).
De arbeidsbemiddeling is niet goed te vergelijken met de situatie in Europees Nederland,
waar naast de gemeenten ook het uwv een belangrijke rol speelt. De kleine schaal van de
eilanden bemoeilijkt het opzetten van trajecten voor arbeidstoeleiding. Caribisch
Nederland beschikt niet in dezelfde mate over de instrumenten om arbeid te bevorderen
die in Europees Nederland gelden, zoals loonkostensubsidie en no-riskpolis voor de werk-
gevers. Het staat de eilanden echter wel vrij om dergelijke instrumenten in te zetten.
Bonaire past de loonkostensubsidie momenteel schoorvoetend toe. Volgens een verdie-
ping van het meerjarenplan op het terrein van armoede (bzk 2014) werkt de uitvoering van
de arbeidsbemiddeling op Bonaire redelijk, op Sint Eustatius matig en is de arbeids-
bemiddeling op Saba niet organisatorisch verankerd. Het rapport van IdeeVersa (2012)
geeft eenzelfde beeld.
Op Bonaire is er volgens het rapport van Ecorys binnen de directie Samenleving en zorg van
het openbaar lichaam Bonaire een ‘arbeidsbureau’ gevestigd (Ecorys 2013). De bemidde-
lingsinstrumenten van het bureau zijn volgens Ecorys in principe effectief. Echter, het aan-
tal werkgevers dat werft via het bureau en er vacatures meldt, is gering. Dit heeft mogelijk
mede te maken met de lage kwaliteit van de te bemiddelen kandidaten. Werving van
nieuw personeel gaat meestal via informele kanalen, zoals vrienden, familie, kennissen en
197 a r b e i d , i n k o m e n e n s o c i a l e z e k e r h e i d
