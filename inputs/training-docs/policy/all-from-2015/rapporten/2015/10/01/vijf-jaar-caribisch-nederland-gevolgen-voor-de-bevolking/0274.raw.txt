den was al hoog vanwege het eilandkarakter en de noodzaak om vrijwel alle producten te
importeren, maar na 10 oktober 2010 zijn de prijzen nog verder opgelopen. Deze constate-
ring uit de gesprekken wordt bevestigd door metingen van het cbs,waarbij de prijs van een
mandje producten door de tijd is gevolgd.
Als oorzaak van de prijsstijgingen worden verschillende verklaringen gegeven. Burgers,
maar ook ondernemers wijzen naar de overheid. Zij zeggen dat de belastingen zijn geste-
gen. Verder wijzen ze op de toegenomen onzekerheid door het gelijktijdig veranderen van
veel regelgeving. Wegens de transitie is er voor Saba en Sint Eustatius in bepaalde gevallen
sprake van dubbele importheffingen omdat over geïmporteerde goederen soms een turn-
overtax van 5% moet worden betaald aan Sint Maarten. Sint Maarten stelt – net zoals de
eilanden in Caribisch Nederland – veel eerste levensbehoeften vrij van heffing en kent faci-
liteiten voor belastingvrije doorvoer en – onder voorwaarden – belastingvrije export. De
overheid, maar ook wel de burgers, verwijzen op hun beurt naar de ondernemers en het
gebrek aan afdoende concurrentie. Ten slotte wordt ook de dollarisatie vaak genoemd,
waarbij veel ondernemers in de beleving van burgers de Antilliaanse gulden een-op-een
hebben vervangen door de dollar, om de winst te maximaliseren. Of hiervan inderdaad
sprake is, valt in de praktijk lastig vast te stellen. Duidelijk is wel dat de dollarisatie tot aan-
zienlijke prijsverhogingen heeft geleid; daar is iedereen wel van overtuigd.
Verschillen tussen de eilanden
Op de drie eilanden is men van overheidswege verschillend omgegaan met de geconsta-
teerde prijsstijgingen. Het lokale bestuur heeft de mogelijkheid om maximale prijsplafonds
in te stellen voor bepaalde cruciaal geachte goederen. Toepassing van dit instrument is vol-
gens bestuurders in Bonaire lastig gebleken, vanwege de moeilijkheid een en ander te
handhaven. De verantwoordelijke diensten op dit eiland wijzen onder andere op verschil-
len in kwaliteitsniveau van producten die lastig zijn te meten, de problematiek rondom
zaken zoals de uiterste houdbaarheidsdatum en de bereidheid van de ondernemer om het
betreffende product überhaupt aan te bieden. Als de maximale prijs te laag wordt vastge-
steld, is het voor een ondernemer immers niet meer aantrekkelijk om het product in het
assortiment te hebben.
Het effect van de economische veranderingen verschilt ook, doordat de uitgangssituatie
per eiland anders is. In het voorgaande is bijvoorbeeld gewezen op het feit dat men op
Bonaire ook voor 10 oktober 2010 al gewend was om invoerrechten te betalen, waardoor
de introductie van de algemene bestedingsbelasting daar, in tegenstelling tot Saba en
Sint Eustatius, als minder ingrijpend is ervaren.
Verschillende uitwerking op de eilanden
Door verschillen in economische structuur hebben sommige maatregelen of ontwikkelin-
gen ook anders uitgepakt op de verschillende eilanden. Zo zijn met name de eiland-
economieën van Saba en Sint Eustatius zeer smal en afhankelijk van een beperkt aantal
(zeer) kleine nichemarkten. De economische kwetsbaarheid is hierdoor groot. Een recent
voorbeeld is het sluiten van de School of Medicine op Sint Eustatius omdat de school,
273 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
