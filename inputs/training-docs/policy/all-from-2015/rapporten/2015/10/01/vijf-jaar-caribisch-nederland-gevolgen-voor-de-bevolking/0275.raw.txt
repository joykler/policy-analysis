anders dan de School of Medicine op Saba, de vereiste accreditatie uit Nederland niet ver-
kreeg. Door de sluiting ging er niet alleen directe werkgelegenheid verloren, maar zagen
ook veel andere bedrijven en burgers hun inkomsten teruglopen. Denk hierbij aan de aan-
bieders van accommodaties voor studenten, de winkels op het eiland die profiteerden van
de extra koopkracht van de studenten en medewerkers, en de hotels die werden geboekt
door de ouders die hun kinderen kwamen bezoeken.
9.2 Directe ervaren sociale gevolgen van de armoede
9.2.1 Naar een bestaan van overleven
Op de eilanden hebben veel mensen het moeilijk om rond te komen. Bij velen is het dage-
lijkse leven gericht op overleven. De zwakke economische situatie van veel huishoudens
heeft uiteenlopende sociale gevolgen. Veel burgers zijn van mening dat hun materiële leef-
situatie sinds 10 oktober 2010 is verslechterd; hulpverleners beamen dit. Voor 10 oktober
2010 was er ook armoede en waren er sociale problemen, maar de situatie is na die datum
slechter geworden. Veel burgers zijn onzeker over wat de toekomst hun zal brengen en of
het ooit nog goed komt met hun eiland.
De onderzoekers hebben ook veel onvrede en boosheid over Nederland gehoord vanwege
het feit dat Nederland, in hun ogen, de bes-eilanden economisch in de kou laat staan en
geen oog wil hebben voor de hoge nood die er is onder een aanzienlijk deel van de bevol-
king. Deze mening wordt breed gedeeld, ook door de professionals en de bestuurders, en
was te beluisteren op alle drie eilanden.
Sommige oplossingen lastiger geworden
Van één salaris valt vaak niet te leven door de hoge kosten van levensonderhoud.
Niet alleen burgers melden dit, ook vele professionals en bestuurders wijzen hierop.
De prijzen in de winkels zijn tot grote hoogten gestegen. Ook de kosten van de nuts-
voorzieningen (elektriciteit, water, internet, afval, riolering) zijn sterk gestegen, mede door
investeringen van Nederland (leidingwaternet op Sint Eustatius, riolering op Bonaire, afval-
verbranding op alle eilanden) en het kostendekkend maken van de tarieven (in de voorma-
lige Nederlandse Antillen werden overheidsbijdragen verstrekt). De eilandbewoners heb-
ben dan ook soms meerdere banen en proberen op vele manieren meer inkomen te gene-
reren. Zo beginnen mensen naast een dienstverband een eigen handeltje of proberen zij
(vooral ouderen met een eigen huis) appartementen te verhuren. Maar ook dat is lastiger
geworden, niet alleen door het verlies aan koopkracht, maar ook door de strengere eisen
voor het lenen van geld bij de banken. Ook het verhuren van appartementen, op Saba met
name aan leerlingen van de internationale school, is moeilijker geworden door de invoe-
ring van de vastgoedbelasting. Woningen worden door de belastingdienst getaxeerd op de
economische waarde, en er moet ook betaald worden als de woning niet wordt verhuurd.
Sparen is er bijna niet meer bij. Ouderen maken steeds vaker gebruik van de voedselbank.
Zo kunnen ouderen op Sint Eustatius bij Chapel Piece voor 40 dollar per maand zes dagen
per week een warme maaltijd krijgen.
274 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
