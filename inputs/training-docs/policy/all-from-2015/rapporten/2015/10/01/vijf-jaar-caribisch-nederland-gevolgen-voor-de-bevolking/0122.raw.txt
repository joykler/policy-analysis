Kader 4.1 Afspraken over het onderwijs
Op 31 januari 2008 is het volgende afgesproken.
– Ieder kind op Saba, Sint Eustatius en Bonaire heeft een gelijke kans op onderwijs.
– Er wordt een voorstel uitgewerkt om onder meer te komen tot een vorm van studie-
financiering ten behoeve van studie in de Caribische regio. Tevens wordt bezien of kosteloos
onderwijs voor basisonderwijs en voortgezet onderwijs mogelijk is. Daarnaast wordt ingezet
op handhaving van de leerplicht en is er speciale aandacht voor leerlingen die bijzondere zorg
nodig hebben.
Op 18 juni 2008 werd het volgende toegevoegd.
– De eilandbestuurders van Bonaire, Sint Eustatius en Saba en het ministerie van Onderwijs,
Cultuur en Wetenschap (ocw) zijn overeengekomen dat in 2009 en 2010 daadwerkelijke ver-
beteringen worden getroffen in het onderwijs op de bes-eilanden.
– De verbeteringen zijn gericht op het primaire onderwijsproces en hebben betrekking op
zowel de huisvesting (onder meer achterstallig onderhoud schoolgebouwen), als (de kwali-
teit van) het personeel, de onderwijsmaterialen en de gebruikte onderwijsmethoden.
– Tegelijkertijd start vanaf september 2008 de onderwijsinspectie haar werkzaamheden aldaar,
waarbij het, naast de kwaliteit van de school, gaat om de plaats en positie van het voortgezet
en beroepsonderwijs.
– Voor de uitvoering van het plan is gedurende 2009 en 2010 additioneel een bedrag van 4 mil-
joen euro op jaarbasis beschikbaar, dus in totaal 8 miljoen euro.
– Voorgenomen activiteiten worden in nauwe samenspraak met de bes-eilanden uitgewerkt →
er zal tijdens de volgende bes-week een conceptbestedingsplan besproken worden.
Op 20 november 2008 werden ten slotte onderstaande afspraken vastgelegd.
– In alle onderwijssectoren van Bonaire, Sint Eustatius en Saba worden de volgende acties
ingezet.
– Er wordt een verbetertraject per school/instelling opgesteld.
– De deskundigheid van leerkrachten (met inbegrip van praktijkbegeleiders/leermeesters
in het beroepsonderwijs) wordt bevorderd.
– Het onderwijskundig management en de schoolbesturen worden geprofessionaliseerd.
– Er komen betere voorzieningen voor leerlingen die extra zorg nodig hebben om in het
reguliere onderwijs mee te kunnen komen.
– De benodigde schoolboeken en lesmaterialen worden ter beschikking gesteld.
– Er wordt geïnvesteerd in de huisvesting, met name samenhangend met de veiligheid en
de gezondheid van leerlingen (in het licht van de bevindingen van de vrom-inspectie).
– Het volgende heeft daarbij hoogste prioriteit:
– het inhaalprogramma voor de leerlingen in de hoogste groepen van de tweede cyclus
funderend onderwijs;
– het ter beschikking stellen van de benodigde schoolboeken en andere lesmaterialen als-
mede voor het onderwijs benodigde materiële voorzieningen waaronder bijvoorbeeld
ook schoolbussen;
– het oplossen van de urgente problemen die door de vrom-inspectie zijn gesignaleerd in
de onderwijshuisvesting.
121 o n d e r w i j s
