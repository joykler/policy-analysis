categorieën wordt dezelfde vraagstelling gehanteerd als in de eerdere belevings-
onderzoeken, waardoor vergelijkingen met 2011, 2012 en 2013 mogelijk zijn. De vragen
gaan over de algemene situatie op het eiland, het onderwijs, de gezondheidszorg, de vei-
ligheid, de infrastructuur, de bestuurlijke situatie en de koopkracht van de bevolking. Er zijn
ook enkele vragen opgenomen over de achtergrond van de respondenten. Zo is gevraagd
hoe lang men al op het eiland woont en tot welke groep men behoort wat betreft leeftijd,
opleiding, werk en inkomen. Deze persoonskenmerken kunnen het beeld van de gegeven
antwoorden nuanceren. Men kan immers verwachten dat het beeld over het bereikte voor-
zieningenniveau niet bij alle bevolkingsgroepen hetzelfde is.
Bij de open vragen in de enquête kunnen de respondenten per terrein van overheidszorg
aangeven wat in hun ogen de belangrijkste verbeterpunten zijn. Daarmee geeft het
belevingsonderzoek naast een kwantitatief ook een kwalitatief beeld van de ervaringen
van de bevolking. Zo geven de antwoorden een inkleuring aan de gesloten vragen over de
beleefde situatie, een inkleuring die wordt geïntensiveerd in de groepsgesprekken.
Omdat er verschillende talen op de eilanden worden gevoerd, zijn de vragenlijsten in vier
talen opgesteld en afgenomen: Nederlands, Papiaments, Spaans en Engels. Alvorens het
formulier definitief te maken heeft Curconsult een proefenquête uitgevoerd. De resultaten
hiervan gaven aanleiding tot kleine wijzigingen in de vraagstelling.
De enquêtes zijn telefonisch afgenomen door een vast team van enquêteurs. Het steek-
proefkader werd gevormd door telefoonlijsten van zowel vaste als mobiele nummers.
De mobiele nummers zijn nieuw voor het belevingsonderzoek, voorheen werden alleen
1
vaste nummers gebeld. Er zijn afwisselend vaste en mobiele telefoonnummers gebeld.
De enquêtes zijn op werkdagen in de avonduren gehouden van 17:00 tot 21:00 uur en op
zaterdag van 10:00 tot 17:00 uur. Tijdens feestdagen (Goede Vrijdag, Pasen, Koningsdag) is
niet geënquêteerd. De enquête is afgenomen in de maand april 2015 onder de burgers van
Caribisch Nederland vanaf de leeftijd van 18 jaar. Op Bonaire zijn 401 enquêtes afgenomen,
op Sint Eustatius 202 en op Saba 146. De totale nettorespons bedraagt 749 enquêtes.
Daarmee is 1 op de 10,5 volwassen Sabanen ondervraagd, 1 op de 16 Statianen en 1 op de
36 Bonairianen.
Het afnemen van de enquêtes nam, mede door de lengte van de enquête in combinatie
met het grote aantal open vragen, meer tijd in beslag dan was voorzien. Dit leidde er soms
toe dat deelnemers halverwege de enquête afhaakten. In de eerste belevingsonderzoeken
was de deelname goed, nagenoeg iedereen was bereid mee te doen, maar in 2013 is de
bereidheid tot deelname duidelijk afgenomen. Ook in 2015 was de bereidheid geringer om
mee te werken dan de eerste jaren van het belevingsonderzoek. Globaal haakte in 2015 na
een telefonisch contact een op de vijf Statianen af, een op de acht Sabanen en een op de
2
acht Bonairianen. De bereidheid om mee te werken was dus op Sint Eustatius iets gerin-
ger. Specifieke argumenten om deze keer niet mee te doen waren: reeds eerder
meegedaan aan een dergelijk onderzoek, het cbs heeft recentelijk nog een enquête gehou-
230 b e l e v i n g v a n d e b e v o l k i n g
