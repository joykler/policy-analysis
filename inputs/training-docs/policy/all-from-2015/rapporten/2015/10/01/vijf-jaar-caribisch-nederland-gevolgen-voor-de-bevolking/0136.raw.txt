Als binnenkort wordt overgestapt op Engels als instructietaal zal dat van alle scholen voor
primair onderwijs en hun leerkrachten de nodige inspanningen vereisen. Wettelijke tekort-
komingen zijn er op sommige scholen in het primair onderwijs ook: soms ontbreekt een
klachtenregeling of medezeggenschapsraad.
Zorgelijker is de situatie volgens de inspectie op de enige school voor voortgezet onderwijs en
mbo, al lijkt daar nu verandering in te komen. Toen de inspectie in 2013 de school bezocht,
was er sprake van een achteruitgang in de ontwikkeling van de kwaliteit van het onderwijs
en de opbrengsten lieten een dalende lijn zien. Geen van de kwaliteitsdomeinen voldeed
aan de basiskwaliteit. De school heeft te maken met conflicten, een verstoorde communi-
catie en onvrede. Door alle betrokkenen wordt het schoolklimaat dan ook als onveilig
omschreven en het vertrouwen tussen directie en docenten is gedaald. De leerlingen zijn
niet ongevoelig voor de ontstane negatieve sfeer en ouders maken zich grote zorgen.
Bovendien dalen de resultaten van de school: de eindexamenresultaten dalen, de afstroom
naar een lager onderwijsniveau of schooltype neemt toe, evenals het percentage zittenblij-
vers. Kortom, de kwaliteit is volgens de inspectie achteruitgegaan en het bestuur en de
directie hebben onvoldoende effectief gestuurd om een verbetering tot stand te brengen.
Meer professionaliteit bleek kortom gewenst. Naar aanleiding daarvan heeft de inspectie
in 2014 een specifiek onderzoek verricht naar het bestuurlijk handelen.
De inspectie merkt op dat de school te maken heeft met enkele complicerende factoren. Zo
blijven docenten gemiddeld maar drie jaar op de school en bestaat het team uit steeds
weer andere docenten, met elk hun eigen opvattingen en referentiekader. Een andere
kwestie die speelt is taal: krijgen in het basisonderwijs de leerlingen nog hoofdzakelijk les
in het Engels, in het voortgezet onderwijs is de instructietaal Nederlands en zijn de metho-
den en de examens Nederlands. Om dit probleem te verhelpen wordt vanaf schooljaar
2015/’16 overgestapt op Engels als instructietaal en een Engelstalig curriculum, en op ter-
mijn op de examenstructuur zoals die nu reeds op Saba geldt. Problematisch is verder niet
alleen het grote aantal leerlingen dat extra ondersteuning (zorg) nodig heeft, maar ook het
aantal leerlingen met enorme leerachterstanden (deels het gevolg van een discrepantie
tussen de thuis- en schooltaal); bij begrijpend lezen is het niveau vaak amper gelijk aan dat
van eind groep 3 van de basisschool.
Het schort eveneens aan belangrijke voorwaarden voor goed bestuurlijk handelen: geen
van de bestuursleden is deskundig op het gebied van onderwijs en intern toezicht
ontbreekt. Hoewel de inspectie constateert dat het bestuur niet in control is, zijn er recente-
lijk wel duidelijke verbeteringen aangebracht. Er is niet langer sprake van een negatief
schoolklimaat, al zijn er volgens de inspectie nog wel conflicten van en met leerlingen. Er
zijn verschillende stappen gezet voor onderwijskundige verbetering, zoals een taalbeleid
en uitbreiding van het didactisch repertoire. De examenresultaten hebben zich goeddeels
positief ontwikkeld, en het verschil tussen de gemiddelde cijfers van het schoolexamen en
die van het centrale examen is afgenomen. Meer bestuurskracht – ook om de juiste finan-
135 o n d e r w i j s
