– aantrekkelijk beroepsonderwijs;
– de randvoorwaarden op orde.
De norm is dat een leerling uit Caribisch Nederland zonder problemen een vervolg-
opleiding in Nederland kan volgen. In het licht van die norm, de ambities van de
Onderwijsagenda en refererend aan de situatie bij de nulmeting, bespreken we hier de
stand van het onderwijs op de eilanden. Het accent ligt daarbij op de kwaliteit van het
onderwijsproces.
De onderwijskwaliteit was in 2008 fors onder de maat: geen enkele school voor funderend
onderwijs voldeed aan de basiskwaliteit. Inmiddels voldoen vier van de twaalf bekostigde
basisscholen aan de basiskwaliteit: een school op Sint Eustatius en drie scholen op Bonaire.
Afgaand op de rapporten van de Inspectie van het onderwijs (2014) zal een aantal andere
basisscholen binnen afzienbare tijd volgen.
Het onderwijsproces is verbeterd ten opzichte van 2008, en ook scholen die nu nog niet
volledig aan de basiskwaliteit voldoen, voldoen daar al wel op verschillende deelterreinen
aan. Wellicht opvallend is dat de school op Saba die er in 2008 relatief gunstig voorstond,
nog niet aan de basiskwaliteit voldoet, al verbetert de school zich wel. Van de basisscholen
op Sint Eustatius die nog niet op alle onderdelen aan de basiskwaliteit voldoen, zullen twee
basisscholen volgens de inspectie waarschijnlijk binnen twee jaar aan de basiskwaliteit vol-
doen; de andere school voor basisonderwijs lijkt daar verder van af te staan. Bij de basis-
scholen op Bonaire die nu nog niet aan de basiskwaliteit voldoen, is eveneens nog een slag
te maken. Het basisonderwijs op de drie eilanden schiet nog tekort in kwaliteitszorg en
aandacht voor leerlingen die extra zorg of ondersteuning nodig hebben.
Geen van de scholen voor voortgezet onderwijs heeft de basiskwaliteit, en op basis van de
rapporten van de inspectie is dat ook niet binnenkort gerealiseerd. Inspectierapporten
spreken over roerige tijden in het (recente) verleden van alle drie de scholen en zien zwak
schoolbestuur als een belangrijke oorzaak voor de achterblijvende onderwijskwaliteit.
De ambitie van versterking van leraren, schoolleiding en schoolbesturen is wat betreft de
bestuurskracht van de scholen nog niet gerealiseerd. Ook is er sprake van discontinuïteit in
docententeams en schoolleiding.
Met betrekking tot de ambitie rond aantrekkelijk beroepsonderwijs geldt dat er meer
keuzemogelijkheden zijn gekomen voor leerlingen voor een beroepsopleiding. Saba en Sint
Eustatius hebben nu een bescheiden mbo-aanbod, op Bonaire is het bestaande aanbod
uitgebreid; een toenemend aantal leerlingen maakt gebruik van het mbo-aanbod op het
eigen eiland. Aan de randvoorwaarden die zijn vastgelegd in de onderwijsagenda is
gewerkt.
138 o n d e r w i j s
