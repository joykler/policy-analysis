tie rapporteert een of meer chronische aandoeningen. Naast het relatief veel noemen van
hoge bloeddruk (24,4%), werden met name gewrichtsklachten (23,1%), chronische rug-
klachten (16,9%) en duizeligheid (12,5%) gerapporteerd. Met een prevalentie van
7,1% komt diabetes mellitus relatief veel voor, veel meer dan de 2,6% die het cbs in 1998
via de Gezondheidsenquête had gevonden voor Nederland. Er is een duidelijke samenhang
met leeftijd: bijna alle ouderen (65+) rapporteren wel een of meer chronische aandoenin-
gen (96%).
Vermeldenswaard is ook dat problemen met het zien relatief vaak werden gerapporteerd:
over de hele populatie heeft 27,4% gezichtsproblemen, ook wanneer zij een bril hebben.
Onder de ouderen heeft 48,5% problemen en 22,2% ernstige problemen met zien (Grievink
et al. 2002a: 46). Problemen met zien blijken sterk gerelateerd aan het opleidingsniveau
(laagopgeleid 43,9%, hoogopgeleid 15%).
Problemen met het gehoor komen iets minder vaak voor: 19,8% onder de gehele populatie
en 36,4% onder ouderen. Ook hier is er een sterke relatie met het opleidingsniveau (laag-
opgeleid 34,1%, hoogopgeleid 10,6%). Onder de ouderen heeft bijna de helft van de popu-
latie (48%) geen eigen tanden meer.
Ruim tien jaar later heeft het cbs tussen 3 juni en 5 juli 2013 een omnibusenquête uitge-
5
voerd naar de leefsituatie van de bewoners van Caribisch Nederland . Op Saba zijn
299 personen van 15 jaar en ouder geënquêteerd (cbs 2014). De antwoorden op de vragen
over gezondheid geven toch een ander beeld dan de enquête uit 2000, mede doordat
beide onderzoeken niet volledig te vergelijken zijn. Zo vindt in 2013 een ruime meerderheid
van de respondenten de eigen gezondheid goed of zeer goed (81,8%) en rapporteert
slechts 37,8% een of meer chronische aandoeningen. Wel is de prevalentie van diabetes
vergelijkbaar met het eerdere onderzoek (7,7%). Veelvoorkomend zijn migraine of ernstige
hoofdpijn (19,9%) en hoge bloeddruk (15,4%). Chronische gezondheidsklachten die eerder
veel genoemd werden, blijken van veel minder belang: chronische gewrichtsontsteking of
reuma (4,7%), gewrichtsslijtage van heupen of knieën (4,4%), ernstige of hardnekkige aan-
doening van de rug (4,3%) (zie ook Post, Poos en Van der Lucht (2014)). Dit kan deels te
maken hebben met een iets andere vraagstelling in eerder onderzoek.
De gezondheid van de bevolking van Sint Eustatius
De St. Eustatius health study, uitgevoerd van eind 1999 tot begin 2000, is een uitgebreid
onderzoek naar de ervaren gezondheid en ziekte onder een steekproef van de bevolking,
6
waar uiteindelijk 572 inwoners van 18 jaar en ouder aan meededen. De respons is
88% (Grievink et al. 2002b: 27). Bijna 49% van de steekproef rapporteert een of meer chro-
nische aandoeningen. De meest voorkomende aandoeningen zijn diabetes mellitus
(12,1%), hoge bloeddruk (11,1%), chronische rugklachten (10,5%) en gewrichtsklachten
(10,4%). Voor chronische aandoeningen is er een duidelijke samenhang met leeftijd:
79,4% van de ouderen (65+ jaar) rapporteert wel een of meerdere chronische aandoenin-
gen.
146 g e z o n d h e i d e n z o r g
