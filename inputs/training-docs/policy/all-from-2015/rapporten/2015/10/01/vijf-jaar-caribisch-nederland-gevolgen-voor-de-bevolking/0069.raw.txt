Het aantal toeristen dat per vliegtuig Bonaire aandoet, is zeer sterk gegroeid sinds 2010.
Kwamen er ten tijde van de stelselwijziging jaarlijks zo’n 70.000 toeristen per vliegtuig naar
Bonaire, in 2013 was dit aantal bijna verdubbeld. Voor zover bekend laten de cijfers van
2014 een vergelijkbaar patroon zien als de cijfers van 2013.
In 2013 telde Bonaire bijna 340 toeristische accommodaties, waarvan 40% villa’s,
32% appartementen, 14% hotels en resorts en 14 % vakantiewoningen. De totale bedden-
2
capaciteit lag rond de 5500 bedden (cbs 2014). De ontwikkeling van het aanbod van toe-
ristische accommodaties is niet bekend.
2.3.2 Sint Eustatius
De belangrijkste private werkgever op het eiland is NuStar (zie hieronder). Daarnaast zorgt
ook het toerisme voor een toestroom van inkomsten van elders. In het verleden was de op
het eiland gevestigde School of Medicine eveneens een belangrijke economische pijler,
maar deze voorziening is in 2013 gesloten, omdat deze niet langer geaccrediteerd is vol-
gens de Nederlandse wetgeving.
NuStar
NuStar Energy is de belangrijkste private werkgever op Sint Eustatius. Het Amerikaanse
bedrijf heeft 140 personen in dienst, exclusief contractors. Het is een internationaal opere-
rend bedrijf dat in Sint Eustatius olieopslagfaciliteiten heeft. NuStar heeft enkele jaren
geleden aangegeven graag te willen uitbreiden, wat tot veel onrust heeft geleid op het
3
eiland. Mede vanwege veranderingen in het economische klimaat zijn deze uitbreidingen
vooralsnog in de ijskast gezet. Verschillende ministeries staan in contact met NuStar. Er is
afgesproken om eenmaal per jaar in gesprek te gaan over zaken die het bedrijf mogelijk
zouden kunnen raken (bzk 2014b).
Toerisme
Sinds 2010 is er een zeer licht dalende trend te zien van het aantal toeristen dat Sint
Eustatius aandoet. Het aantal toeristen dat per boot aankomt stijgt licht, maar aangezien
er veel meer toeristen per vliegtuig op Sint Eustatius komen, heeft de dalende trend van
het aantal toeristen per vliegtuig meer invloed. Het cbs geeft aan dat in 2012 2000 toeris-
ten Sint Eustatius via het water bezochten. In 2013 groeide dit aantal licht tot 2100 toeris-
ten. De voorlopige cijfers over 2014 laten eenzelfde beeld zien. In 2013 deden 530 schepen
Sint Eustatius aan; dit waren kleinere schepen, omdat Sint Eustatius niet bereikbaar is voor
cruiseschepen. Er is een licht dalende trend te zien in het aantal toeristen dat Sint Eustatius
per vliegtuig aandoet. In 2012 kwamen er gemiddeld 1000 toeristen per maand per vlieg-
tuig naar het eiland; in totaal in het gehele jaar 13.000. In 2013 waren er, met een totaal van
11.000, minder toeristen. Het cbs noemt hiervoor meerdere mogelijke oorzaken, waaron-
4
der de sterk gestegen ticketprijzen in 2013 en het beëindigen van bepaalde werkzaamhe-
5
den van het olieoverslagbedrijf, die tijdelijk van aard waren. Ook zakelijke toeristen wor-
68 e c o n o m i e
