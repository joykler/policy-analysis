Daarnaast zijn ook op andere terreinen nieuwe plannen ontwikkeld, waaronder plannen
voor de verduurzaming en het verhogen van de leveringszekerheid van de energie-
voorzieningen en het verbeteren van de watervoorziening. Nederland heeft bijgedragen
aan de financiering van de planvorming en heeft hiervoor ook inhoudelijke deskundigheid
geleverd.
Voor de uitvoering van de plannen draagt Nederland financieel vooral in randvoor-
waardelijke zin bij. Zo is Nederland voor de luchthavens bereid om de noodzakelijke inves-
teringen in veiligheid te betalen, maar wordt de bouw van een nieuwe terminal gezien als
een eigen verantwoordelijkheid van de eilanden. Dat is een bestuurlijke keuze. Van meer
fundamentele aard zijn de discussies omtrent achterstallig onderhoud van de infrastructu-
rele voorzieningen en de verdeling van de daarbij aanwezige verantwoordelijkheden. Dit
speelt met name rondom de kwaliteit en het onderhoud van de wegen. Al in eerdere stu-
dies is geconstateerd dat de beschikbaar gestelde middelen niet afdoende zijn.
Bij de discussies over de verdeling van verantwoordelijkheden speelt mee dat er voor de
eilanden geen sprake is van een kapitaaldienst en dat afdoende reserves ontbreken. Daar-
bij komt dat de Wet FinBES eisen stelt aan een (sluitende) begroting. In combinatie met de
zeer beperkte financiÃ«le ruimte zorgen deze eisen ervoor dat geen invulling kan worden
gegeven aan de verantwoordelijkheid van de eilanden met betrekking tot de noodzakelijke
investeringen in infrastructuur.
Voor met name de bevolking, maar ook de bedrijven op de eilanden speelt mee dat de tot
nu toe verrichte inspanningen vooral achter de schermen zijn uitgevoerd en daardoor voor
het publiek (nog) niet goed zichtbaar zijn. Vele van de gemaakte plannen zijn pas onlangs
in uitvoering genomen of zijn nog niet verder gekomen dan de tekentafel. Daarom is nog
het nodige geduld vereist voordat er daadwerkelijk resultaat te zien is. Zeker voor de reali-
satie van fysieke projecten, waaronder infrastructuur, is dat niet ongewoon. De periode
tussen planvorming en uitvoering neemt meestal vele jaren in beslag, vanwege de vereiste
investeringen en de vele (deel)belangen die kunnen spelen. Goede en adequate publieks-
voorlichting vanuit de verschillende betrokken (lokale en centrale) overheden kan hierbij
uiteraard helpen.
Noten
1 http://www.ilent.nl/Images/Meerjarenplan%202013-2017_tcm334-341920.pdf
2 Ook hieraan is de voorwaarde verbonden dat er een meerjarig onderhoudsplan aan ten grondslag ligt
en dat uit de inhoudelijke doorlichting van de goedgekeurde begroting van Bonaire ook de noodzaak
daarvoor blijkt.
3 http://www.rijksbegroting.nl/2013/voorbereiding/begroting,kst173879_4.html
4 https://www.eerstekamer.nl/behandeling/20130410/brief_van_de_minister_van/f=/vj8pkcij9pmv.pdf
5 http://www.google.nl/url?sa=t&rct=j&q=&esrc=s&source=web&cd=
11&cad=rja&uact=8&ved=0CCAQFjAAOAo&url=http%3A%2F%2Fwww.rijksoverheid.nl%2Fbestanden
110 f y s i e k e i n f r a s t r u c t u u r
