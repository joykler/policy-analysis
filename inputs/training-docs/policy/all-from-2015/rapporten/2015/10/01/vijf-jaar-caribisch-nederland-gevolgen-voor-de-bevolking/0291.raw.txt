teerd. Soms voldoen ze niet eens aan de Nederlandse standaarden, het zijn grote zorg-
fabrieken. Er is te weinig controle op de Colombiaanse artsen.
Doorverwijzingen van patiënten gaan via het zvk. Dat is een problematische situatie.
De medisch adviseur van het zvk kan op basis van het dossier afwijken van het advies van
de huisartsen op de eilanden. Het zvk gaat, met andere woorden, op de stoel van de arts
zitten. Het zvk maakt de afspraken van de patiënten met specialisten. Dat leidt niet zelden
tot soms wekenlange wachttijden voor de patiënten in Colombia. De huisartsen op de
eilanden, met name op Saba en Sint Eustatius, hebben veel moeite met het leggen van
contacten met de behandelende specialisten in Colombia, zij ontvangen slechts schriftelijk
verslag via het zvk en het internationaal kantoor Coomeva in Colombia. Deze twee tussen-
stappen zijn onwenselijk, aldus de professionals.
De bezoeken van patiënten aan het buitenland zijn ook slecht geadministreerd. Er zijn geen
overzichten van de behandelsessies. Het zvk is prima om controle te houden op de finan-
ciële zaken, maar het is ongewenst dat het zich bemoeit met medische zaken, zo vindt
men. Medische gegevens komen nu ook onder ogen van niet-medisch personeel.
De bevolking weet dat en dat is ongemakkelijk, want iedereen kent iedereen.
Wat wel veranderd is, is dat shoppen in een buitenlands ziekenhuis niet meer is toege-
staan. Vroeger kon je, als je toch in Colombia was, een check-up laten uitvoeren en eventu-
ele kwalen laten behandelen. Nu ben je gehouden aan de behandeling van de door de
huisarts vastgestelde aandoening. Is er een andere arts nodig, dan kan dat, als dat maar
gerelateerd is aan de door de huisarts geconstateerde ziekte.
Hoewel er bewoners zijn die klagen over de uitzending naar Colombia, zijn er ook veel
bewoners die vooral de trips die men in het verleden met een begeleider naar Colombia
kon maken lijken te koesteren.
Volgens de artsen op de eilanden zou het goed zijn als er geen open contracten meer met
de Colombiaanse ziekenhuizen worden gesloten, maar contracten die het aantal aandoe-
ningen limiteren. Dat zou het voor de huisartsen gemakkelijker maken om in voorkomende
gevallen niet naar Colombia te verwijzen. De druk van patiënten om toch vooral naar
Colombia verwezen te worden, is soms groot en brengt de huisartsen in een moeilijk par-
ket.
9.6.5 big-registraties
Artsen dienen een (Nederlandse) big-registratie te hebben. De professionals zijn het daar in
principe wel mee eens, maar bepleiten een minder rigide houding van het ministerie. Veel
buitenlandse artsen – men heeft overigens bij voorkeur artsen uit de Caribische regio –
hebben uiteraard geen big-registratie en kunnen jaarlijks een ontheffing krijgen. De kwali-
teitstoetsing en -bewaking zouden echter ook op een andere manier geregeld kunnen wor-
den.
290 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
