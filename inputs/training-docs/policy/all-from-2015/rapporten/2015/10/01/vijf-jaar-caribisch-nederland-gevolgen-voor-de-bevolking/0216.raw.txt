7.4 Specifieke situatie op de eilanden
In diverse officiële documenten over de veiligheid in Caribisch Nederland wordt herhaalde-
lijk het volgende opgemerkt (tk 2012/2013).
Het is van belang om rekening te houden met de bijzondere omstandigheden van de openbare licha-
men. Voor het Caribisch deel van Nederland is en wordt gekozen voor maatwerk. Op de drie eilanden
worden gefaseerd verbetermaatregelen doorgevoerd door alle betrokken departementen. De ver-
wachtingen ten aanzien van Caribisch Nederland moeten echter in die zin worden getemperd dat de
voorzieningen in Caribisch Nederland niet vergeleken kunnen worden met die in Europees Nederland.
Overwegingen van gelijkheid vormen geen voldoende rechtvaardigingsgrond voor het overnemen van
de voorzieningen die we in Europees Nederland kennen. De gedachte van de wetgever is juist geweest,
dat de bijzondere ligging en de specifieke sociaaleconomische omstandigheden van Caribisch
Nederland aanleiding moeten kunnen geven tot een specifiek wettelijk regime, dat uitsluitend voor de
eilanden geldt.
De situatie in Caribisch Nederland is, met andere woorden, dus niet zonder meer vergelijk-
baar met die in Europees Nederland. Ook de drie eilanden onderling zijn niet zomaar ver-
gelijkbaar. Er is, zeker met betrekking tot de veiligheidsvoorzieningen, met name een groot
verschil waarneembaar tussen de twee Bovenwindse eilanden Saba en Sint Eustatius en
het Benedenwindse eiland Bonaire. Het laatste eiland is veel groter en heeft aanzienlijk
meer veiligheidsvoorzieningen. Bij de inrichting van het Korps Politie Caribisch Nederland
is daar ook expliciet rekening mee gehouden. Op Saba en Sint Eustatius concentreert het
korps zich op de basispolitiezorg, met een beperkte intake die zich alleen richt op de een-
voudige misdrijven. De meer specialistische korpsbrede kennis is aanwezig op Bonaire (Van
der Baars et al. 2010: 2-3). Sinds kort is er overigens structureel 1 fte recherchecapaciteit
8
beschikbaar voor de Bovenwindse eilanden.
De geografische spreiding van de drie eilanden is een grote uitdaging voor het leveren van
adequate voorzieningen in het algemeen, en veiligheidsvoorzieningen in het bijzonder. Dit
geldt vooral voor de Bovenwindse eilanden, die het met beperkte voorzieningen moeten
doen. Bonaire, waar vrijwel alle voorzieningen zijn, ligt 900 kilometer van Saba en Sint
Eustatius. Zo moeten advocaten voor verdachten op de twee Bovenwindse eilanden van
Sint Maarten komen; dit is niet altijd makkelijk te regelen en is uiteraard kostbaar. Door de
bijzondere omstandigheden op de eilanden en hun kleine schaal, ligt de beschikbaarheid
van bepaalde voorzieningen niet voor de hand. Er komen bijvoorbeeld geen justitiële
jeugdinrichting en geen fysiek veiligheidshuis (brief ministerie van Justitie, 4 oktober 2010).
Wel zal het concept veiligheidshuis zijn weg vinden in een nauwe afstemming tussen alle
ketenpartners. Omdat er geen jeugdstrafrecht is, is vooral de afstemming tussen gezins-
voogdij en jeugdzorg van groot belang.
De kleinschaligheid van de eilanden levert dus problemen op, maar geeft volgens de
hoofdinspecteur veiligheid (Raad voor de Rechtshandhaving) voor Caribisch Nederland ook
215 s o c i a l e v e i l i g h e i d
