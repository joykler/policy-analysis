bia) voor ziekenhuiszorg en over de verwijdering van tandartszorg en fysiotherapie uit het
basispakket. Er is echter heel veel vooruitgang geboekt in een paar jaar tijd. In het verleden
moesten medische evacuaties vanuit Saba en Sint Eustatius met een gewoon (lijn)vliegtuig
plaatsvinden, nu staat er altijd een helikopter gereed. Daarnaast zijn de behandelmogelijk-
heden op het eigen eiland toegenomen en is de kwaliteit van de zorg sterk verbeterd. Er
wordt door de professionals gesproken over ‘een verschil van dag en nacht sinds 10 okto-
ber 2010’ (Sint Eustatius).
9.6.2 Specifieke gezondheidsproblemen
De meest voorkomende aandoeningen zijn diabetes, cardiovasculaire aandoeningen,
gewrichtsproblemen en, op de Bovenwindse eilanden, huidkanker. Ook is men alert op uit-
braken van dengue. De eerste drie aandoeningen hebben, naast een genetische compo-
nent, te maken met het grote aantal mensen dat (ernstig) overgewicht heeft. Het eet-
patroon op de eilanden is over het algemeen tamelijk ongezond: veel afhaalmaaltijden en
weinig groente en fruit.
Het ziekteverzuim is relatief hoog, volgens een arbo-arts. Dit komt door slechte arbeids-
omstandigheden en een lage arbeidsmotivatie. Betere arbo-zorg is nodig volgens de art-
sen.
9.6.3 Verbetering preventie en voorlichting
Sinds kort zijn op alle drie de eilanden ggd-artsen werkzaam. Dat heeft, in samenwerking
met de klinieken, de openbare lichamen en de centra voor jeugd en gezin, een stimulans
gegeven aan preventie en voorlichting aan verschillende bevolkingsgroepen; deze behelst
vooral diabetesvoorlichting, projecten gericht op meer bewegen, preventie van dengue,
voorkomen van alcoholgebruik door kinderen, en seksuele voorlichting aan jongeren. Het
vaccinatieprogramma is nagenoeg identiek aan dat in Europees Nederland.
De bevolking op de eilanden is gemiddeld laagopgeleid en er is weinig kennis over gezond-
heid. Volgens de hulpverleners lijkt er nu meer bewustzijn te ontstaan bij de bevolking over
gezonde leefstijlen, maar er is nog een lange weg te gaan. De hoge prijzen voor fruit en
groente maken het voor de mensen niet gemakkelijk hun eetpatroon aan te passen. En wat
betreft sexual awareness, ook daar is nog veel werk te doen, zolang ouders blijven ontkennen
dat hun kinderen al vanaf 12 of 13 jaar seksueel actief zijn.
Mensen lopen erg gemakkelijk binnen bij de huisarts, de drempel is laag en de zorgcon-
sumptie is hoog. De bevolking op de eilanden is niet gewend ‘het even aan te zien’, maar
verwacht direct actie van de huisarts. Voor zowel de huisartsen uit Nederland als voor de
patiënten is dat culturele verschil soms wennen.
9.6.4 Onbegrip en zorgen
Veel onbegrip over verwijdering mondzorg en fysiotherapie uit het basispakket
De bevolking en de zorgprofessionals zijn dus tevreden over de basiszorg die sinds 10 okto-
ber 2010 tot stand is gebracht. Daarom is er veel onbegrip en boosheid dat vws sinds
288 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
