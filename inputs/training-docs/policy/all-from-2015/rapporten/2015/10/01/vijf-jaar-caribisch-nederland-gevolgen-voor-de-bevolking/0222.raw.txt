zware straffen (Stolte 2014: 6). Caribisch Nederland heeft een van de hoogste detentierati-
15
o’s ter wereld, benadrukt de voormalig hoofdofficier van justitie.
De justitiële inrichting in Caribisch Nederland voldeed vóór de transitie niet aan (interna-
tionale) normen. Het Europees Comité voor de preventie van foltering en onmenselijke of
vernederende behandeling (cpt) concludeerde bijvoorbeeld na een bezoek in 2007 aan het
toenmalige huis van bewaring op Bonaire, dat deze voorziening in vele opzichten niet vol-
deed aan de eisen (RvdR 2014c: 12). Echter, eind 2010, sinds de transitie, heeft de dienst
Justitiële inrichtingen de bestaande inrichting van het huis van bewaring op Bonaire uitge-
breid met tijdelijke capaciteit (in de vorm van gestapelde containers), is de beveiliging ver-
beterd door de bouw van een ringmuur, is een bezoekzaal ingericht, en zijn er luchtplaat-
sen en kantoren gekomen. Hiermee voldoet de inrichting aan internationale wet- en regel-
geving. Jeugdigen en volwassenen worden gescheiden van elkaar gedetineerd
(tk 2011/2012b: 2). Een aantal ochtenden per week krijgen jongvolwassen gevangenen
(tot 24 jaar) les van een docent van een lokale scholengemeenschap (tk 2011/2012a). Hierbij
worden zowel reguliere vakken als een alfabetiseringscursus gegeven. De medische dienst
is op orde en het regime is humaan.
Begin dit jaar is het startsein gegeven voor de bouw van een compleet nieuwe gevangenis
16
op Bonaire, met een capaciteit van 125 detentieplaatsen. Dit gebouw, dat in 2016 wordt
opgeleverd, zal voldoen aan de eisen van het cpt en heeft diverse voorzieningen, zoals een
17
luchtkooi, een bezoekersruimte en sportvoorzieningen. Met deze nieuwbouw is echter
het plan komen te vervallen voor een nieuwe gevangenis op Sint Eustatius (tk 2011/2012a:
3). Reden zijn de hoge kosten, onder andere door de benodigde orkaaneisen waaraan het
gebouw zou moeten voldoen. Daarom heeft het ministerie eind 2014 besloten de bouw
van deze faciliteit te annuleren. Een aantal cellen van de oude gevangenis op Bonaire zal
volgens de regering mogelijk fysiek worden overgeplaatst naar Sint Eustatius (Justitie
2014). Echter, de hoofdinspecteur van de Raad voor de Rechtshandhaving is van mening
dat dit waarschijnlijk niet kan doorgaan, omdat de hiervoor benodigde kraan ontbreekt op
Sint Eustatius.
Verdachten die voor een langere tijd worden opgesloten, moeten echter nog steeds naar
Bonaire. Dit ging en gaat gepaard met allerlei praktische problemen. De arrestantenzorg en
bewaking is bijvoorbeeld de verantwoordelijkheid van de jicn. Maar omdat er geen gevan-
genissen op de Bovenwindse eilanden zijn, wordt de basispolitiezorg van het kpcn hiermee
belast. Het kpcn maakt hiervoor weer, op freelance basis, gebruik van vrijwilligers; op Sint
18
Eustatius zijn dit vrijwilligers van het Vrijwilligerskorps Sint Eustatius (kpcn 2014: 11). Des-
alniettemin worden de lokale politiemensen, in ieder geval op Saba, hiermee zwaar belast
(RvdR 2014d: 8). Op Saba heeft men de beschikking over drie politiecellen.
Het uitvoeren van strafvonnissen op Saba en Sint Eustatius levert een ander praktisch pro-
bleem op. Dit dient op Bonaire te gebeuren en dit betekent dat de verdachte, met de
221 s o c i a l e v e i l i g h e i d
