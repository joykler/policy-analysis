stijging van de bevolkingsomvang op met name Bonaire. De opsporingscapaciteit is,
vooral op de Bovenwindse eilanden, erg beperkt. Ook ontbreekt, in zoverre we dit hebben
kunnen achterhalen, in sommige gevallen (jeugdcriminaliteit, verkeersovertredingen) de
noodzakelijke wet- en regelgeving om effectief te kunnen optreden.
Desalniettemin zijn, wederom voor zover we dit hebben kunnen nagaan, de gemaakte
bestuurlijke afspraken uit 2008 door Nederland nagekomen. De wettelijk minimale
formatiebezetting van het kpcn is steeds gehaald. De Koninklijke Marechaussee stelt nog
steeds capaciteit beschikbaar aan het kpcn, met name op het gebied van de opsporing.
De politiehuisvesting is verbeterd: de politiebureaus op de Bovenwindse eilanden zijn
gerenoveerd en er is in 2014 een nieuw hoofdkantoor op Bonaire geopend. Het kcpn werkt
samen met de politie in Noord-Brabant. De uitgangsbegroting van het kpcn is sinds de
transitie verdubbeld, van 7 naar 15 miljoen euro, en dit heeft de politie in staat gesteld
allerlei nieuwe apparatuur aan te schaffen. Begin 2015 is het startsein gegeven voor de
bouw van een compleet nieuwe gevangenis op Bonaire. Stichting Reclassering Caribisch
Nederland is met vijf medewerkers actief op Bonaire en één persoon reist op en neer tus-
sen de twee Bovenwindse eilanden. Het om bes is sinds de transitie geleidelijk gegroeid, en
sinds 2012 is de omvang van het om op sterkte.
Met andere woorden, de afgesproken investeringen in de veiligheidsvoorzieningen zijn
nagekomen. Toch hebben verschillende betrokkenen zorgen over de veiligheidssituatie op
de eilanden. Ook de criminaliteitscijfers – hoewel niet altijd even betrouwbaar – laten geen
verbetering zien sinds de transitie. Kortom, hoewel de veiligheidsvoorzieningen weliswaar
zijn verbeterd sinds de transitie en Nederland op dit gebied zijn afspraken is nagekomen, is
de veiligheid op de eilanden in dezelfde periode eerder verslechterd dan verbeterd.
We kunnen dus concluderen dat ondanks aanzienlijke investeringen van de kant van
Nederland in de veiligheid(svoorzieningen) van Caribisch Nederland, de daadwerkelijke
veiligheid op de eilanden niet is verbeterd. Hoe kan dit? Het is aannemelijk dat de vele
grote veranderingen sinds de transitie in een erg korte tijd, veel energie van de verschil-
lende organisaties hebben opgeslokt. Extra cursussen die medewerkers moeten volgen om
nieuwe vaardigheden aan te leren, kosten veel tijd. Daarbij komt dat, wederom vanwege
cultuurproblemen, het lerend vermogen van het kpcn relatief laag is, waardoor deze nieuw
aangeleerde praktijken niet snel ingang kunnen vinden. Daarnaast wordt de roulatie van
medewerkers door velen als een probleem ervaren, omdat hierdoor kennis en kunde verlo-
ren gaan. Ten slotte heeft de kunstmatige opsplitsing van de Boven- en Benedenwindse
eilanden tot veel praktische problemen geleid. Saba en Sint Eustatius, die voor veel (veilig-
heids)zaken afhankelijk waren van buureiland Sint Maarten, moesten zich na 10 oktober
2010 ineens richten op het verre Bonaire. Dit levert bijvoorbeeld bij de uitvoering van straf-
fen allerlei problemen op, die de hele veiligheidsketen extra belasten.
Al met al kan geconcludeerd worden dat Nederland sinds de transitie zijn afspraken welis-
waar is nagekomen en veel heeft geïnvesteerd in de veiligheidsvoorzieningen in Caribisch
226 s o c i a l e v e i l i g h e i d
