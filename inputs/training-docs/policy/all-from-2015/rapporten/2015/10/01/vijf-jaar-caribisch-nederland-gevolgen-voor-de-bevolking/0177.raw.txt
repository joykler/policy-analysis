6 Arbeid, inkomen en sociale zekerheid
Patricia van Echtelt en Jean Marie Wildeboer Schut
6.1 Toestand bevolking: beroepsbevolking, uitkeringen en inkomen
In dit hoofdstuk gaan we in op de situatie voor de transitie op het gebied van arbeid, inko-
men en sociale zekerheid, en de veranderingen die zich daarin hebben voorgedaan na de
transitie. We schetsen de situatie op het arbeidsfront, en kijken naar de uitkeringen en de
inkomens.
Tabel 6.1 geeft enkele kerngegevens over arbeid en sociale zekerheid voor Caribisch
Nederland als geheel en (voor zover beschikbaar) de afzonderlijk eilanden. In 2012 bestond
de totale bevolking van 15 jaar en ouder in Caribisch Nederland uit 18.294 mensen. Veruit
de meesten daarvan woonden op Bonaire (13.479), gevolgd door Sint Eustatius (3106) en
Saba (1709). In heel Caribisch Nederland waren van hen 11.981 mensen één uur per week of
meer werkzaam. Per eiland waren er verschillen: op Bonaire had 65,6 % een baan (8837
van 13.479), op Sint Eustatius 67,6% (2099 van 3106) en op Saba 61,1% (1045 van 1709). Het
werkloosheidspercentage wordt berekend als het aantal mensen dat werkloos is, gedeeld
door de totale beroepsbevolking. Deze laatste bestaat uit de werkenden en werklozen bij
elkaar opgeteld. Caribisch Nederland kende in 2012 een werkloosheidspercentage van 5,2
(657 werklozen gedeeld door 11.981 werkenden plus 657 werklozen). Ook hier vertonen de
eilanden verschillen: Sint Eustatius kent het laagste werkloosheidspercentage, namelijk 3,2,
gevolgd door Saba (3,9) en Bonaire (5,8).
De huishoudens op Sint Eustatius ontvingen in 2011 met ruim 33.000 dollar gemiddeld het
hoogste besteedbare inkomen; de huishoudens op Bonaire en Saba ontliepen elkaar niet
veel, met respectievelijk 27.800 en 27.400 dollar. De bedragen zijn in termen van koop-
kracht niet helemaal goed met elkaar te vergelijken, zoals in hoofdstuk 1 is aangegeven.
Daarvoor zijn zogenaamde koopkrachtpariteiten nodig, die uitdrukken in hoeverre men
met een dollar op het ene eiland evenveel kan kopen als op het andere eiland.
In tabel 6.1 zijn ook twee, zij het grove, maatstaven voor de inkomensongelijkheid opgeno-
men: de verhouding tussen het gemiddelde besteedbare huishoudinkomen van de boven-
ste 25%-groep en de onderste 25%-groep, en de ratio tussen het tiende en derde deciel.
Volgens de eerste maat kende Sint Eustatius in 2011 niet alleen het hoogste gemiddelde
inkomen per huishouden, maar ook de grootste ongelijkheid in de verdeling van deze inko-
mens. Het bovenste kwart ontving gemiddeld bijna zestien keer zoveel als het onderste
kwart. Op de twee andere eilanden lagen deze verhoudingen iets minder scherp: de boven-
ste 25% op Bonaire ontving gemiddeld bijna twaalfmaal zoveel als de onderste 25%, op
Saba was dat 13,5 keer zoveel.
176 a r b e i d , i n k o m e n e n s o c i a l e z e k e r h e i d
