9 Gesprekken op de eilanden: het verhaal achter de cijfers
Rob Bijl, Evert Pommer, Monique Turkenburg en Michel Briene
De onderzoekers verbleven in april 2015 twee weken op de drie eilanden van Caribisch
Nederland. Zij hebben daar gesproken met bestuurders, ambtenaren, professionals, zaken-
mensen, vertegenwoordigers van maatschappelijke organisaties, nutsbedrijven, en burgers
over de situatie op de eilanden en de veranderingen die sinds de bestuurlijke transitie zijn
opgetreden. In totaal zijn circa zestig (groeps)gesprekken gehouden met ongeveer
150 mensen. Ook hebben er zes inloopbijeenkomsten plaatsgevonden (twee op ieder
eiland), waarbij de onderzoekers hebben gesproken met circa honderd burgers. De vragen
in deze gesprekken waren gericht op de situatie voor de transitie, de veranderingen die
zouden plaatsvinden, de verwachtingen die men koesterde, wat goed is gegaan en wat
niet, welke rol de verschillende partijen hierin hebben gespeeld, de grootste knelpunten
die (nog) bestaan en wat de verwachtingen voor de toekomst zijn. Bij bestuurders zijn deze
vragen aangevuld met hun visie op een binnen Nederland aanvaardbaar voorzieningen-
niveau, de specifieke omstandigheden waar rekening mee zou moeten worden gehouden
en de relatie tussen lokale taken en rijkstaken betreffende de prioritaire voorzieningen.
De resultaten van deze gesprekken worden in dit hoofdstuk thematisch weergegeven.
Daarbij is getracht de anonimiteit van betrokkenen te waarborgen. Als gevolg hiervan wor-
den de thema’s met een zekere afstandelijkheid en in meer algemene termen besproken.
Voor alle duidelijkheid: dit hoofdstuk geeft een weergave van de percepties en de opvat-
tingen van de gesprekspartners. Er wordt hier geen analyse door de onderzoekers gegeven.
Bij de weergave van de gesprekken plaatsen wij wel enkele observaties voor een beter
begrip van de context van de besproken thema’s.
Eenheid en verscheidenheid
De eilanden in Caribisch Nederland verschillen op allerlei gebieden, maar in de gesprekken
die door de onderzoekers op de eilanden zijn gevoerd, zijn ook grote overeenkomsten aan-
getroffen. Deze betreffen vooral de ervaren maatschappelijke problematiek en de wijze
waarop men tegen Nederland aankijkt. In dit hoofdstuk worden, waar dat relevant is, de
uitkomsten naar eiland gespecificeerd.
Feiten en meningen
De gesprekken hebben veel informatie opgeleverd. Soms hebben respondenten feiten of
cijfers genoemd die feitelijk onjuist zijn of niet (goed) te verifiëren zijn. Het gaat te ver om
alle uitspraken over bijvoorbeeld de gezondheidstoestand, de mate van criminaliteit, de
mate van werkloosheid, de salarishoogte van leraren, de belastingdruk, de hoeveelheid
jeugdprostitutie, het aantal uithuiszettingen, wat wel en wat niet is toegenomen sinds
10 oktober 2010, enzovoort, te controleren op feitelijke juistheid. Hoewel uiteraard het
meeste waar zal zijn, zal er soms wellicht sprake zijn van onwetendheid, of wellicht ook van
267 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
