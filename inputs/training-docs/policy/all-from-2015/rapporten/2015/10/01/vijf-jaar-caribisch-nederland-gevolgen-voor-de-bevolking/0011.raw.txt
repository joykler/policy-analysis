3 Hoe heeft de taakverdeling tussen openbare lichamen en het rijk gewerkt ten aanzien
van de ontwikkeling van het voorzieningenniveau. En hoe was de onderlinge samen-
werking op dit punt?
Op verzoek van de opdrachtgever voor en de begeleidingscommissie van dit onderzoek is
uitvoerig aandacht gegeven aan de beleving van de bevolking (vraag 5). Deze wens sluit
aan bij het advies van de Raad van State om dit onderdeel van het onderzoek vooral te
richten op de concrete maatschappelijke effecten die in het dagelijkse leven van de eiland-
bewoners merkbaar zijn en die het gevolg zijn van de overgang naar de nieuwe staat-
kundige situatie op de eilanden.
De invloed van de verschillende actoren op het bereikte voorzieningenniveau (vragen 6
en 7) is niet eenvoudig en niet goed te bepalen binnen de korte doorlooptijd van dit onder-
zoek; dit komt doordat ook andere factoren in het spel kunnen zijn. Beleidsinspanningen,
of het ontbreken daarvan, zijn vaak slechts een van de factoren die de leefsituatie van bur-
gers bepalen. Causaliteit is niet eenvoudig te bepalen. Zo zijn de gezondheidstoestand en
het veiligheidsniveau mede afhankelijk van factoren die buiten de invloedssfeer van het
beleid liggen. Met name in de gevoerde gesprekken op de eilanden en het survey-
onderzoek onder de burgers geven een beeld van de rol van de diverse actoren. Hiervan is
verslag gedaan in de hoofdstukken 8 en 9 van dit rapport, die gaan over de beleving en de
waardering van de leefsituatie op de eilanden door de bevolking en door bestuurders,
beleidsmakers en professionals, vertegenwoordigers van maatschappelijke organisaties en
zakenmensen werkzaam in de prioritaire voorzieningen. Het bepalen van de bijdrage van
de openbare lichamen, de rijksoverheid en andere relevante actoren aan de ontwikkeling
van het voorzieningenniveau, is echter geen zelfstandig onderdeel geweest van het hier
uitgevoerde onderzoek, evenmin als de taakverdeling en onderlinge samenwerking tussen
openbare lichamen en het rijk.
Belevingen, constateringen en waarderingen van respondenten kunnen als ‘maatschappe-
lijke feiten’ worden gezien. Mensen handelen naar deze werkelijkheid, of die nu gebaseerd
is op empirisch vast te stellen feiten of niet. Oftewel, in het theorema van Thomas: ‘If men
define situations as real, they are real in their consequences.’ Met andere woorden, de in
dit rapport onderzochte beleving van de burgers van hun leefsituatie is niet af te doen als
een optelsom van zo maar meningen, maar moet beschouwd worden als een werkelijkheid
die beleidsmatig en politiek relevant is.
Onderzoeksaanpak
Bij de uitvoering van het onderzoek is rekening gehouden met de beperkte beschikbaar-
heid van gegevens die als indicatoren kunnen dienen voor de stand van zaken op de eilan-
den. Dat geldt niet alleen voor het aantal indicatoren, maar ook voor de ontwikkeling van
indicatoren in de tijd. Op tal van gebieden bleek de informatievoorziening beperkt. Belang-
10 s a m e n v a t t i n g e n s l o t b e s c h o u w i n g
