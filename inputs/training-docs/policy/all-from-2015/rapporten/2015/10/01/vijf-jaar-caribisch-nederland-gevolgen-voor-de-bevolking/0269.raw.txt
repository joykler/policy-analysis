bewuste overdrijving van de respondenten. Dit deel van het onderzoek is echter niet
gericht op waarheidsvinding, maar op de beleving van de burgers in al hun functies op de
eilanden. Belevingen, constateringen en waarderingen van respondenten kunnen in dit
opzicht als maatschappelijke feiten worden gezien. Het is hun werkelijkheid die hier wordt
beschreven, of die nu gebaseerd is op juiste of onjuiste feiten of beelden. In dit opzicht is
het ook niet zinvol deze beleefde werkelijkheid te weerleggen of te beamen. Wel zullen
waar nodig kanttekeningen worden geplaatst bij vermeende feitelijke uitspraken van res-
pondenten. Maar het blijft een gegeven dat mensen naar hun beleefde werkelijkheid han-
delen, of die nu gebaseerd is op feiten of niet. Of, in het theorema van Thomas: ‘If men
define situations as real, they are real in their consequences.’
Burgers en professionals
Bij veel thema’s is er betrekkelijk weinig verschil tussen hoe burgers en hoe professionals
en bestuurders aankijken tegen de problemen en ontwikkelingen op de eilanden. Echter,
bij enkele thema’s zijn deze verschillen er duidelijk wel (gezondheidszorg, hoe kijkt men
aan tegen het lokale bestuur). Waar deze verschillen optreden, zullen deze ook worden
benoemd bij de bespreking van de thema’s. We onderscheiden daarbij drie categorieën:
burgers, bestuurders, en professionals, waarbij ambtenaren tot de professionals worden
gerekend. Bedacht moet worden dat veel bewoners meerdere petten op hebben: zij zijn
bijvoorbeeld zowel lid van de eilandsraad als ondernemer, en tegelijkertijd uiteraard ook
bewoner van het eiland.
De invloed van 10 oktober 2010
Veel problemen lijken door de geïnterviewde personen aan 10 oktober 2010 toegeschreven
te worden. Maar ook lang daarvoor waren er al maatschappelijke problemen. De bevolking
is altijd gemiddeld laagopgeleid geweest, armoede was er voorheen ook, evenals opvoe-
dingsproblemen, afwezige vaders, beperkte transportmogelijkheden, problemen die ver-
band houden met de kleinschaligheid van de eilanden, enzovoort. Deze problemen spelen
nog steeds en zijn na 10 oktober 2010 niet of nauwelijks verminderd. De bestuurlijke transi-
tie lijkt deze problematiek echter wel, samen met de wereldwijde economische crisis en de
hooggespannen verwachtingen, op scherp te hebben gesteld. Soms leggen respondenten
echter een duidelijk verband met 10 oktober 2010, hetgeen in de rapportage zal worden
vermeld.
Kleinschaligheid
De problemen vanwege de kleinschaligheid van de eilandgemeenschappen zijn evident.
Een belangrijk onderdeel hiervan is het feit dat iedereen elkaar kent. Dit levert onder meer
privacyproblemen op in de zorg en bij de veiligheid(shandhaving). Er is kans op handelings-
verlegenheid bij de politie en de leraren. Men probeert dat op te lossen door met protocol-
len te werken en door functioneringsgesprekken te houden. Kleinschaligheid betekent ook
dat er weinig toekomstperspectieven zijn voor mensen met een hogere opleiding. Zij
268 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
