– rapporten en overheidsdocumenten die betrekking hebben op de gemaakte afspraken
en de ontwikkeling van de voorzieningen op de eilanden.
Deze bronnen worden hieronder kort toegelicht.
1.3.1 Nieuwe gegevensbronnen
a Een (herhaling van het) belevingsonderzoek onder de bevolking
Het onderzoeks- en adviesbureau Curconsult heeft op verzoek van de rijksvertegen-
woordiger voor de jaren 2011, 2012 en 2013 een belevingsonderzoek uitgevoerd onder de
bevolking van Caribisch Nederland (Curconsult 2011, 2012, 2013). Dit onderzoek heeft
betrekking op de prioritaire domeinen en de sociaaleconomische situatie. Het oordeel van
burgers is gebaseerd op een steekproef onder de eilandbewoners (650 respondenten in
2011, 665 in 2012 en 745 in 2013). Daardoor zijn veranderingen in de tijd en verschillen tus-
sen de eilanden met enige statistische onzekerheid omgeven. Omdat het belevingsaspect
een belangrijk onderdeel is van het uit te voeren onderzoek naar de gevolgen voor de
bevolking, is het belevingsonderzoek in april 2015 in opdracht van het scp door Curconsult
herhaald onder 750 respondenten. In deze telefonische enquête zijn enkele vragen komen
te vervallen (bv. over de douane en de belastingdienst) en enkele nieuwe vragen toege-
voegd (over infrastructurele voorzieningen, bestuurlijk functioneren en democratische legi-
timiteit). Voorts is bij elke prioritaire voorziening een open vraag toegevoegd, waarin de
respondent kan aangeven wat volgens hem/haar de twee belangrijkste punten voor verbe-
tering van de betrokken voorziening zijn. Er zijn op verzoek van de dsp-groep ook vragen
opgenomen over de democratische legitimiteit. Deze groep voert het onderzoek uit naar
de werking van de nieuwe bestuurlijke structuur in Caribisch Nederland. Bij de steekproef-
trekking zijn zowel mobiele als vaste telefoonnummers getrokken. Een verantwoording
van deze enquête en de afgenomen vragenlijst zijn in bijlage A bij dit rapport opgenomen.
b Focusgroepsgesprekken met burgers
Het belevingsonderzoek onder de bevolking geeft een globaal beeld van de opvattingen
van burgers over het bereikte voorzieningenniveau na de bestuurlijke transitie. Voor meer
diepgang in deze antwoorden zijn focusgroepen georganiseerd, waarbij de vragenlijst van
het belevingsonderzoek leidend was. Op Bonaire zijn drie groepsgesprekken gehouden
(waaronder één speciaal onder ouders van schoolgaande kinderen), op Sint Eustatius en
Saba elk twee. De groepsgesprekken zijn in vier fases ingericht. Eerst is gevraagd naar de
beleving van de leefsituatie met vragen als: hoe is het om op het eiland te wonen, te
werken, als kind op te groeien, hulpbehoevend te zijn, in armoede te leven, als vrouw te
leven, bestuurd te worden, enzovoort. Vervolgens is de vraag gesteld wat er wordt gedaan
om de verschillende problemen op te lossen, wat goed gaat, wat niet, wat de grootste
knelpunten zijn en wat de overheid hieraan doet. Daarna is gevraagd of de situatie op de
verschillende terreinen van overheidszorg is verbeterd sinds de transitie, hetzelfde is
43 v i j f j a a r c a r i b i s c h n e d e r l a n d
