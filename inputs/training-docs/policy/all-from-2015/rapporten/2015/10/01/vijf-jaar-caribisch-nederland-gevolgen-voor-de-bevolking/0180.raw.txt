kering van 80% van het loon (alleenstaanden 70%). De ongevallenverzekering dekte het
risque professionel; zij zorgde voor geneeskundige dekking van werknemers in geval van een
bedrijfsongeval en verstrekte als gevolg daarvan ook een loonvervangende uitkering (eer-
ste jaar 100%, daarna 80%). Tot de twee volksverzekeringen behoorden, sinds 1960, de
Algemene ouderdomsverzekering (aov) en de Algemene weduwen- en wezenverzekering
(aww; sinds 1966). De leeftijd waarop de aov inging, is in de loop der jaren meerdere keren
verlaagd: deze lag tot 1975, evenals in Nederland, op 65 jaar, tussen 1975 en 1991 op 62 jaar,
en vanaf 1991 op 60 jaar.
De bodem van het socialezekerheidsstelsel werd gevormd door de onderstand, de
Antilliaanse variant van de Nederlandse bijstand. Werknemers die werkloos werden, had-
den vanaf 1972 krachtens de Cessantiawet recht op een eenmalige uitkering van een à twee
weken per gewerkt jaar. Daarna restte voor hen dit vangnet.
De arbeidsbemiddeling werd verzorgd door de eilandelijke diensten voor de arbeidszorg.
Er bestond evenwel geen bemiddeling tussen de eilanden, zodat het kon voorkomen dat er
op het ene eiland een arbeidstekort heerste, terwijl het andere met een overschot te kam-
pen had (Haan 1998). Deze diensten adviseerden ook over werkvergunningen, die bedrij-
ven verplicht waren aan te vragen voor ‘buitenlanders’ (waaronder Europese
Nederlanders); zij speelden daarmee een belangrijke rol in het toelatingsbeleid, aangezien
de werkvergunningen gekoppeld waren aan de verblijfsvergunningen, die nodig waren als
men langer dan negentig dagen op een eiland wilde verblijven.
Voor het toezicht op naleving van de arbeidstijden en de arbeidsinspectie was het departe-
ment van Arbeid en Sociale Zaken verantwoordelijk. Deze instantie bemiddelde ook bij
arbeidsconflicten en moest, op grond van de Ontslagwet, toestemming verlenen voor het
ontslaan van werknemers.
Sociale zekerheid na de transitie
De transitie naar Caribisch Nederland kenmerkte zich op het terrein van sociale zekerheid
door een regelluwe omzetting van de bestaande Nederlands-Antilliaanse wetgeving.
De transitie hield vooral een overdracht in van verantwoordelijkheden van de bes-eilanden
naar Europees Nederland. Waren voorheen de eilanden verantwoordelijk voor de onder-
stand, de tewerkstellingsvergunningen en de arbeidsomstandigheden, thans is Nederland
dat (Besluitenlijst 2009).
Hetzelfde geldt voor taken als het verlenen van ontslagvergunningen, klachtafhandeling en
controle handhaving minimumloon. Tot de verantwoordelijkheid van de minister van szw
behoren thans ook de uitkeringen en de hoogte van het minimumloon. De eilanden zijn
verantwoordelijk voor armoedebestrijding in brede zin en daarnaast voor de arbeidstoelei-
ding en -bemiddeling en voor de kinderopvang. Financiering hiervan geschiedt door de
vrije uitkering (totaal ongeveer 33 miljoen dollar; hiervan is ongeveer 1,5 miljoen dollar
voor szw-taken). Behoudens enkele uitzonderingen is de invulling hiervan vrij. Omdat veel
problemen in de sociaaleconomische sfeer met elkaar zijn verknoopt, is besloten tot een
179 a r b e i d , i n k o m e n e n s o c i a l e z e k e r h e i d
