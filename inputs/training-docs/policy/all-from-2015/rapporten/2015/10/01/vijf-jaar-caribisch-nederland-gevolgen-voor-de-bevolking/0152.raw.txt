Uit de voorbereiding van de rijksbegroting voor 2015 is een overzicht ontleend van gereali-
seerde en geraamde uitgaven; de laatste hebben dus een voorlopig karakter (tabel 5.4).
Tabel 5.4
Gerealiseerde en geraamde kosten voor zorg en welzijn, Caribisch Nederland, 2011-2013 (gerealiseerd) en
2014-2019 (geraamd) (x mln euro)
2011  2012  2013  2014  2015  2016  2017  2018  2019 
 
10
56,7 84,5 88 84,2 85,6 88,6 91,6 94,6 97,7
Bron: http://www.rijksbegroting.nl/2015/voorbereiding
Tabel 5.4 laat zien dat de kosten van 2011 naar 2012 sterk zijn gestegen. In de loop van 2012
zijn daarom door het ministerie van vws maatregelen genomen om de kosten(groei) te
beperken. Naast maatregelen aan de administratieve kant van het zorgproces, kregen de
11
zorggebruikers te maken met beperkingen van de aanspraken. Met name de beperkingen
in de vergoeding voor fysiotherapie en mondzorg leidden tot veel discussie en protest. Na
uitstel tot 1 juli 2013 zijn de beperkingen niettemin gehandhaafd, maar zijn zij pas per
12
1 januari 2015 geëffectueerd.
Het jaarverslag over 2014 van het ministerie van vws vermeldt dat voor zorg, welzijn en
jeugdzorg 88,9 miljoen euro begroot is en de realisatie neerkomt op 87,9 miljoen euro,
ofwel 1 miljoen euro minder dan geraamd (vws 2015b: 71). Daarentegen zijn de uitgaven
voor ziekenhuizen, medische uitzendingen en farmacie 9 miljoen euro hoger dan geraamd
(vws 2015b: 75).
Op 1 januari 2015 is, zoals eerder vermeld, een verdere versobering ingevoerd van de ver-
goeding voor tandheelkunde en fysio- en oefentherapie, met name voor personen van
13
18 jaar en ouder. De eenmalige tandheelkundige sanering wordt niet meer vergoed, hoe-
wel er in de praktijk wel een overgangsregeling bestaat voor personen bij wie de sanering
in 2014 gestart is, maar die nog niet afgerond is. Ook de zogenaamde normale controle
wordt niet meer vergoed. Fysiotherapie wordt alleen vergoed vanaf de eenentwintigste
behandeling voor patiënten met een chronische indicatie. De eerste twintig behandelingen
betaalt de patiënt dus zelf, net als in Nederland. Voor kinderen tot en met 17 jaar worden
de orthodontiekosten niet meer vergoed, maar hier bestaat wel een uitloopregeling voor
kinderen die al in behandeling zijn. In de aanspraken van kinderen tot en met 17 jaar veran-
dert verder niets in de vergoeding van fysiotherapie en tandheelkunde.
In hoofdstuk 8 is te lezen hoe er in de bevolking over deze veranderingen gedacht wordt en
in hoofdstuk 9 hoe de zorgprofessionals daar tegenover staan.
Medische uitzendingen
Een belangrijke doelstelling bij het beperken van de kosten van de gezondheidszorg in
Caribisch Nederland was het terugdringen van het aantal medische uitzendingen. Dat is
151 g e z o n d h e i d e n z o r g
