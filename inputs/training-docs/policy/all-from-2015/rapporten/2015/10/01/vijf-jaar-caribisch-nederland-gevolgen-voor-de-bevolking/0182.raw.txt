– Verschillende structurele maatregelen voor de verbetering van de koopkracht van lage
inkomens in 2013, waaronder de uitbreiding van het nultarief voor eerste levens-
behoeften in de algemene bestedingsbelasting (abb) en de verlaging van de accijns op
benzine met 10 dollarcent per liter.
– Omvorming van de fiscale kinderkorting naar een kinderbijslagregeling om bij te dra-
gen aan de verlichting van de kosten van kinderen.
In het navolgende behandelen we de afspraken per onderwerp.
6.3.1 Afspraken koopkrachtontwikkeling
Alvorens in te gaan op afspraken op het terrein van sociale zekerheid en de arbeidsmarkt,
schetsen we kort een aantal afspraken die van invloed kunnen zijn geweest op de koop-
krachtontwikkelingen, en daarmee mogelijk ook op armoede, het gebruik van sociale
zekerheid en de beleving van de bevolking ten aanzien van hun financiële situatie. Belang-
rijke afspraken die op dit terrein gemaakt zijn, betreffen de overgang naar de dollar, het
fiscale stelsel en het verzekeringsstelsel (zie ook hoofdstuk 2 van dit rapport).
In het bestuurlijk overleg van 20 november 2008 is vastgesteld dat vanaf het moment van
overgang naar de nieuwe staatkundige structuur, de Amerikaanse dollar de officiële munt-
eenheid van de bes-eilanden zal zijn. Op 1 januari 2011 is de Antilliaanse gulden inderdaad
vervangen door de Amerikaanse dollar. Afgesproken is dat Nederland en de bes-eilanden
gezamenlijk werken aan het voorkomen van excessieve prijsstijgingen als gevolg van de
invoering van de dollar. Tevens is vastgelegd dat de eilanden het voortouw nemen bij de
voorlichting aan burgers en bedrijven. Een van de middelen om excessieve prijsstijgingen
te voorkomen, is de Prijzenwet bes. De bestuurscolleges kunnen ingrijpen als goederen of
diensten worden aangeboden tegen prijzen die in strijd zijn met het algemeen belang.
De Prijzenwet bes is vanuit Antilliaanse wetgeving overgenomen.
In het bestuurlijk overleg van 18 juni 2008 is besloten dat een nieuw fiscaal stelsel op de
bes-eilanden in wetgeving wordt uitgewerkt. In de besluitenlijst van november 2008 is
opgenomen dat bij het vaststellen van de tarieven en heffingsstructuur voor belastingen
en premies van sociale verzekeringen, de inkomenseffecten zo beperkt mogelijk zullen zijn.
Tevens is afgesproken dat de effecten van de veranderingen in de belasting- en premie-
heffing en andere activiteiten, zoals de invoering van een verzekering tegen ziektekosten,
na het moment van statuswijziging in kaart zullen worden gebracht.
6.3.2 Sociale uitkeringen en armoedebestrijding
Onderstand
De slotverklaring van de conferentie in oktober 2006 vermeldt dat bij de transitie de
Nederlands-Antilliaanse wetgeving die op de drie eilanden van kracht is, van kracht zal blij-
ven. In de besluitenlijst van het bestuurlijk overleg van 18 juni 2008 is daarentegen bepaald
dat de systematiek van een onderstandregeling zal aansluiten op de bijstandregeling in
181 a r b e i d , i n k o m e n e n s o c i a l e z e k e r h e i d
