sen te vinden. Omdat er geen structurele financiering is bieden de werkgevers de jongeren
na de stage vaak geen contract aan en staan ze weer op straat. Volgens medewerkers van
de rcn-unit Sociale Zaken zijn werknemers nauwelijks georganiseerd. Er zijn alleen cao’s
voor de overheid, de oliesector, de nutsbedrijven en de grote hotels.
9.5.3 Arbeid en ziekteverzuim
Informele arbeid is aanzienlijk
De eilanden kennen traditioneel een grote informele arbeidsmarkt, die veel groter is dan in
Nederland. Veel van deze informele arbeid wordt verricht door migranten uit het Caribisch
gebied en Zuid-Amerika. De Antilliaanse, Caribische en Zuid-Amerikaanse cultuur verdra-
gen elkaar volgens medewerkers van de rcn-unit Sociale Zaken goed en men verstaat
elkaar ook goed. Daardoor is immigratie een minder groot maatschappelijk probleem dan
in Europa en worden de huidige immigratieregels als een keurslijf gezien, vooral door de
werkgevers. Wel hanteert Nederland volgens de szw-medewerkers voor de eigen bevol-
king op de eilanden strenge eisen voor de verklaring omtrent gedrag, waardoor lokale
personen die net uit de gevangenis zijn gekomen, moeite hebben om aan het werk te
komen. Bij vreemdelingen speelt dit nauwelijks, omdat het maar de vraag is of de vog’s uit
die landen betrouwbaar zijn. Er is wel een gevaar van arbeidsuitbuiting, doordat vreemde-
lingen soepeler arbeidsvoorwaarden accepteren en niet snel klagen over mogelijke uitbui-
ting, omdat dit tot uitzetting kan leiden. Bovendien kennen vreemdelingen hun rechten
vaak niet, zoals de hoogte van het minimumloon, aldus de szw-medewerkers. Minder gun-
stig voor de lokale economie is dat zij een groot deel van hun loon naar het thuisland
opsturen.
Problemen rond tewerkstelling
In Bonaire worden circa honderd werkvergunningen per maand uitgegeven, waarvan circa
80% voor werk tot en met mbo-niveau. Voor Saba (School of Medicine) en Sint Eustatius
(NuStar) is het percentage vergunningen voor hoger gekwalificeerd personeel hoger.
Omdat bij de tewerkstellingsaanvragen lokale arbeidskrachten ook een kans moeten krij-
gen, zijn werkgevers volgens de vertegenwoordigers van szw op Bonaire geneigd functies
te upgraden, om lokaal arbeidsaanbod te ontwijken. Op Bonaire is de match tussen vraag
en aanbod nog steeds behoorlijk scheef, door een te gering aanbod van gekwalificeerd per-
soneel. Dat is ook het geval op Sint Eustatius. De lokale overheid wil meer zeggenschap
over de tewerkstellingsvergunningen, maar het Nederland is daar volgens medewerkers
van de rcn-unit Sociale Zaken niet voor, uit angst voor vriendjespolitiek.
Prostituees krijgen sinds 10 oktober 2010 geen tewerkstellingsvergunning meer. Daardoor
is de prostitutie volledig in het illegale circuit terechtgekomen, met negatieve gevolgen
voor de criminaliteit en de volksgezondheid. Er is wel een (tijdelijke) gedoogsituatie op
Bonaire, waarbij prostituees als zelfstandigen werken.
286 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
