Het gemiddelde aantal personen per huishouden verschilt niet veel tussen Caribisch en
Europees Nederland, maar wel de samenstelling van de huishoudens. In Caribisch
Nederland treffen we naar verhouding meer alleenstaanden en vooral meer eenouder-
gezinnen aan. Bijna 40% van de kinderen in Caribisch Nederland groeit op in een
eenoudergezin (tegen 8% in Europees Nederland), ongeveer een op de tien kinderen wordt
door een tiener ter wereld gebracht (een op de honderd in Europees Nederland) en de
gemiddelde leeftijd van de moeder bij de geboorte van het eerste kind bedraagt ruim
25 jaar (ruim 29 jaar in Europees Nederland) (Loozen en Harmsen 2015). Tienermoeder-
schap en het opgroeien in een eenoudergezin komt op Sint Eustatius meer voor dan op de
andere eilanden. Opmerkelijk is ten slotte het grote aantal niet-gezinsleden in Caribisch
Nederlandse huishoudens, met name op Bonaire (in 29% van de huishoudens) en
Sint Eustatius (in 25% van de huishoudens). In Europees Nederland komt dit verschijnsel,
waarbij bijvoorbeeld opa’s en oma’s inwonen, duidelijk minder voor.
Taal en religie verschillen sterk per eiland (tabel 1.3). Op Bonaire is de voertaal overwegend
Papiaments en belijden de meeste mensen het katholieke geloof. Op Sint Eustatius en
Saba wordt voornamelijk Engels gesproken; op Sint Eustatius treffen we relatief grote
groepen adventisten en methodisten aan en op Saba treffen we verschillende christelijke
religies aan, maar overheerst het katholieke geloof. In vergelijking met Europees
Nederland rekenen in Caribisch Nederland wel veel meer mensen zich tot een religieuze
groep.
De (beroeps)bevolking van de eilanden is minder hoog opgeleid dan die in Europees
Nederland. Het aandeel hoogopgeleiden op Bonaire (15,3%) en Sint Eustatius (15,7%) komt
aanzienlijk lager uit dan dat in Europees Nederland (27,5%). Het hoge aandeel hoger opge-
leide personen op Saba (33,9%) is toe te schrijven aan het grote aantal studenten op de
School of Medicine.
De cijfers over de beroepsbevolking van Caribisch Nederland komen overeen met die van
Europees Nederland. De werkloosheidscijfers zijn voor Sint Eustatius en Saba wel iets gun-
stiger dan voor Bonaire, maar het gaat hier om kleine aantallen en verschillen. Bij deze cij-
fers moet wel in het oog worden gehouden dat mensen soms meer banen of bijbanen heb-
ben of anderszins in hun levensonderhoud voorzien om rond te kunnen komen. Op de
eilanden heeft 4% à 6% van de werkenden meerdere betrekkingen. Dit geldt zowel voor
mannen als voor vrouwen (alleen op Sint Eustatius betreft het 7% van de vrouwen).
Vanwege de vaak geringe inkomsten en de hoge kosten van het levensonderhoud is niet-
werken vaak geen optie; een sociale uitkering uit onderstand is een onaantrekkelijk alter-
natief.
Het gemiddelde besteedbaar inkomen van een huishouden op Caribisch Nederland kwam
in 2011 uit op 28.400 Amerikaanse dollar. Rekening houdend met verschillen in koopkracht
is dit circa 65% van het inkomen van een gemiddeld huishouden in Europees Nederland
8
(berekend op basis van de ppp voor Bonaire). De inkomensverdeling op de eilanden is niet
59 v i j f j a a r c a r i b i s c h n e d e r l a n d
