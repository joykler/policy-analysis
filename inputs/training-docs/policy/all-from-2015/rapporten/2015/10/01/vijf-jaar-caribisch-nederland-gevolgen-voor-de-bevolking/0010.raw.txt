Samenvatting en slotbeschouwing
Rob Bijl en Evert Pommer
In oktober 2006 vond in Den Haag een conferentie plaats over de toekomstige staat-
kundige inrichting van Caribisch Nederland. De slotverklaring bevatte de afspraak voor een
gezamenlijke evaluatie van de uitwerking van de nieuwe staatkundige structuur door
Nederland en de eilanden Bonaire, Sint Eustatius en Saba. De evaluatie zou plaatsvinden
vijf jaar na de bestuurlijke transitie op 10 oktober 2010. Om de genoemde evaluatie in 2015
mogelijk te maken zijn voorbereidende onderzoeken uitgezet. Het onderhavige onderzoek,
dat uitgevoerd is tussen januari en juni 2015, richtte zich op de gevolgen van de transitie
voor de bevolking van de eilanden.
De onderzoeksvragen
De onderzoeksvragen die de Commissie evaluatie uitwerking nieuwe staatkundige struc-
tuur Caribisch Nederland heeft gesteld waren de volgende.
1 Hoe heeft de economische situatie op de eilanden zich ontwikkeld sinds 10 oktober
2010? Welke factoren (bv. met de fiscale wetgeving samenhangende factoren) zijn van
betekenis (geweest) voor de economische ontwikkeling?
2 Hoe heeft de fysieke infrastructuur zich ontwikkeld, waaronder de bereikbaarheid van
de eilanden over water en door de lucht? Hoe heeft het voorzieningenniveau van de
fysieke infrastructuur zich ontwikkeld tegen de achtergrond van de economische ont-
wikkeling sinds 10 oktober 2010?
3 Op welke wijze is uitvoering gegeven aan de afspraak uit het bestuurlijk overleg van
31 januari 2008 om, rekening houdend met de specifieke omstandigheden als
genoemd in de besluitenlijst van dat overleg, normen op te stellen voor een binnen
Nederland aanvaardbaar voorzieningenniveau op Bonaire, Sint Eustatius en Saba op
de prioritaire terreinen onderwijs, volksgezondheid, sociale zekerheid en veiligheid?
4 Hoe heeft het voorzieningenniveau zich ontwikkeld tegen de achtergrond van het bij-
zondere karakter van Caribisch Nederland en tegen de achtergrond van de gemaakte
afspraak om normen op te stellen voor een binnen Nederland aanvaardbaar voor-
zieningenniveau?
Daarnaast is verzocht om inzicht te geven in de rol die relevante actoren hierin hebben
gespeeld. Het gaat hierbij om de volgende inzichten.
1 Wat zijn de effecten voor de bevolking van het gevoerde beleid ten aanzien van het
voorzieningenniveau op de terreinen onderwijs, volksgezondheid, sociale zekerheid,
veiligheid en fysieke infrastructuur?
2 Wat is de bijdrage geweest van de openbare lichamen, de rijksoverheid en andere rele-
vante actoren aan de ontwikkeling van het voorzieningenniveau?
9 s a m e n v a t t i n g e n s l o t b e s c h o u w i n g
