Onder leerlingenzorg wordt de planmatigheid verstaan van de zorg voor en begeleiding
van leerlingen die bijzondere aandacht nodig hebben, van de signalering van leer- en
ontwikkelingsproblemen en de evaluatie ervan. Scholen moeten leerlingen systematisch
begeleiden tijdens hun schoolloopbaan – ook leerlingen met specifieke onderwijs-
behoeften – en bij de keuze voor vervolgonderwijs. Het is de bedoeling dat de school daar-
toe een samenhangend systeem van genormeerde instrumenten en procedures gebruikt
voor het volgen van de prestaties en de ontwikkeling van de leerlingen (per 1 augustus
2011). Scholen moeten leerlingen die dat nodig blijken te hebben, extra zorg bieden en
deze zorg planmatig uitvoeren (per 1 augustus 2011).
Wat betreft de criteria voor de leerprestaties doet zich het probleem voor dat er te weinig
gegevens over de prestaties van de scholen beschikbaar zijn, om een norm te bepalen die
overeenstemt met ‘het niveau dat op grond van de kenmerken van de leerlingenpopulatie
mag worden verwacht’. Die norm moet onder de verantwoordelijkheid van de Inspectie
van het onderwijs worden ontwikkeld.
Voor het basisonderwijs is het doel dat de resultaten van de leerlingen aan het eind van de
basisschool ten minste liggen op het niveau dat op grond van de kenmerken van de leerlin-
genpopulatie mag worden verwacht. Hetzelfde geldt voor de leerlingresultaten voor
(Nederlandse) taal en rekenen/wiskunde tijdens de schoolperiode. Beide doelen moeten
uiterlijk per 1 augustus 2016 zijn gerealiseerd.
Dezelfde termijn geldt voor het voortgezet onderwijs; dan moeten leerlingen in de onder-
bouw van het voortgezet onderwijs het opleidingsniveau behalen dat mag worden ver-
wacht. Bovendien mogen leerlingen in de bovenbouw geen of slechts weinig vertraging
oplopen. Leerlingen moeten voor het centraal examen vmbo, havo of vwo de cijfers halen
die mogen worden verwacht; daarbij dienen de verschillen tussen het cijfer voor het
schoolexamen (se) en het cijfer voor het centraal examen (ce) van een aanvaardbaar niveau
te zijn. Dit laatste criterium geldt wel al vanaf de transitiedatum.
Bij de introductie van het praktijkonderwijs geldt dat er nog criteria voor moeten worden
ontwikkeld; dit gebeurt in samenhang met de introductie van een monitor voor de uit-
stroom. Voor het praktijkonderwijs wordt uitgegaan van het leerrendement van leerlingen
met speciale onderwijsbehoeften. Het gaat daarbij om de verwachting dat leerlingen met
specifieke leerachterstanden en/of een meer dan gemiddelde zorgbehoefte na het tweede
leerjaar in staat zijn zich verder te ontwikkelen op de betreffende opleiding, aan de hand
van een uitstroomprofiel dat de school heeft opgesteld. De school dient vorm en inhoud te
geven aan een individuele leerroute en begeleiding van deze leerlingen. Die individuele
leerroute moet verbonden zijn met een individueel uitstroomprofiel. Dit moet eveneens op
1 augustus 2016 zijn gerealiseerd.
De kwaliteit van het onderwijs moet worden geborgd door de onderwijsinstellingen.
Dit houdt in dat er met regelmaat geëvalueerd wordt, dat verbeteractiviteiten worden
126 o n d e r w i j s
