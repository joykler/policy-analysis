de kleine oppervlakte en het reliëf (Besluitenlijst bes 2008a). Van meet af aan is duidelijk
dat dat voorzieningenniveau niet van vandaag op morgen bereikt zal zijn. In het op
3 augustus 2010 verschenen document ‘Nog tien weken’ wordt gesteld dat het ministerie
van vws ernaar streeft om ‘het niveau van de gezondheidszorg op Bonaire, Sint Eustatius
en Saba geleidelijk te laten toegroeien naar dat in het Europese deel van Nederland’ (Kamp
2010).
Welke voorzieningen betreft het en wat is er nodig voor een aanvaardbaar voorzieningen-
niveau?
Voorzieningen
Het brede terrein van de (gezondheids)zorg kan, met het oog op de specifieke situatie in
Caribisch Nederland, als volgt ingedeeld worden:
– publieke gezondheidszorg en preventie;
– geneeskundige hulp bij ongevallen/rampen;
– acute zorg en spoedververoer (ambulance);
– huisartsenzorg;
– paramedische zorg (vooral fysiotherapie);
– medisch specialistische zorg en ziekenhuiszorg;
– geneesmiddelenvoorziening;
– langdurige zorg (vooral ouderenzorg);
– geestelijke gezondheidszorg en verslavingszorg;
– gehandicaptenzorg;
– mondzorg;
– geboortezorg;
– jeugd(gezondheids)zorg.
Wat komt erbij kijken om de zorg op een aanvaardbaar voorzieningenniveau te brengen?
Zonder volledig te willen zijn, noemen we in ieder geval de volgende elementen:
– infrastructuur in de vorm van gebouwen, apparaten;
– deskundig personeel dat goed kan samenwerken;
– geneesmiddelen, hulpmiddelen;
– wet en regelgeving;
– financiën;
– toezicht en kwaliteitshandhaving;
– gegevensverzameling ten behoeve van financiën, kwaliteit en toezicht;
– vervoer van en naar de eilanden van patiënten, zorgverleners, geneesmiddelen enz.
Afspraken en te ondernemen stappen
In het bestuurlijk overleg van 31 januari 2008 is besloten dat er normen zullen worden
opgesteld om het ‘voor een binnen Nederland aanvaarbare voorzieningenniveau’ aan te
toetsen (Besluitenlijst bes 2008a). In de periode die volgde zijn deze normen evenwel niet
148 g e z o n d h e i d e n z o r g
