Voor de geneesmiddelenvoorziening is het belangrijk dat alle apotheken zijn aangesloten
bij een apotheekinformatiesysteem (ais). Elektronische gegevensuitwisseling is een
belangrijk onderdeel van de bewaking van de patiëntveiligheid. De tandartspraktijken zijn
meestal goed maar daar waar verbetering nodig is stuurt de inspecteur daarop aan.
Over de niet-medische zorg, zowel somatisch als niet-somatisch, zegt de inspecteur:
Voor de ggz heb je de svp-cn, ze hebben daar ook klinische mogelijkheden in het ziekenhuis, gelokali-
seerd overigens in het verpleeghuis, dat in het ziekenhuiscomplex ligt. Ze hebben daar een fact-team,
dat prima werkt en dat ervoor gezorgd heeft dat de geplande zes of acht klinische plaatsen terug-
gebracht zijn tot vier.
Ook over het verpleeghuis Kas di Kuido is de inspecteur positief. Dit verpleeghuis met
75 plaatsen is de grootste intramurale voorziening op het eiland. Daarnaast bestaan er ook
kleinere woon- en zorgvoorzieningen, die vanuit Fundashon Mariadal ondersteund wor-
den.
Aanvullende informatie ontvingen we van het ministerie van vws (stand medio 2015): op
Bonaire is er de intramurale gehandicapteninstelling fkpd (Fundashon Pa Kwido di Perso-
nanan Desabilita) in Playa Bonaire, met zestig cliënten met een verstandelijke beperking,
van wie er op dit moment 24 intramuraal verblijven. Een deel van de cliënten (met een iets
hoger iq) gaat iedere dag naar activiteitenbegeleiding in Rincon voor het maken van kaar-
sen, zeep en andere producten. Een ander deel (met een lager iq) gaat naar Passadia (dag-
opvang), nabij het verblijfcomplex van fkpd.
Er is de extramurale dagopvang Fudashon Cocari in Rincon, waar momenteel zeventig
cliënten aan deelnemen.
Op Bonaire is er ok wijkverpleging/medische thuiszorg met in totaal tachtig cliënten in
zorg, verdeeld over drie wijkteams.
5.3 Conclusies
Gezondheidstoestand
De gezondheidstoestand van de bevolking van Caribisch Nederland is na 2004 verbeterd,
zeker als wordt afgegaan op de levensverwachting bij de geboorte en op 65-jarige leeftijd.
Maar ook uit de enquête die in 2013 op alle drie de eilanden gehouden is, trekt het cbs de
conclusie dat ‘driekwart van de bevolking van Caribisch Nederland zich gezond voelt’.
Hardnekkige gezondheidsproblemen zijn overgewicht en hoge bloeddruk, diabetes en ern-
stige hoofdpijn.
Voorzieningenniveau
In het licht van de transitie is er in het bestuurlijk overleg van 31 januari 2008 besloten dat
er normen zullen worden opgesteld ‘voor een binnen Nederland aanvaardbaar voor-
zieningenniveau’ (Besluitenlijst bes 2008a). In de periode die volgde zijn deze normen niet
170 g e z o n d h e i d e n z o r g
