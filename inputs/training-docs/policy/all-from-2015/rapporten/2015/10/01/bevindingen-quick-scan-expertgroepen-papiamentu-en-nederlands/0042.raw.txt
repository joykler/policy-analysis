41 
 
- Het ontwerpen en schrijven van het geschikte wettelijk kader zal voornamelijk door 
overheidsjuristen worden uitgevoerd. Niettemin kan uitbesteding overwogen 
worden, wanneer de omstandigheden dit noodzakelijk maken.  
- De begroting voor de investering t.b.v. interventies als professionalisering, 
lesmateriaal en toetsing moet op korte termijn gereed zijn. Daarin wordt ook de 
fasering van de financiering opgenomen.  
- Voor deze calculaties kunnen deskundigen t.z.t. gebruik maken van ontwikkelde 
kengetallen en tarieven voor het ontwikkelen en produceren van materiaal, en 
toetsen. Er is immers ook gedurende de voorbije 15 jaar veel ervaring opgedaan met 
het vervaardigen van materiaal voor het vak Papiamentu bij de uitvoering van het 
OJSP voor de scholen op Bonaire, Cura√ßao en Aruba  
- Omdat het financieel voordeliger is (20-30% besparing) en het de inhoud ten goede 
komt, is het raadzaam dat de drie Benedenwindse eilanden de 
productiewerkzaamheden voor zowel het Papiamentu als het Nederlands 
combineren.  
 
Scholing  
- In het document: Onderwijsagenda voor Caribisch Nederland: samenwerken aan 
kwaliteit, van 25 maart 2011 is vastgelegd dat leraren die dat nodig hebben bijscholing 
krijgen in Nederlandse taal en rekenen. Er dient afgesproken te worden dat voor Bonaire 
deze opsomming aangevuld wordt met de taal Papiamentu. (zie p. 6 van het protocol) 
-  Het ministerie van OCW laat toetsen aanpassen aan de lokale context en vertalen en 
zorgt ervoor dat scholen hulp kunnen krijgen bij de interpretatie van toetsresultaten. (p. 
6)  
- Verder vermeldt het genoemde document dat in het kader van ondersteuning het 
ministerie van OCW leraren in staat stelt om zich bij te scholen in pedagogisch-
didactische vaardigheden en in Nederlands. Het ministerie van OCW biedt scholen steun 
bij het werken met referentieniveaus. Dit moet eveneens voor het Papiamentu gelden.  
- Daaropvolgend is in hetzelfde document te lezen dat de openbare lichamen de 
oprichting van een werkgroep Taal op ieder eiland ondersteunen. De werkgroep dient 
zich bezig te houden met samenwerking en afstemming van taalbeleid tussen de scholen 
en instellingen op het eiland. (p. 7). Indien genoemde taalwerkgroep deze afspraken niet 
voldoende gestalte heeft kunnen geven, is het aan te bevelen om deze taalwerkgroep 
weer te activeren.
