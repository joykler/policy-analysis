31 
 
vaardigheden als spelling, grammatica, woordenschat spreken, schrijven en begrijpend 
lezen te onderwijzen’ en geeft als belangrijke aandachtspunten:  
 
- dat de leergangen in de methode zo goed mogelijk aansluiten bij de kennis en 
 belangstelling van Bonairiaanse kinderen;  
- dat zoveel mogelijk gestreefd wordt naar een geïntegreerde aanbieding van de 
 verschillende leergangen (woordenschat, spelling, grammatica worden zoveel 
 mogelijk ingezet als ondersteuning bij betekenisvolle oefeningen in begrijpend lezen, 
 stellen en mondelinge vaardigheden); 
- dat zo veel mogelijk aangesloten wordt bij inhouden, woorden en teksten die van 
 belang zijn voor het zaakvakonderwijs. 
 
De EN (p. 43) adviseert daarnaast te onderzoeken ’in hoeverre bestaande methodes, die op 
Bonaire nog niet gebruikt worden, geschikt zijn of door enige aanpassing geschikt te maken 
zijn voor de situatie op Bonaire’. 
 
Ook de EP (p. 24) gaat in op te ontwikkelen lesmateriaal Nederlands: voor het voorgestane 
transitiemodel met alfabetisering in het Papiamentu, na een jaar gevolgd door lezen in het 
Nederlands, is ‘een passende methode nodig, ontwikkeld op contrastieve basis Papiamentu-
Nederlands’. Verder stelt de EP dat binnen meertalige modellen het Nederlands een andere 
functie dan voorheen heeft. “Het 'taalonderwijs' zoals we dat kennen verhuist naar de 
Papiamentutalige component en het Nederlands krijgt een taalverwervend doel.” Zich onder 
9
meer baserend op het NVTiC-concept , met name waar het zogenaamde taaloverstijgende 
vaardigheden en woordenschatontwikkeling betreft  (p. 30-32),  stelt de EP dat het 
ontwikkelen van een NVTiC-methode voor de drie Benedenwindse eilanden de voorkeur 
heeft.  
 
4.2.3 Overige vakken 
Zoals al is opgemerkt, is de EN van mening dat taalontwikkelend lesgeven en een andere 
balans in onderwijsaanbod Nederlands en Papiamentu eisen stellen aan leermiddelen en 
lesmaterialen voor álle vakken. Het was voor de EN echter niet mogelijk binnen het kader 
van de opdracht gebruikte methodes en lesmaterialen voor de zaakvakken te analyseren, 
maar dit moet wel gebeuren. “Hierbij dient te worden bepaald in hoeverre deze 
materialen/methodes talig toegankelijk zijn voor de leerlingen, aansluiten bij het taalniveau 
dat op dat moment van hen mag worden verwacht en bijdragen aan taalontwikkeling. Er 
dient een instrument te worden ontwikkeld c.q. aangepast waarmee deze methodes kunnen 
worden beoordeeld.” Behalve het aspect taalontwikkeling is ook aansluiting van de context 
van belang (p. 43-44). 
                                                           
9
 Teunissen F. (Red.) 2001. Referentiekader Nederlands als vreemde taal in het Caribisch onderwijs, 
SPLIKA/CLU.
