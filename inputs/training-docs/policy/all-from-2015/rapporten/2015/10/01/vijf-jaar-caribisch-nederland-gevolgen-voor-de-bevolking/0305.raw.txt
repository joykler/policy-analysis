zich nog het meest uit over een groeiende ongelijkheid tussen Bonairianen en
Nederlanders die op de eilanden zijn komen wonen. In toenemende mate is het verschil
tussen beide groepen een verschil tussen arm en rijk geworden. ’s Avonds zie je op de ter-
rassen in Kralendijk Nederlanders en toeristen, maar geen Bonairianen, zo zegt men.
Het is tevens een verschil in het letterlijk en figuurlijk de taal kennen; op Bonaire is, anders
dan op de Bovenwinden, het Nederlands dominanter geworden in het dagelijks leven en
de regelgeving. De markt op Bonaire, die voorheen veel lokale standjes had, is vanwege
een verandering van de vergunningsregels nu in hoofdzaak het domein van Nederlanders.
Zij weten beter de weg bij het aanvragen van een vergunning en hebben de nodige
papieren.
Een gezondere relatie
Meerdere bewoners op alle drie de eilanden bepleiten, voor een gezonde relatie tussen
Nederland en de eilanden, een betere balans tussen wat een van hen noemt: de hand
ophouden en autonomie.
9.10 Infrastructuur
9.10.1 Verrichte inspanningen nog niet altijd goed zichtbaar voor bevolking
Tijdens de gesprekken is ook ingegaan op het beeld dat bewoners, bedrijven en bestuur
hebben van het niveau en de kwaliteit van de infrastructuur op de eilanden. Uit met name
de bestuurlijke hoek is daarbij aangegeven dat er sinds 10 oktober 2010 veel aandacht is
voor de kwaliteit, beschikbaarheid en het prijsniveau van de verschillende infrastructurele
voorzieningen. De tot nu toe verrichte inspanningen zijn echter veelal als investering ‘aan
de achterkant’ uitgevoerd (bv. de bouw van een nieuwe verbrandingsoven voor afval, de
aanleg van een waterzuiveringsinstallatie) en daardoor voor de bevolking minder zichtbaar.
Daarbij komt dat veel van de voorgenomen fysieke maatregelen nog in de planfase verke-
ren of pas onlangs in uitvoering zijn genomen. Ook daardoor is de zichtbaarheid voor bur-
gers en bedrijven minder duidelijk.
Waar de bevolking wel direct mee wordt geconfronteerd, is de aangeboden kwaliteit en de
prijs die men moet betalen voor de voorzieningen. Juist deze aspecten zijn in de gesprek-
ken met de bevolking vaak spontaan (als klacht) naar voren gebracht. De gevoerde
gesprekken met de vertegenwoordigers van de aanbieders van de verschillende (net-
werk)voorzieningen en de beheerders van de (wegen)infrastructuur gingen veel dieper in
op de voorliggende plannen, de voortgang daarin en de tot op heden ondervonden knel-
punten. Op bestuurlijk en politiek niveau speelt vooral het vraagstuk van de financiering:
zijn de beschikbaar gestelde middelen voldoende en wie moet wat betalen?
9.10.2 Luchthaven en vliegverbindingen belangrijk
Op alle drie de eilanden zijn de luchtverbindingen voor de bevolking van groot belang.
Voor de meeste medische voorzieningen is men aangewezen op voorzieningen elders en
vaak heeft men ook familie en vrienden op de andere eilanden wonen. Voor het inkopen
304 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
