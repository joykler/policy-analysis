Zorgvoorzieningen en zorggebruik op Saba
Al vanaf 1914 is er permanent een arts op Saba werkzaam en vanaf 1975 is er regelmatig
bezoek van medisch specialisten (Mol 1989). Een ziekenhuis is er vanaf 1925 en een ver-
pleeghuis vanaf 1979. De arts van het eiland had een breed pakket aan taken, aldus Mol
(1989), taken die varieerden van verloskunde tot tandheelkunde en zelfs diergeneeskunde.
Op Saba had hij ongeveer 1000 patiënten, wat in Nederland te weinig zou zijn voor een
huisartspraktijk. Maar omdat de contactfrequentie op Saba met gemiddeld 5,73 contacten
per jaar veel hoger lag dan in Nederland (gemiddeld 2,9 contacten) was er toch werk
genoeg. Anders dan in Nederland bezochten veel patiënten de dokter voor een algemene
check-up of voor het meten van de bloeddruk.
Over het jaar 2000 rapporteert The Saba health study dat 83% van de bevolking het afgelo-
pen jaar de huisarts bezocht heeft en 33,9% een medisch specialist op de Nederlandse
Antillen en 10,9% een medisch specialist elders (tabel 5.5).
De contacten met de tandarts en de fysiotherapeut nemen tussen 2000 en 2013 (sterk) toe,
maar bevinden zich nog steeds op een lager niveau dan in Nederland. Daarbij dient ver-
meld te worden dat de effecten van de beperkingen in het verzekeringspakket voor mond-
zorg en fysiotherapie in deze cijfers natuurlijk nog niet tot uitdrukking komen.
153 g e z o n d h e i d e n z o r g
