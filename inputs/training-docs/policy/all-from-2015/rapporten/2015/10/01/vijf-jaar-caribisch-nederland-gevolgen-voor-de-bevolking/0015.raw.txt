Zijn er normen opgesteld voor het voorzieningenniveau op de eilanden?
Doel van de bestuurlijke afspraken was om normen op te stellen voor een binnen
Nederland aanvaardbaar niveau voor de prioritaire voorzieningen op de eilanden.
Daarbij is uitdrukkelijk rekening gehouden met de eerdergenoemde specifieke omstandig-
heden. Ook het Statuut is hier duidelijk over. Bovendien zullen de specifieke omstandig-
heden niet voor alle voorzieningen gelijk zijn. Elk beleidsveld kent zijn specifieke
omstandigheden, die kunnen leiden tot een andere inrichting dan in Europees Nederland
gebruikelijk is. Daarom zijn per beleidsveld afzonderlijke afspraken gemaakt en, daar waar
nodig, afzonderlijke verbetertrajecten ingezet.
Te constateren is dat er geen samenhangende aanpak of visie van de betrokken departe-
menten was ten aanzien van de ontwikkeling van Caribisch Nederland. De departementen
hebben ieder voor zich eigen plannen ontwikkeld en de omvang van de beschikbare
budgetten bepaald. De plannen van sommige departementen sloten meer aan bij het
Caribische voorzieningenniveau (szw), andere plannen meer bij het Nederlandse (vws,
ocw, i&m).
Op het gebied van het (funderend) onderwijs is, bij de formulering van het te bereiken voor-
zieningenniveau, het Europees-Nederlandse voorzieningenniveau als uitgangspunt geko-
zen en zijn eilandspecifieke omstandigheden slechts beperkt in aanmerking genomen. Het
streven is erop gericht om de kwaliteit van de scholen voor funderend onderwijs in 2016 op
een voor Europees Nederland aanvaardbaar niveau te brengen. Het onderwijs dient op alle
scholen op de eilanden in 2016 voldoende basiskwaliteit te hebben. Voor hoger onderwijs
is de schaal van de eilanden te gering om hier zelf in te voorzien.
Een belangrijk ijkpunt voor de toekomst van het onderwijs in Caribisch Nederland vormde
een onderwijsconferentie met alle belanghebbenden. Het resultaat van de conferentie was
Samen werken aan kwaliteit, een onderwijsagenda voor Caribisch Nederland waarin ambities
en afspraken zijn vastgelegd. Deze moeten ervoor zorgen dat de kwaliteit van het onder-
wijs op Saba, Sint Eustatius en Bonaire in 2016 op een naar Nederlandse en Caribische nor-
men aanvaardbaar niveau komt. In het kort zijn de volgende vijf prioriteiten benoemd:
– de kwaliteit omhoog;
– versterken van de kwaliteit van leraren, schoolleiding en schoolbesturen;
– onderwijszorg op maat;
– aantrekkelijk beroepsonderwijs;
– randvoorwaarden op orde.
Ook bij de gezondheidszorg is het Europees-Nederlandse niveau als uitgangspunt gekozen.
Het streven is erop gericht om het niveau op de eilanden geleidelijk te laten toegroeien
naar dat in het Europese deel van Nederland. Om dit niveau te bereiken, moet de zorg in
Caribisch Nederland fundamenteel en structureel worden verbeterd. Dit stelsel van
zorg moet voor alle inwoners van de eilanden in gelijke mate toegankelijk zijn. In het
14 s a m e n v a t t i n g e n s l o t b e s c h o u w i n g
