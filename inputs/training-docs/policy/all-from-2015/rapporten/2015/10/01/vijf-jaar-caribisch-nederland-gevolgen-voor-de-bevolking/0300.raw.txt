De taalkwestie nog niet beslecht
Enerzijds horen we dus een pleidooi om jongeren in het onderwijs beter Nederlands te
leren. Anderzijds valt ook te beluisteren dat men meer maatwerk wil, waarbij sommige
opleidingen in de eigen taal kunnen worden gegeven. De wijze waarop nu Nederlands als
tweede taal wordt gegeven, achten professionals voor sommige leerlingen onnodig belas-
tend, aangezien ze toch niet verder zullen gaan leren. Andere leerlingen blijven voor een
vervolgopleiding in de regio of gaan naar Amerika of Canada, waar ze evenmin Nederlands
nodig hebben, zegt men. Gezien de ligging van de eilanden vinden sommige bewoners
overigens Spaans net zo belangrijk als, of zelfs belangrijker dan Nederlands. De taalkwestie
lijkt nog niet beslecht.
Extra belasting voor leraren
Voor de leraren is het lesgeven vanwege de tweetaligheid vaak extra belastend. Het feit dat
Sint Eustatius binnenkort de overstap naar het Engels maakt, levert bovendien extra werk,
cursussen en assessments op voor leraren. Er ligt nog geen curriculum in het Engels om
naar de nieuwe examenstructuur toe te werken.
9.8.4 Taalproblemen in andere sectoren
Het taalprobleem wordt in de meeste gesprekken op de drie eilanden in verband gebracht
met het onderwijs en zorgen over de positie en toekomst van jongeren. Het taalprobleem
doet zich volgens de betrokkenen echter ook voor bij politie en justitie. Een aangifte of
proces-verbaal moest tot voor kort in het Nederlands worden opgesteld. Iemand die mon-
deling aangifte deed in het Engels, moest vervolgens iets ondertekenen in het Nederlands,
een voor hem vreemde taal. Dit leidde tot minder aangiftes. Tegenwoordig mag het ook in
het Engels. Het feit dat alle wet- en regelgeving in het Nederlands is, leidt tot wat een poli-
tieman een ‘taalspagaat’ noemt.
Ook in de zorg speelt de taalkwestie. Bewoners zouden afzien van een bezoek aan de spe-
cialist, omdat ze hun problemen niet in diens taal kunnen verwoorden. Mensen maken lie-
ver geen gebruik van het zorgaanbod in het Franstalige Saint-Martin. Er zouden meer tol-
ken nodig zijn in de zorg, of het nu gaat om de zorg op eilanden zelf of specialistische zorg
in bijvoorbeeld Colombia.
9.8.5 Verschillen tussen de eilanden
De switch in het onderwijs op Sint Eustatius naar het Engels als instructie- en examentaal
vergt een enorme aanpassing van docenten en leerlingen. Onze gesprekspartners menen
dat de meeste leerlingen gebaat zijn bij een Engelstalig aanbod. Een groot probleem ach-
ten alle betrokkenen echter het tempo waarin de verandering moet plaatsvinden.
Vooral de van oorsprong Europees-Nederlandse bewoners hebben moeite met de over-
schakeling naar het Engels; ze vinden dit al te rigoureus. Ze denken dat de doorstroom naar
het Nederlandse onderwijs daarmee wordt afgesneden, terwijl ze de kans op doorstroom
naar het Amerikaanse vervolgonderwijs niet zien toenemen. Studeren in Amerika is
immers duur, en volgens sommigen is voor een goede aansluiting aldaar het Engels van de
299 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
