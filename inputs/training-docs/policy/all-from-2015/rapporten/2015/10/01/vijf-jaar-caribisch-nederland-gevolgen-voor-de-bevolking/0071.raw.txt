van Aruba) en hebben de eilanden Bonaire, Saba en Sint Eustatius een status als bijzondere
gemeente gekregen. Ten gevolge van deze wijzigingen zijn andere handelsrelaties ontstaan
tussen de verschillende eilanden. Bonaire, Sint Eustatius en Saba zijn (met name) in hun in-
en export afhankelijk van de doorvoerhavens van Curaçao en Sint Maarten. Omdat de
havens van Caribisch Nederland geen haveninstallaties hebben voor het lossen van grote
containerscheper, worden op Curaçao en Sint Maarten de goederen op kleinere schepen
geladen om ze zo te vervoeren naar de drie eilanden van Caribisch Nederland. Meestal is
Curaçao de laatste halte voordat importgoederen uit Nederland en de Verenigde Staten
Bonaire bereiken. Ook goederen die Bonaire verlaten, gaan vaak via Curaçao, naar onder
meer Nederland en de andere Antillen. Voor goederen die naar en van Saba en
Sint Eustatius worden vervoerd, geldt ditzelfde principe met betrekking tot Sint Maarten.
Daarnaast is ook van invloed dat door de bestuurlijke hervorming het gemeenschappelijk
energiebedrijf voor Sint Maarten, Sint Eustatius en Saba is opgesplitst, waardoor de subsi-
die van Sint Maarten op de kosten van energie voor St. Eustatius en Saba is komen te ver-
vallen.
De effecten van het ontstaan van nieuwe landsgrenzen uiten zich onder andere in de
cumulatie van (dubbele) heffingen en aangescherpte eisen aan onder andere (lucht)haven-
faciliteiten, als gevolg van de internationale wet- en regelgeving.
Belastingherziening
Op 1 januari 2011 is in Caribisch Nederland een nieuw fiscaal stelsel in werking getreden.
Het nieuwe stelsel vervangt het Nederlands-Antilliaanse fiscale stelsel dat tot dan toe gold.
Het nieuwe fiscale stelsel wijkt sterk af van het stelsel dat in Europees Nederland gebruikt
wordt.
De noodzaak en reden om het belastingstelsel te herzien lag in het feit dat het fiscale
beleid en de uitvoering ervan een landstaak is. Met de hervorming vanaf 10 oktober 2010 is
deze taak derhalve bij de rijksoverheid in Nederland komen te liggen. De reden om op dat
moment ook een belastinghervorming door te voeren lag onder andere in het feit dat het
oude stelsel niet optimaal functioneerde. Er was sprake van het schuiven met verant-
woordelijkheden tussen de betrokken overheden, waardoor de hoogte van de belasting-
inkomsten en het moment van beschikbaar komen onzeker waren en lastig te voorspellen.
Dat leidde in de praktijk tot veel problemen, doordat de belastinginkomsten rechtstreeks
gekoppeld waren aan de overheidsuitgaven.
Bij de belastingherziening is een aantal belangrijke uitgangspunten gehanteerd.
– Wat betreft uitvoering diende het nieuwe belastingstelsel eenvoudig van opzet te zijn.
– Een belangrijke voorwaarde was ook dat de uitvoering efficiënt moest zijn. De eiland-
gebieden zijn klein en een te ingewikkelde opzet zou leiden tot relatief hoge innings-
kosten.
70 e c o n o m i e
