ding en samenwerking met partners in de keten. Het is verder de vraag of ook echt alle
jongeren in het vizier zijn.
Sint Eustatius
Op Sint Eustatius voldoen in 2008 volgens de inspectie noch de scholen voor funderend
onderwijs, noch de school voor voortgezet onderwijs aan de basiskwaliteit. Alle scholen
voor funderend onderwijs zouden in Nederland de kwalificatie zeer zwak krijgen en onder
toezicht worden geplaatst. Ook hier hebben grote groepen leerlingen achterstanden van
twee leerjaren opgelopen bij rekenen en lezen. De leerlingen zullen deze achterstanden
straks meenemen naar het voortgezet onderwijs, waardoor de problemen daar verder toe-
nemen. Op het eiland ontbreken de voorwaarden om het tij te kunnen keren; zwakke leer-
lingen dreigen daardoor nog zwakker te worden.
De scholen hebben geen zicht op de achterstanden. De voorwaarden voor de realisering
van goed onderwijs ontbreken; er is geen goed kwaliteitszorgsysteem. De leraren bezitten
echter voldoende pedagogische en veelal ook didactische vaardigheden. Ouders zijn zeer
betrokken bij het onderwijs van hun kinderen, maar maken zich vooral zorgen. Een van die
zorgen betreft de beheersing van het Nederlands, die in hun ogen is afgenomen.
Voor de school voor voortgezet onderwijs geldt eenzelfde kwaliteitsoordeel als voor die op
Bonaire: de opbrengsten zijn te laag en het onderwijsleerproces schiet tekort. Een sluitend
kwaliteitszorgsysteem ontbreekt eveneens. Er is sprake van zwak leiderschap, onvol-
doende scheiding van verantwoordelijkheden en gebrekkige communicatie tussen bestuur
en school, maar ook binnen de school.
Er is op Sint Eustatius een projectbureau sociale vormingsplicht (svp) dat volgens de
inspectie goed van start is gegaan. Het eerste jaar was succesvol, het tweede jaar leek wat
minder succesvol; echter, de intake en het aanbod zijn volgens de inspectie van een goed
niveau. De loopbaanbegeleiding kan beter, evenals de samenwerking in de keten. De uit-
voering van de sociale vormingsplicht is in handen van zowel de school voor voortgezet
onderwijs als een particuliere stichting; volgens de inspectie zou één uitvoeringsorgaan
preferabel zijn.
Saba
Saba neemt binnen Caribisch Nederland een wat andere positie in. Het funderend onder-
wijs is er volgens de inspectie beduidend beter dan op de andere eilanden, het voortgezet
onderwijs heeft met een Engelstalig examen een afwijkend examensysteem, en de sociale
vormingsplicht is hier als laatste ingevoerd.
De school voor funderend onderwijs heeft in 2008 volgens de inspectie een behoorlijk
niveau van basiskwaliteit. Er is sprake van goed georganiseerd en opbrengstgericht onder-
wijs. De school heeft een duidelijke visie en missie. Er wordt regelmatig getoetst op school
om te zien waar de leerling staat, maar ook om het gegeven onderwijs te verbeteren.
119 o n d e r w i j s
