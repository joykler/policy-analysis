ruim 2% per jaar. In Europa daarentegen, en ook in Nederland, was de economische crisis
hardnekkiger. In 2009 kende Nederland ook een krimp van het bnp, maar Nederland heeft
zich pas recentelijk hersteld; in de periode 2010-2014 kwam de gemiddelde groei van het
bnp uit op 0,3% per jaar.
2.6 Nadere uitwerking per thema
In deze paragraaf worden enkele eerder benoemde en belangrijke interne factoren uitge-
diept. Achtereenvolgens wordt ingegaan op:
– de wijzigingen die sinds 10 oktober 2010 zijn doorgevoerd in het fiscale stelsel;
– de gevolgen daarvan voor de economische ontwikkeling van de eilanden, de prijs-
ontwikkeling en de daarmee verband houdende effecten op de koopkracht;
– de effecten op het ondernemerschap.
2.6.1 Fiscaliteit
Gemaakte afspraken
Het nieuwe fiscale stelsel voor Caribisch Nederland wordt geregeld volgens diverse wetten,
te weten de Belastingwet bes, de Douane- en accijnswet bes en de Invoeringswet fiscaal
stelsel bes (incl. de Wet inkomstenbelasting bes en de Wet loonbelasting bes). Daarnaast
mogen de openbare lichamen ook lokale belastingen heffen. We lichten nu de verschil-
lende wetten toe.
In de Belastingwet bes zijn met ingang van 1 november 2011 de volgende elementen van het
nieuwe fiscale stelsel voor Caribisch Nederland opgenomen.
– De vastgoedbelasting. Er moet elk jaar 1% van de waarde in het economisch verkeer
betaald worden door eigenaren van onroerende zaken, inclusief tweede woningen
(Eigen woningen zijn vrijgesteld, evenals tweede woningen van inwoners van Caribisch
Nederland met een waarde van maximaal 50.000 dollar en onroerende zaken die door
ib-ondernemers in hun onderneming worden gebruikt.). Er wordt daarbij een forfaitair
rendement verondersteld over de waarde van de onroerende zaak van 4%, dat tegen
een vast tarief van 25% wordt belast. In de nieuwe wetgeving worden tweede wonin-
gen eveneens belast, ongeacht de woonplaats van de huiseigenaar. Inmiddels is de
vastgoedbelasting aangepast. De tarieven voor hotels zijn bijvoorbeeld verlaagd, de
vrijstelling van tweede woningen is verhoogd en er is een tijdelijke vrijstelling inge-
voerd voor waardestijgingen die voortvloeien uit investeringen.
– De opbrengstbelasting. Deze belast, in het kort, uitgekeerde dividenden tegen een tarief
van 5%.
– De algemene bestedingsbelasting (abb). De belasting op bedrijfsomzetten (bbo) op Saba en
Sint Eustatius en de omzetbelasting (ob) op Bonaire zijn opgegaan in de algemene
bestedingsbelasting (abb). Hiervan is het basistarief voor goederen en diensten 8% op
Bonaire en 6% op Saba en Sint Eustatius. De algemene bestedingsbelasting voor ver-
76 e c o n o m i e
