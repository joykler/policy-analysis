2010. Hier slaan de uitkomsten dus behoorlijk in het rood uit. De verschillen tussen de
onderscheiden bevolkingsgroepen zijn gering.
Er zijn ook grote verschillen tussen de eilanden in de beoordeling van de ontwikkeling van
de infrastructuur (figuur 8.3). Kijken we naar de ervaren verslechteringen sinds 10 oktober
2010, dan treffen we die met name aan bij de kwaliteit van de wegen op Bonaire (85% van
de respondenten) en Sint Eustatius (80%). Op Saba daarentegen heeft de bevolking een
zonder meer gunstig beeld van de ontwikkeling van de kwaliteit van de wegen; slechts 5%
van de respondenten ervaart een verslechtering. Ook over de ontwikkeling van luchtver-
bindingen tussen de nabijgelegen eilanden oordelen veel respondenten negatief. Zo
ervaart op Sint Eustatius ruim 60% van de respondenten een verslechtering van de lucht-
verbindingen, op Saba circa 55% en op Bonaire circa 40%. Met name op de Bovenwinden
wordt dus een verslechtering van de luchtverbindingen ervaren.
Over de uitval van de elektriciteit sinds 10 oktober 2010 zijn de respondenten wat minder
uitgesproken. Op Sint Eustatius ervaart bijna een kwart van de respondenten een hogere
frequentie en ruim een derde geen verandering in de stroomuitval; op Bonaire en Saba
ervaart echter circa 60% van de respondenten juist minder stroomuitval, tegenover circa
30% op St Eustatius. Hier is er dus ook een duidelijk verschil tussen de eilanden.
Dat geldt ook voor de levering van drinkwater en de kwaliteit van de internetverbindingen.
De levering van drinkwater is volgens de respondenten op Bonaire duidelijk verbeterd
(bijna 80% vindt dit). Echter, op Sint Eustatius (met een nieuw stelsel van leidingwater) en
Saba (waar regenwater in putten wordt opgeslagen) is de drinkwatervoorziening veel min-
der goed geregeld; bijna 30% van de respondenten op Sint Eustatius en circa 20% van de
respondenten op Saba is van mening dat de situatie is verslechterd.
Ook bij internet vormt Bonaire een gunstige uitzondering, waarbij circa 75% van de res-
pondenten van mening is dat de kwaliteit is verbeterd. Bij Saba gaat dit om iets meer dan
30% en bij Sint Eustatius om iets minder dan 20% van de respondenten.
235 b e l e v i n g v a n d e b e v o l k i n g
