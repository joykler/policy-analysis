nader (getalsmatig) omschreven. Wel zijn er bij dit bestuurlijk overleg afspraken gemaakt
over te ondernemen stappen. Het volgende overzicht geeft deze stappen weer.
– Er wordt een publieke zorgverzekering uitgewerkt. Deze zal ingaan op 1 januari 2011 en
omvat vergoeding van ziektekosten inclusief awbz voor alle inwoners van Caribisch
Nederland (zie hieronder).
– Voor het zorgaanbod (gebouwen en inventaris) wordt een prioriteitenoverzicht van
investeringen opgesteld.
– De mogelijkheden voor de noodzakelijk elders in te kopen zorg (de uitzendingen) in de
omringende landen worden verkend.
– Het ministerie van Volksgezondheid, Welzijn en Sport zal de formulering van een
langetermijnhuisvestingsplan (lthp) voor de bes-eilanden financieren (per eiland
samengevat in de schema’s 5.1, 5.2 en 5.3).
– In het kader van de infectieziektebestrijding zal Nederland zich inzetten om de bes-
eilanden te laten voldoen aan de eisen die de International Health Regulations hieraan
stellen. Hiervoor zal Nederland zich inspannen om – in samenwerking met de bes-
eilanden en de overige koninkrijksdelen – een focal point voor de voormalige
Nederlandse Antillen op te zetten en te faciliteren.
Eind november 2008 zijn de voorbereidingen voor de transitie voor de zorg al flink gevor-
derd. De besluitenlijst bes bestuurlijk overleg van 20 november 2008 beschrijft dat het
middellangetermijnplan zorg en huisvesting bes (26 projecten over de volle breedte van
zorg, volksgezondheid en jeugd) op hoofdlijnen wordt vastgesteld en de basis vormt voor
een meerjarig programma van concrete en noodzakelijke verbeteringen (Besluitenlijst bes
2008b) Het gaat om de volle breedte van de zorg: naast verbeteringen van de curatieve
zorg, de jeugdgezondheidszorg en de verpleging en verzorging, krijgen geestelijke gezond-
heidszorg, verslavingszorg en gehandicaptenzorg bijzondere aandacht, vanwege de achter-
standen op deze terreinen. Ook zal er speciale aandacht zijn voor de verdere ontwikkeling
van de publieke gezondheid/ggd en eilandelijke preventietaken op het terrein van de
volksgezondheid.
Gesteld wordt dat het tempo van de realisering afhangt van de beschikbare financiële mid-
delen, de absorptiecapaciteit van de eilanden, de beschikbaarheid van externe onder-
steuning en dergelijke. Bijzondere aandacht is er voor het patiëntenvervoer in levensbe-
dreigende situaties. Voor 2009 staan de oprichting van het Zorgkantoor bes, inventarisatie
van de ggd-taken en een start maken met het toezicht op de agenda.
De Algemene Rekenkamer stelt in 2012 dat het ministerie van vws geen gewenst voor-
zieningenniveau voor het beleidsterrein zorg als geheel heeft geformuleerd (Algemene
Rekenkamer 2012: 19). De enige getalsmatige norm die een denkrichting aangeeft, is dat op
Bonaire 80% van de (medisch-specialistische) zorg op Bonaire zelf moet worden aangebo-
den. Een belangrijke reden dat er geen streefwaarden genoemd kunnen worden, is dat er
niet voldoende gegevens zijn om de stand van de zorg op te baseren (Algemene Reken-
kamer 2012: 19).
149 g e z o n d h e i d e n z o r g
