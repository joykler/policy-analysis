vaak sprake en verhuren veel inwoners een woning of appartement aan een van de vele
studenten of medewerkers van de School of Medicine.
De vastgoedbelasting is gebaseerd op de waarde van het betreffende object. Over de
gehanteerde waarderingsmethodiek bestond zeker in het begin onduidelijkheid en ook nu
heeft de bevolking er nog veel kritiek op. Genoemd zijn in dat verband onder meer de mate
waarin rekening is/wordt gehouden met de bezettingsgraad, eventuele leegstand, of de
mate van (in)courantheid van het object.
Zowel burgers als bedrijven hebben te maken met de gevolgen van de invoering van de
algemene bestedingsbelasting (abb). In de praktijk wordt abb geheven op het moment dat
goederen op het betreffende eiland worden geleverd. Hierdoor wordt de abb vaak gezien
als een importheffing, wat die feitelijk niet is. Met name bedrijven vinden de abb vaak
ingewikkeld, omdat goederen en de levering van diensten (hieronder valt ook transport)
verschillend worden belast. In de praktijk zijn beide echter niet altijd goed te scheiden.
Deze onduidelijkheid leidt tot hogere administratieve lasten. Burgers noemden het proble-
matisch dat de verschuldigde abb moet worden afgerekend op het moment dat de goede-
ren via de douane worden aangeleverd. Omdat men op Bonaire ook v贸贸r 10 oktober 2010
al gewend was om invoerrechten te betalen, wordt de introductie van de abb hier als min-
der ingrijpend ervaren.
Voor het bestuur op de drie eilanden speelt in relatie tot het nieuwe belastingregime ook
de vraag hoe de opbrengsten per eiland worden afgedragen. V贸贸r 10 oktober 2010 dienden
de afzonderlijke eilanden de belastingopbrengsten af te dragen aan de Antilliaanse over-
heid, maar in de praktijk was men vrij om de opbrengsten zelf te besteden. Na 10 oktober
2010 is deze situatie veranderd en verdwijnen de opbrengsten in de algemene middelen,
wat door de besturen wordt gezien als een inperking van de eilandautonomie.
Vastgoedbelasting voor sociale organisaties
Een bijzonder probleem dat op de eilanden speelt, is de vastgoedbelasting voor sociale
organisaties (verenigingen en stichtingen). Vaak beschikken deze over gebouwen of loka-
len, die met veel moeite en inspanning van vrijwilligers en met weinig geld tot stand zijn
gebracht. Veel sociale organisaties draaien overwegend op vrijwilligers en hebben weinig
eigen middelen. Dat betreft met name verenigingen en stichtingen die zich met jeugd,
ouderen en sport bezighouden, vaak voor kwetsbare groepen. Zij moeten nu ook
vastgoedbelasting betalen alsmede de eilandelijke grondbelasting, en dat is vaak moeilijk
op te brengen. Helemaal lastig is dit als de gebouwen gevestigd zijn op wat nu zoge-
naamde A-locaties zijn, zoals langs de kust rond Kralendijk op Bonaire. Daar dreigt bijvoor-
beeld scouting Bonaire te sneuvelen omdat zij de vastgoedbelasting niet zou kunnen
opbrengen. Daar is veel ongenoegen over. Veel bewoners, maar ook professionals, klagen
hierover. Zelfs ambtenaren werkzaam bij de belastingdienst hebben hier moeite mee.
Ze vrezen dat daardoor belangrijke sociaal-culturele activiteiten van het eiland verdwijnen.
Volgens het ngo Platform Bonaire blijkt twee derde van de sociale organisaties problemen
271 g e s p r e k k e n o p d e e i l a n d e n : h e t v e r h a a l a c h t e r d e c i j f e r s
