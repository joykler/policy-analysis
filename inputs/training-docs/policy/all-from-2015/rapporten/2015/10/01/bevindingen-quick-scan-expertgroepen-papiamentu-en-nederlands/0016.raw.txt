15 
 
Verschillende disciplines waren vertegenwoordigd waaronder: taalonderwijs Papiamentu en 
Nederlands, meertaligheid, alternatieve didactiek, lesgeven, curriculumontwikkeling, 
deskundigheidsbevordering van lesgevers, kennis en ervaring over de rol en invloed van de 
thuistaal bij schoolsucces, identiteitsontwikkeling en persoonlijkheidsvorming van jonge 
leerlingen.  
 
De expertgroepen hebben het onderzoek uitgevoerd in de periode maart tot en met juni 
4
2015.  In maart heeft via videoconferencing een oriënterend gesprek  plaatsgevonden met 
de hoofdauteur van het Taalunie-advies (drs. H. van Berlo) en één van de leden van de 
expertgroep Nederlands (dr. A. van Gelderen). In de bijeenkomsten op Bonaire zijn 
vervolgens de implicaties en consequenties van het advies van de Taalunie besproken, 
zowel in plenaire setting als binnen elke expertgroep. Ook het advies van de Taalunie zelf is 
diepgaand besproken en onderwerp van soms heftige discussies geweest, waarin niet altijd 
overeenstemming kon worden bereikt. Ten slotte is binnen de expertgroepen via Skype van 
gedachten gewisseld met leden in andere delen van het Koninkrijk. Ten slotte is ten 
behoeve van de deelrapporten ‘desk research’ uitgevoerd. 
 
Een deel van het onderzoek bestond uit gesprekken met betrokkenen en deskundigen op 
Bonaire en in Europees Nederland. Leden van de expertgroepen hebben in wisselende 
samenstelling gesproken met de directies van de scholen voor Primair Onderwijs (PO),  het 
Openbaar Schoolbestuur en het Rooms-Katholiek Schoolbestuur, FORMA en  het 
Expertisecentrum Onderwijszorg (EOZ). Het doel van deze gesprekken was het achterhalen 
van informatie over de feitelijke situatie όp en behoeften ván de scholen. Daarnaast is ook 
van gedachten gewisseld over (de strekking van) het Taalunie-advies. Op verzoek van de 
expertgroep Papiamentu is in mei 2015 door middel van videoconferencing ook gesproken 
met prof. dr. L. Verhoeven en dr. F. Teunissen in Nederland. 
 
De taak van de expertgroep strekte zich uit over het gehele onderwijs, dus ook het 
Voortgezet Onderwijs (VO) en het Middelbaar Beroepsonderwijs (MBO). In een oriënterend 
gesprek met de algemeen directeur van de Scholengemeenschap Bonaire (SGB) is echter 
naar voren gebracht, dat de SGB geen verantwoordelijkheid wenst te dragen voor (de 
uitvoering van) een advies waarmee men het principieel niet eens is.  Dit betrof zowel de 
inhoud (de automatische keuze voor Nederlands als instructietaal  in het VO, zonder de 
haalbaarheid van bijvoorbeeld Engels te onderzoeken) als de wijze van totstandkoming van 
het advies: niet gebaseerd op sociolinguïstisch onderzoek, met te weinig ruimte voor zowel 
5
lokale expertise als voor input vanuit de scholen. De expertgroepen respecteren dit 
standpunt van de SGB.  
                                                           
4
 De expertgroepen zijn in drie sessies bijeen geweest:  op 18 en 19 maart, 13, 14 en 15 april en 18, 19 en 20 
mei 2015 op Bonaire bijeengekomen. 
5
 Er heeft wel een gesprek plaatsgevonden met de directeur van Forma, dat twee mbo-opleidingen op niveau 1 
verzorgt.
