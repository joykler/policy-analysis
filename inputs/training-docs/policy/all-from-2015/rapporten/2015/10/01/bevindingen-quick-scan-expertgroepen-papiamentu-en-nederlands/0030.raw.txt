29 
 
4. Wenselijke interventies m.b.t. Primair Onderwijs 
 
 
 
 
 
4.1 Bekwaamheid en bevoegdheid van leerkrachten  
De EP (p. 44) stelt dat bij nieuwe scholingstrajecten het centraal staan van de leerling en zijn 
ontwikkeling belangrijk is. In het kader van het hieruit voortvloeiende belang van meer 
persoonlijke aandacht en differentiatie in de klas, waarbij de leerkracht vraagstukken moet 
omzetten in relevante organisatorische en didactische maatregelen, pleit de EP voor 
academisering van initiële tweede- en derdegraads opleidingen. De EP (p. 47) stelt verder 
dat de in de Onderwijsagenda voor Caribisch Nederland: samenwerken aan kwaliteit (25 
maart 2011)  vastgelegde bijscholing betreffende Nederlandse taal en rekenen voor Bonaire 
dient te worden aangevuld met Papiamentu; hetzelfde geldt voor de door OCW toegezegde 
ondersteuning bij ontwikkeling van de eigen taalvaardigheid en het werken met 
referentieniveaus.  
 
De koerswijziging die de EN voorstaat, waarbij taalvaardigheid niet alleen ontwikkeld wordt 
in de taalles, maar bij alle onderwijsinhouden en dagelijkse activiteiten, zowel in het 
Papiamentu als in het Nederlands,  vereist een andere didactische aanpak: taalontwikkelend 
lesgeven (p. 36). 
 
“Gezien de verschillen in taalgebruik dient een leerkracht gebruik te kunnen maken van 
meerdere didactische aanpakken om begrijpelijk taalaanbod te bieden, te werken aan de 
conceptuele ontwikkeling en de verschillende onderwijsmiddelen daarbij gepast en 
doeltreffend in te zetten. Effectieve interactievaardigheden en efficiënt gebruik van het 
Papiaments zijn eveneens belangrijke elementen van het taalontwikkelend lesgeven. 
Daarnaast dienen leerkrachten op Bonaire inzicht te hebben in een effectieve en efficiënte 
opbouw in taalaanbod, waarbij met name in de beginfase meer Papiaments gebruikt zal 
worden. Tot slot is het voor leerkrachten op Bonaire van belang technieken van 
taalontwikkelend lesgeven eveneens in te kunnen zetten bij het Papiaments. Ook 
moedertaalonderwijs dient immers taalontwikkelend te zijn.” (p. 37) 
 
Ter verbetering van de onderwijsresultaten acht de EN (p. 37-38) het van belang ‘niet de 
ogenschijnlijke (on)mogelijkheden van de leerling als uitgangspunt te nemen, maar vooral 
de focus te leggen op kwaliteitsverbetering van de leerkracht.’ “Leerkrachten op Bonaire 
moeten leren goed (Nederlandstalig) onderwijs te geven aan voornamelijk Papiamentstalige 
kinderen. Een juiste professionalisering moet ervoor zorgen dat handelingsverlegenheid 
wordt omgezet in handelingsbekwaamheid.” Het gaat daarbij om ontwikkeling van visie en 
attitude, aansluitend bij de voorgestelde koerswijziging,  en ontwikkeling  van vaardigheden
