rijk is te constateren dat er geen nulmetingen zijn verricht in 2010, zodat we voorzichtig
moeten zijn met uitspraken over de gevolgen van 10 oktober 2010. De beperkte beschik-
bare tijd maakte het ook lastig om zelf uitgebreid primaire data te verzamelen. Het scp
heeft zich desondanks ingespannen om in korte tijd nieuwe aanvullende gegevens te ver-
zamelen. De volgende activiteiten zijn ondernomen:
– het houden van een representatieve enquête onder de bevolking van de drie eilanden
(Saba: 146 deelnemers, Sint Eustatius: 202 deelnemers, Bonaire: 401 deelnemers) naar
de beleving van de situatie na de bestuurlijke transitie;
– het houden van zeven intensieve gesprekken met groepen burgers op de eilanden
(zogeheten focusgroepen);
– het voeren van ruim zestig gesprekken met in totaal circa 150 bestuurders, ambtena-
ren, professionals, vertegenwoordigers van maatschappelijke organisaties, onder-
nemers en burgers op de eilanden, over hun ervaringen met de situatie op de eilanden
na de transitie;
– het voeren van gesprekken met circa 100 burgers in de door hen gewenste taal
(Nederlands, Papiaments, Engels) gedurende zes inloopbijeenkomsten met de onder-
zoekers op de eilanden;
– het beschikbaar stellen van een webpagina waarop burgers hun verhaal over en erva-
ringen met de bestuurlijke transitie konden vertellen; hiervan hebben circa 25 burgers
gebruikgemaakt;
– het voeren van gesprekken met inspecteurs belast met het toezicht op de prioritaire
voorzieningen en met ambtelijke vertegenwoordigers van de betrokken ministeries.
Het onderzoek diende een zo feitelijk en objectief mogelijk beeld te geven van ontwikke-
lingen in Caribisch Nederland op de onderscheiden domeinen en van de sociaal-
economische situatie. Daarvoor zijn statistische gegevens, microgegevens (van individuele
personen) en kwalitatieve inzichten onontbeerlijk. Voor de beantwoording van de onder-
zoeksvragen zijn bestaande bronnen ingezet, waaronder statistische informatie, een groot
aantal beleidsdocumenten en informatie van toezichthouders en bij de transitie betrokken
ambtenaren.
Hoe heeft de economische situatie zich ontwikkeld?
Eilandkarakter en schaalgrootte stellen grenzen aan economisch draagvlak
De meeste grondstoffen en andere goederen en producten voor de eilanden moeten van
elders worden aangevoerd. Echter, doordat Bonaire, Sint Eustatius en Saba een (zeer)
beperkte omvang qua oppervlakte en bevolking hebben, zijn er grenzen aan het lokale
(economische) draagvlak en het aanwezige bestedingspotentieel. Als er te weinig gebrui-
kers zijn, is het (financieel) niet aantrekkelijk om de betreffende voorziening aan te bieden,
zowel commercieel als niet-commercieel. Daarnaast speelt ook het aspect van schaal-
grootte en de kostennadelen die hieraan zijn verbonden. Bij een afnemende marktomvang
nemen de gemiddelde kosten per eenheid toe, waardoor een product of dienst (zonder
11 s a m e n v a t t i n g e n s l o t b e s c h o u w i n g
