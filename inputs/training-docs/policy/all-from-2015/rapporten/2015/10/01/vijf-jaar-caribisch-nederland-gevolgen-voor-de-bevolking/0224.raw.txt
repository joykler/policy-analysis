niet gekoppeld (RvdR 2014a: 22). Om die reden is er op dit moment bij het om behoefte aan
ondersteuning op het gebied van automatisering (RvdR 2014a: 28).
Zoals opgemerkt, is het (te) hoge aantal technische sepots van 17% een ander probleem
waar het om mee kampt. Dit hangt enerzijds samen met het onvoldoende kwalitatief
afronden van onderzoeken door de politie, maar heeft anderzijds ook te maken met de
manier waarop bij het parket zaken geregistreerd worden (om 2014). Alle inverzekeringstel-
lingen worden namelijk ingeschreven in het pakketregister, zonder dat men weet of de
zaak tot een succesvolle vervolging kan leiden. Wel beschikt het om inmiddels over een lijst
van vrijgelaten personen en recidiverende personen. Dit maakt een gerichte aanpak van
herhaalcriminaliteit mogelijk.
Al met al wordt het om in Caribisch Nederland door velen erkend als een van de best functi-
onerende onderdelen van de veiligheidsketen. Echter, bij het om werken vrijwel alleen
Europese Nederlanders, die in principe na drie jaar doorstromen naar een andere functie.
Hoewel dit inkapseling en cliÃ«ntelisme kan voorkomen, maakt dit het om ook kwetsbaar.
Ook heeft het om moeite met de instroom van verdachten, die sinds de bestuurskundige
transitie is verdubbeld. Het om vervolgt tegenwoordig weliswaar meer en vaker, maar de
detentiecapaciteit is niet navenant toegenomen met de groei van het aantal vonnissen en
van de bevolking zelf; ook de politie en reclassering blijven naar verhouding achter. De oor-
zaak van deze disbalans ligt niet alleen bij de groei van (zwaardere) misdrijven, verdachten
en veroordeelden, maar ook bij het ontbreken van aanvullend onderzoek en nulmetingen
bij de vaststellingen van de formaties en inrichtingsplannen van de voorzieningen in de
veiligheidsketen. De formaties komen dus van de tekentafel, om met de hoofdinspecteur
veiligheid van de Raad voor de Rechtshandhaving te spreken.
7.5.4 Slachtofferhulp, reclassering en Voogdijraad
Ook in Caribisch Nederland wordt de laatste tijd extra aandacht besteed aan de hulp aan
slachtoffers van misdrijven. Die was zeker niet optimaal. Zo concludeerde de Commissie
evaluatieonderzoek rechtshandhaving Nederlandse Antillen in 2005 dat 84% van de onder-
vraagden op Bonaire, 94% van de ondervraagden op Saba en maar liefst 100% van de
ondervraagden op Sint Eustatius van mening was dat aan de slachtoffers van misdrijven
meer aandacht zou moeten worden geschonken (RvdR 2012a: 26). Nog steeds verloopt de
begeleiding van aangevers en slachtoffers van misdrijven moeizaam en zijn de problemen
aanzienlijk en divers (RvdR 2012a: 9). Dit begint bij de aangifte zelf. Overigens beschikt het
kpcn niet over normen of procedures die aangeven hoe aangevers bejegend moeten wor-
den (RvdR 2012a: 44).
Weliswaar kunnen slachtoffers op alle eilanden fysiek aangifte doen (telefonische of digi-
tale aangiften zijn niet mogelijk; RvdR 2012a: 30), maar niet in alle gevallen is daarvoor een
afgesloten en niet-gehorige ruimte beschikbaar (RvdR 2012a: 8). Terugkoppeling van de
aangifte vindt slechts sporadisch plaats en aangever of slachtoffer worden niet altijd door-
verwezen naar hulpinstanties (RvdR 2012a: 9). Op Bonaire en Sint Eustatius wordt daar-
223 s o c i a l e v e i l i g h e i d
