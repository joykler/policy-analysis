tieve infrastructuur. De schaal van de eilanden brengt verder met zich mee dat het oplei-
dingsaanbod op mbo-niveau beperkt is en dat hoger onderwijs (vrijwel geheel) ontbreekt.
Een andere factor van belang is taal. Voor de meeste leerlingen in Caribisch Nederland is
het Nederlands een vreemde taal (tk 2014/2015c; tk 2014/2015d) en er zijn grote verschillen
tussen de drie eilanden in de mate waarin men het Nederlands beheerst.
Het speciale karakter van de eilanden heeft evenwel niet geleid tot een aangepaste
kwaliteitsnorm. In diverse overleggen met de Kamer heeft de verantwoordelijk staats-
secretaris gezegd vast te willen houden aan de ambitie dat de basiskwaliteit op alle scholen
op de eilanden in 2016 ‘of zo snel mogelijk daarna’ wordt gerealiseerd (tk 2013/2014a;
tk 2014/2015c; tk 2014/2015d).
In deze paragraaf willen we inzoomen op het bijzondere karakter van de eilanden en de
consequenties daarvan voor aanpaste normering of afspraken over de bekostiging en
inrichting van het onderwijs op de eilanden.
Bekostiging
Sinds januari 2011 ontvangen scholen in Caribisch Nederland bekostiging vanuit ocw.
In een algemeen overleg met de Tweede Kamer licht de staatssecretaris toe dat het slechts
in beperkte mate mogelijk is om voor de bekostiging van de scholen op de drie eilanden
aan te sluiten bij de bekostigingssystematiek voor Europees Nederland (tk 2014/2015b;
tk 2014/2015c). Zo ligt het salarisniveau van leerkrachten op de eilanden lager en is de
bekostiging onder meer daarop aangepast. Scholen die leraren uit Europees Nederland
willen aantrekken, kunnen slechts een lager salaris bieden dan deze leraren gewend zijn.
Een andere reden om af te wijken in de bekostigingssystematiek is het ontbreken van de
benodigde gegevens op de eilanden. Scholen in Europees Nederland krijgen bijvoorbeeld
extra middelen voor leerlingen van ongeschoolde of laagopgeleide ouders, maar gegevens
over het opleidingsniveau van ouders op de eiland zijn niet bekend.
Uitgangspunt in de bekostiging is dat zo veel mogelijk wordt aangesloten bij de
Nederlandse systematiek, maar tegelijkertijd tegemoetgekomen wordt aan de lokale
situatie op de eilanden.
In 2014 is er een bekostigingsonderzoek voor het voortgezet onderwijs uitgevoerd
(tk 2014/2015c). De aanpassingen als gevolg van deze analyse worden vanaf 2015 inge-
voerd. De conclusie van de analyse luidt dat de hoogte van de bekostiging op hoofdlijnen
vergelijkbaar is met die in Europees Nederland. Scholen zijn er bij de transitie financieel
niet op achteruitgegaan en een paar maal is de bekostiging naar boven aangepast.
Op sommige punten zou de bekostiging in Caribisch Nederland ruimhartiger zijn, zoals bij
het hanteren van de parameters voor ondersteuning en onderwijsachterstanden. Zeer
recentelijk is de bekostiging van het primair onderwijs door het departement geanalyseerd
aan de hand van de jaarverslagen over de afgelopen jaren; op basis hiervan is de hoogte
van de structurele bekostiging bepaald vanaf 2016.
Zowel in Europees als in Caribisch Nederland wordt voor de bekostiging van scholen in het
primair en voortgezet onderwijs rekening gehouden met de leerlingenpopulatie, de
130 o n d e r w i j s
