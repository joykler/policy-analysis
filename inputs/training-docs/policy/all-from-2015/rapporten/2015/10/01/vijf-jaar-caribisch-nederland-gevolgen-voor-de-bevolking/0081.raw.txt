behoeften in de algemene bestedingsbelasting, een verlaging van de accijns op ben-
zine vanwege het ontbreken van openbaar vervoer op de eilanden en een vrijstelling in
de vastgoedbelasting van 50.000 dollar voor tweede woningen van natuurlijke
personen.
– Het tweede gedeelte van het pakket aan maatregelen heeft als doelstelling een impuls
aan de economie van de eilanden te geven. Vanwege de verwachte hoge opbrengst
van de vastgoedbelasting wordt het tarief van de vastgoedbelasting verlaagd van 1,0%
naar 0,8%, het percentage dat in het oorspronkelijke wetsvoorstel was opgenomen.
Omdat de hotelsector een belangrijk onderdeel van de eilandeconomie is, wordt ter
stimulering het tarief van de vastgoedbelasting voor de hotelsector gehalveerd van
0,8% naar 0,4%. Voor de jaren 2011 t/m 2014 zijn deze tarieven tijdelijk met additio-
neel 0,2% verlaagd, zodat voor de hotelsector over die jaren een effectieve druk van
0,2% gold en voor overige onroerende zaken 0,4%.
– Ten slotte zal er een investeringsfaciliteit in de vastgoedbelasting worden opgenomen.
De waardestijging van onroerende zaken door investeringen (nieuwbouw, renovatie,
uitbreiding) zal voor vijf jaar vrijgesteld worden van de vastgoedbelasting.
In de daaropvolgende jaren zijn ook andere maatregelen genomen om het belastingstelsel
verder aan te scherpen en te optimaliseren. In verschillende brieven aan de Tweede Kamer
worden de doorgevoerde wijzigingen benoemd en nader toegelicht. Voorbeelden hiervan
zijn verhogingen van de belastingvrije som in de loon- en inkomstenbelasting en de ver-
hoging van de vrijstelling aan de voet van de vastgoedbelasting voor tweede woningen en
– mede om de sociale huursector tegemoet te komen – voor verhuurde woningen naar
70.000 dollar (tk 2013/2014a). Voorts is – vanaf 2015 – de effectieve druk van de vastgoed-
belasting voor overige onroerende zaken verlaagd naar 0,7% (de druk van 0,4% voor de
hotelsector is gehandhaafd).
De Kamer van Koophandel op Bonaire heeft aandacht gevraagd voor een belasting-
probleem bij grootschalige investeringen naar aanleiding van de mogelijke vestiging van
een nieuw hotel (brief van 9 oktober 2014). Het betreft de zogenaamde integratieheffing in
de abb, waarbij een tarief van 8% wordt geheven over de waarde van een bouwwerk in het
economisch verkeer. Dit zou volgens de Kamer van Koophandel potentiële investeerders,
waaronder de betrokken hotelgroep, afschrikken.
2.6.2 Prijsontwikkeling en koopkracht
Gemaakte afspraken
Met het oog op de koopkracht op de eilanden is bij de totstandkoming van het nieuwe
fiscale stelsel voor Caribisch Nederland de afspraak gemaakt om eventuele extra belasting-
opbrengsten terug te sluizen (tk 2013/2014b). Om ervoor te zorgen dat niemand er in inko-
men op achteruitging, zijn bij de voorbereidingen van het nieuwe belastingstelsel zoge-
80 e c o n o m i e
