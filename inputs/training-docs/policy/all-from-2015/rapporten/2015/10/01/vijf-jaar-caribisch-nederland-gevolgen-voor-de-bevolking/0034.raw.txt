Hoge kosten voor transport
Omdat de eilandbewoners van Saba en Sint Eustatius voor vervoer naar elders afhankelijk
zijn van één vliegtuigmaatschappij (Winair) en de prijzen van de tickets, inclusief toeslagen
en heffingen, erg hoog zijn, komen veel mensen bijna niet meer van hun eiland af. Inkopen
doen op Sint Maarten is er voor velen niet meer bij.
Hoge voedselprijzen, ongezond eetpatroon
De voedselprijzen zijn bijzonder hoog. Verse producten zijn voor veel mensen onbetaal-
baar, ook al omdat er nauwelijks of niet groenten en fruit op de eilanden zelf worden ver-
bouwd. Het eetpatroon is erg eenzijdig hoogcalorisch (veel vet en koolhydraten) en weinig
gebalanceerd. Dit slechte eetpatroon leidt tot een toenemend aantal mensen met (ernstig)
overgewicht en daarmee gepaard gaande ziektebeelden als diabetes, hart- en vaatziekten
en gewrichtsklachten. De zorgconsumptie op de eilanden is relatief hoog. Het is voor vele
burgers financieel niet mogelijk medische kosten die niet (meer) in het zorgpakket zitten,
zelf te betalen. Sinds 1 januari 2015 zijn de tandarts en de fysiotherapie uit het pakket.
Omdat de mensen zich niet aanvullend kunnen verzekeren, dreigen er volksgezondheids-
problemen. Ook de zorgprofessionals zijn hierover verbolgen.
Verschillen per eiland
De sociale gevolgen van de armoede zijn zichtbaar op alle eilanden. Het is niet aan te geven
of de ernst van de problemen verschilt tussen de eilanden. De meer geïsoleerde ligging en
de kleine schaalgrootte van Saba en Sint Eustatius maken het voor de bewoners aldaar
moeilijker dan die op Bonaire om uit de armoede te geraken. De arbeidsmarkt is klein op
die eilanden, de economische structuur is kwetsbaar en alternatieve inkomsten zijn moei-
lijk te realiseren. De sociale problematiek en in het bijzonder de problemen voor kinderen
en jongeren worden op Sint Eustatius verhoudingsgewijs het meest ernstig ervaren, de kin-
derrechten lijken daar veelvuldig geschonden te worden. Zo is de dominante seksuele
moraal schadelijk voor kinderen en is, volgens burgers en hulpverleners, de afgelopen
jaren de jeugdprostitutie toegenomen. Op Saba lijkt meer sprake te zijn van stille armoede,
wat niet wil zeggen dat er minder armoede is. Op Bonaire is het negatieve sentiment naar
Nederland daarentegen sterker dan op de andere twee eilanden.
Slotbeschouwing
Het beeld dat uit dit rapport naar voren komt, is wisselend positief en negatief. Op som-
mige terreinen van overheidszorg is grote vooruitgang geboekt, maar op sociaal-
economisch gebied is de situatie op de eilanden duidelijk verslechterd. Met name de kos-
ten van levensonderhoud zijn sterk gestegen; dit heeft grote invloed op het dagelijks leven
van de bewoners, heeft nieuwe sociale problemen opgeroepen en bestaande sociale pro-
blemen versterkt. De verslechtering van de sociaaleconomische situatie overschaduwt niet
alleen feitelijk, maar ook in de beleving van de bewoners de goede stappen die zijn gezet
op het gebied van gezondheidszorg, onderwijs en veiligheid. Opmerkelijk is namelijk dat
33 s a m e n v a t t i n g e n s l o t b e s c h o u w i n g
