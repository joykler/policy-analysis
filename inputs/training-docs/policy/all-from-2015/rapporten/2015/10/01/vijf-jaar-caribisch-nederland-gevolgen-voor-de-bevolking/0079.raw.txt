gekomen in overleg met en met instemming van de eilandbesturen van Caribisch
Nederland (bzk 2014a) (zie ook verderop onder Effecten).
Lokale belastingen
Naast het nieuwe stelsel van rijksbelastingen worden met de invoering van de Wet finan-
ciën openbare lichamen Bonaire, Sint Eustatius en Saba (hierna: FinBES) ook de lokale
10
belastingen aangepast. De FinBES geldt voor alle drie de eilanden. Het lokale belasting-
stelsel wordt een gesloten stelsel en de eilanden kunnen zelf beslissingen nemen over het
al dan niet invoeren van lokale belastingen zoals opgesomd in de FinBES. De FinBES noemt
de volgende belastingen die als eilandbelasting kunnen worden geheven:
– grondbelasting;
– opcenten vastgoedbelasting;
– toeristenbelasting;
– verhuurbelasting motorrijtuigen;
– motorrijtuigenbelasting;
– parkeerbelastingen;
– hondenbelasting;
– reclamebelasting;
– precariobelasting;
– havenbelastingen;
– rechten (retributierechten en leges).
Wanneer een belasting niet in bovenstaande opsomming voorkomt, mag deze niet worden
geheven door de eilanden. Uitgangspunt van de FinBES is dat een deel van de inkomsten
van de eilanden uit lokale belastingen komt. De in de FinBES opgesomde lokale belastin-
gen zijn in grote lijnen alle in 2010 in Caribisch Nederland bestaande eilandbelastingen en
de grondbelasting. Omdat over een deel van de onroerende zaken geen grondbelasting
meer maar wel vastgoedbelasting wordt geheven heeft Bonaire ter compensatie besloten
om opcenten te heffen over de hoofdsom van de vastgoedbelasting. Op Saba wordt door
de lokale overheid een toeslag op de benzine geheven.
Tabel 2.5 vertoont het verloop in opbrengsten van de lokale heffingen voor de drie eilan-
den. Op Sint Eustatius zijn de lokale heffingen van jaar tot jaar gestegen. Daarentegen is
het beeld voor zowel Bonaire als Saba wisselend. Voor alle drie de eilanden is de
motorrijtuigenbelasting voor de lokale overheid de belangrijkste inkomstenbron uit lokale
heffingen, op de tweede plaats gevolgd door de zogenaamde logeergastenbelasting.
78 e c o n o m i e
