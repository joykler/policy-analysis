bestuurlijk overleg van 31 januari 2008 is besloten dat er normen zullen worden opgesteld
ter bepaling van het ‘een binnen Nederland aanvaardbaar voorzieningenniveau’. In de
periode die volgde, zijn deze normen evenwel niet nader (getalsmatig) omschreven.
Wel zijn er bij dit bestuurlijk overleg afspraken gemaakt over te ondernemen stappen.
Het volgende overzicht geeft deze stappen weer.
– Er wordt een publieke zorgverzekering uitgewerkt. Deze zal ingaan op 1 januari 2011 en
omvat vergoeding van ziektekosten inclusief awbz voor alle inwoners van Caribisch
Nederland.
– Voor het zorgaanbod (gebouwen en inventaris) wordt een prioriteitenoverzicht van
investeringen opgesteld.
– De mogelijkheden voor de noodzakelijk elders in te kopen zorg in de omringende lan-
den (de medische uitzendingen) worden verkend.
– Het ministerie van vws zal de formulering van een langetermijnhuisvestingsplan (lthp)
voor de bes financieren.
– In het kader van de infectieziektebestrijding zal Nederland zich inzetten om Caribisch
Nederland te laten voldoen aan de eisen die de International Health Regulations hier-
aan stellen.
Bij de sociale zekerheid is legislatieve terughoudendheid betracht. Het Nederlandse stelsel is
niet als uitgangspunt genomen, omdat invoering van dit stelsel een aanzuigende werking
zou hebben op de eilanden en de concurrentiepositie van de eilanden ernstig zou verzwak-
ken. De rijksoverheid heeft daarom bij de staatkundige transitie het binnen Nederland aan-
vaardbare socialezekerheidsniveau gelijkgesteld aan het stelsel dat reeds van kracht was in
Caribisch Nederland. Wel zijn de ouderdoms- en arbeidsongeschiktheidsuitkeringen per
1 januari eenmalig fors verhoogd op een niveau, dat nog steeds aanzienlijk lager is dan in
Europees Nederland.
Verdere verbeteringen van het wettelijk minimumloon en de daaraan gekoppelde uit-
keringen dienen volgens de minister van szw plaats te vinden binnen de randvoorwaarden
van economische draagkracht, evenwichtige sociale verhoudingen en budgettaire ruimte.
De gemaakte afspraken op het terrein van arbeid en sociale zekerheid zijn hoofdzakelijk
terug te vinden de besluitenlijsten van de conferentie in 2006 en de bestuurlijke overleg-
gen in 2008 (31 januari, 18 juni en 20 november), 2009 (3 november) en 2010 (18 april). In de
meeste gevallen zijn de latere afspraken een aanvulling op of een nadere uitwerking van de
eerder gemaakte afspraken. In een enkel geval is er een accentverschuiving te zien in de
loop der jaren. Dan gaat het met name om de vraag in hoeverre ofwel de situatie op de
eilanden voor de transitie, ofwel de situatie in Europees Nederland als uitgangspunt dient
voor de nieuwe regelgeving. De algemene bepaling in de slotverklaring van 2006 stelt dat
in principe de Nederlands-Antilliaanse wetgeving van kracht zal blijven. De besluitenlijst uit
2008 vermeldt echter dat de onderstand in Caribisch Nederland zal aansluiten op de rege-
ling voor de bijstand in Europees Nederland. In 2009 wordt hier ten aanzien van de hoogte
van de uitkering weer van afgeweken.
15 s a m e n v a t t i n g e n s l o t b e s c h o u w i n g
