Hoe heeft de fysieke infrastructuur zich ontwikkeld?
In de periode na 10 oktober 2010 is veel aandacht uitgegaan naar de aanwezige (fysieke)
infrastructuur op Sint Eustatius, Saba en Bonaire. Daarbij is vanuit de diverse overheids-
geledingen gekeken naar de kwaliteit, beschikbaarheid en het prijsniveau van de verschil-
lende infrastructurele voorzieningen. Met deze bestuurlijke aandacht wordt erkend dat
afdoende infrastructurele voorzieningen belangrijk zijn voor het goed functioneren van de
eilanden. Voor de luchthavens heeft dit geresulteerd in het opstellen van masterplannen.
Daarnaast zijn ook op andere terreinen nieuwe plannen ontwikkeld, waaronder plannen
voor de verduurzaming en het verhogen van de leveringszekerheid van de energie-
voorzieningen en voor het verbeteren van de watervoorziening. Nederland heeft bij-
gedragen aan de financiering van de planvorming en heeft hiervoor ook inhoudelijke des-
kundigheid geleverd.
Voor de uitvoering van de plannen draagt Nederland financieel vooral in randvoor-
waardelijke zin bij. Zo is Nederland voor de luchthavens bereid om de noodzakelijke inves-
teringen in veiligheid te betalen, maar wordt de bouw van een nieuwe terminal gezien als
een eigen verantwoordelijkheid van de eilanden. Dat is een bestuurlijke keuze. Van meer
fundamentele aard zijn de discussies omtrent achterstallig onderhoud van de infrastructu-
rele voorzieningen en de verdeling van de daarbij aanwezige verantwoordelijkheden.
Dit speelt met name rondom de kwaliteit en het onderhoud van de wegen, hetgeen een
eilandelijke verantwoordelijkheid is. Al in eerdere studies is geconstateerd dat de beschik-
baar gestelde middelen niet voldoende zijn.
Bij de discussies over de verdeling van verantwoordelijkheden speelt mee dat er voor de
eilanden geen sprake is van een kapitaaldienst om de financiering van investeringen te
regelen en dat afdoende reserves ontbreken. Daarbij komt dat de Wet FinBES eisen stelt
aan een (sluitende) begroting. In combinatie met de zeer beperkte financiÃ«le ruimte zorgen
deze eisen ervoor dat de eilanden hun verantwoordelijkheid met betrekking tot de nood-
zakelijke investeringen in infrastructuur niet kunnen nakomen.
Voor met name de bevolking, maar ook de bedrijven op de eilanden speelt mee dat de tot
nu toe verrichte inspanningen vooral achter de schermen zijn verricht en daardoor voor het
publiek (nog) niet goed zichtbaar zijn. Veel van de gemaakte plannen zijn pas onlangs in
uitvoering genomen of zijn nog niet verder gekomen dan de tekentafel. Om daadwerkelijk
resultaat te zien, is derhalve nog het nodige geduld vereist. Dat is zeker niet ongewoon
voor de realisatie van fysieke projecten, waaronder infrastructuur; de periode tussen plan-
vorming en uitvoering neemt meestal vele jaren in beslag, wat niet vreemd is gezien de
vereiste investeringen en de vele (deel)belangen die kunnen spelen. Goede en adequate
voorlichting naar het publiek vanuit de verschillende betrokken (lokale en centrale) over-
heden kan hierbij uiteraard helpen.
13 s a m e n v a t t i n g e n s l o t b e s c h o u w i n g
