‘legislatieve terughoudendheid’ (zie bv. Slotverklaring 2006). De afwijkende situatie in
Caribisch Nederland maakt volgens het ministerie van szw de invoering van de
Nederlandse wetgeving op het terrein van inkomen en sociale zekerheid complex.
De sociaaleconomische omstandigheden op de eilanden wijken af van die in Europees
Nederland. Zo is vanwege het feit dat vooral met specifieke landen handel wordt gedreven,
gekozen om de dollar in te voeren en niet de euro. De arbeidsmarkt kent vanwege het
insulaire karakter een heel andere dynamiek dan die in Europees Nederland. Het gemid-
deld lage opleidingsniveau van de potentiële beroepsbevolking (zie ook hoofdstuk 4)
maakt dat vraag en aanbod niet altijd goed op elkaar aansluiten. Arbeidsbemiddeling zoals
die in Nederland door uwv en gemeenten wordt uitgevoerd, is vanwege de zeer geringe
aantallen complex (IdeeVersa 2012). Ook lagen voor de transitie de lonen lager dan in
Europees Nederland. Wanneer de hoogte van de uitkeringen en het minimumloon gelijk
zou worden getrokken met die in Nederland, zou dat een aanzuigende werking kunnen
hebben en zou het socialezekerheidsstelsel mogelijk te weinig prikkelwerking hebben om
mensen te stimuleren aan het werk te gaan. De voorlichting van de Raad van State inzake
de hervorming van de staatkundige verhoudingen van de Antilliaanse eilanden binnen het
Koninkrijk, waarschuwde al in 2006 dat het onverkort overhevelen van de Nederlandse
regelgeving mogelijk ontwrichtend zou werken op de sociale en economische infrastruc-
tuur (tk 2006/2007: 21 en 24). De lokale economieën zullen met een binnen Nederland
aanvaardbaar voorzieningenniveau moeten kunnen schragen. Het werd, kortom, niet van-
zelfsprekend gevonden dat de Nederlandse wetten op het terrein van sociale zekerheid
onverkort zouden worden toegepast op Caribisch Nederland.
6.5 Situatie na de transitie
In het algemeen wordt in de beschikbare documenten erkend dat er op het terrein van
economische ontwikkeling en sociale zekerheid nog diverse problemen spelen (bv. olb
2014; ols 2014). In het meerjarenprogramma zijn onder meer de thema’s economische
ontwikkeling en de bestrijding van armoede als speerpunten benoemd. Of deze problema-
tiek ondanks of dankzij de veranderingen per 10 oktober 2010 speelt, is vaak moeilijk vast
te stellen. Bij de transitie zijn diverse wetten ingevoerd en is een aantal belangrijke stappen
genomen, zoals het vaststellen van een minimumloon, het beschikbaar stellen van onder-
standsuitkering, het vaststellen van de aov en de jaarlijkse indexatie hiervan. Niettemin
blijven de problemen op het terrein van arbeid en armoede aandacht vragen. Omdat de
economische situatie en de arbeidsmarkt op de eilanden dusdanig verschillen van die van
Europees Nederland, is er niet voor gekozen de sociale zekerheid gelijk te trekken met
Europees Nederland; op het terrein van werk en inkomen is vooral de Nederlands-
Antilliaanse wetgeving overgenomen. In het navolgende bespreken we de situatie per
onderwerp.
185 a r b e i d , i n k o m e n e n s o c i a l e z e k e r h e i d
