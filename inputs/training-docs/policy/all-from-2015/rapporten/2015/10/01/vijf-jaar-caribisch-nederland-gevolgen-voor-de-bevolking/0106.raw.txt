als Caribisch Nederland. De minister heeft echter geen directe bevoegdheden ten aanzien
van de energievoorziening.
Op 10 oktober 2010 trad de Wet elektriciteitsconcessies bes in werking; deze geeft de
bestuurscolleges van de eilanden diverse bevoegdheden. De wet vervangt de Antilliaanse
wet Landsverordening elektriciteitsconcessies, maar is qua inhoud vrijwel daaraan gelijk.
De openbare lichamen kunnen eisen stellen aan het bouwen, aanleggen of in gebruik heb-
ben van inrichtingen voor de productie van elektriciteit met het doel die elektriciteit te
leveren en kunnen concessies afgeven aan energiebedrijven. Via die concessies kunnen
voorwaarden gesteld worden aan bedrijven. In de wet is tevens vastgelegd dat het
bestuurscollege de hoogte van de tarieven van elektriciteit voor consumenten vaststelt.
Elektriciteit dient aan internationale kwaliteitseisen te voldoen, waaronder eisen voor leve-
ringszekerheid. Door de beperkte schaalgrootte op de drie eilanden is scheiding tussen
productie en levering niet altijd mogelijk.
Ieder jaar zijn er wijzigingen doorgevoerd met betrekking tot de afspraken van 2010.
Onderwerp van deze afspraken zijn met name het tegengaan van de tariefstijging van ener-
gie op Bonaire en de onafhankelijke productie en verduurzaming van energie op Saba en
Sint Eustatius. Met het oog op de problematiek rond de elektriciteitsvoorziening op
Bonaire, is in 2012 een nieuw wetsvoorstel opgesteld. Dit beoogt een regulerend kader te
verschaffen, waardoor de kwaliteit, betrouwbaarheid en betaalbaarheid van de productie
en distributie van elektriciteit en drinkwater verbeterd worden.
In het Meerjarenprogramma 2015-2018 is dit als volgt vastgelegd:
Het kabinet zet zich in om door middel van exploitatie- en investeringssubsidies de kosten van basis-
voorzieningen als water en energie voor zover ze samenhangen met schaalnadelen van de netwerken
gelijk te trekken met Europees Nederland.
3.5.3 Realisatie en knelpunten
De minister is verantwoordelijk voor een betrouwbare, betaalbare en schone energie-
voorziening in Caribisch Nederland.
Betrouwbaarheid
Op Bonaire vindt veel stroomuitval plaats. Sinds 2010 is er elk jaar meer stroomuitval
geweest. Ook is de totale duur van de stroomuitvallen opgelopen. In 2012 bereikte de
stroomuitval zijn hoogtepunt. Voor de oorzaak werd gewezen naar het geschil tussen
9
Ecopower en web, en naar de aanwezige infrastructuur.
Op Saba is het aantal stroomonderbrekingen sinds 2010 ongeveer gelijk gebleven, met als
uitzondering het jaar 2012, toen het aantal (vooral kortstondige) stroomonderbrekingen
hoger was dan normaal. Voor Sint Eustatius zijn hierover geen gegevens bekend.
105 f y s i e k e i n f r a s t r u c t u u r
