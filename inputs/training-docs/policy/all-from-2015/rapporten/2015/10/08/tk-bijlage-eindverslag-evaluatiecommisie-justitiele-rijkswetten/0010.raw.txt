5 
 
inachtneming van de Evaluatieopdracht heeft de Evaluatiecommissie, op een voorstel daartoe 
van de onderzoekers, de vragen vastgesteld die in de eerste fase van het onderzoek zijn 
gesteld door middel van de schriftelijke vragenlijsten. Naar aanleiding van de respons hierop 
heeft de Evaluatiecommissie op voorstel van de onderzoekers besloten tot het organiseren 
van zogeheten ‘focusgroepen’. Hierin is de gelegenheid te baat genomen inbreng te verkrijgen 
van personen en instellingen die de effecten van deze wetten in hun dagelijkse praktijk 
ervaren, zonder dat zij werkzaam zijn bij de instellingen waarop de Rijkswetten betrekking 
hebben, alsmede van vertegenwoordigers van de ‘civil society’ (zoals Raden van Kerken, 
10
Kamers van Koophandel, etc.). Vooral in deze laatstgenoemde focusgroepen is nadrukkelijk 
aan de orde gekomen welke meningen over de (toepassing van) de Rijkswetten leven onder 
de burgers die konden worden gerekend tot de achterban van deze organisaties. Daarnaast 
heeft de Evaluatiecommissie in overleg met de onderzoekers vastgesteld welke 
aandachtspunten in de tweede fase van het onderzoek (de interviewronde) centraal zouden 
staan. Om nadere verbinding tussen de Evaluatiecommissie en de onderzoekers te 
bewerkstelligen, hebben leden van de Evaluatiecommissie actief deelgenomen aan de onder 
leiding van de onderzoekers afgenomen interviews met de politiek en bestuurlijk 
verantwoordelijken, alsmede met de leidinggevenden van de verschillende instellingen 
waarop de Rijkswetten betrekking hebben. Nadere verbinding tussen onderzoekers en 
Evaluatiecommissie kwam evenzeer tot stand via een door de Evaluatiecommissie ingestelde 
begeleidingscommissie, waarin een aantal leden van de Evaluatiecommissie eveneens zitting 
hadden. 
Ter afbakening van taken en verantwoordelijkheden tussen onderzoeksgroep en 
Evaluatiecommissie, kan als vuistregel worden gehanteerd dat de onderzoeksgroep 
verantwoordelijk is voor de bevindingen ten aanzien van het functioneren van de Rijkswetten 
in de praktijk, maar dat het aan de Evaluatiecommissie is geweest aan deze bevindingen 
conclusies te verbinden en – waar nodig en mogelijk – aanbevelingen ter verbetering te doen. 
 
1.4 Nadere invulling evaluatieopdracht 
De uiteindelijke Evaluatieopdracht heeft aanvankelijk geresulteerd in een door de 
Evaluatiecommissie vastgesteld Plan van Aanpak waarin het onderzoek op verschillende 
wijzen wordt ingebed en uitgewerkt. Zo vertrekt dit Plan van Aanpak vanuit één 
11
onderzoeksdoel. Dit onderzoeksdoel is vervolgens onderverdeeld in vier subdoelen. 
                                                           
10
 Zie paragraaf 2.3 van de onderzoeksbijlage. 
11
 Inzicht verkrijgen in de werking in de praktijk van de genoemde (consensus)rijkswetten ten aanzien van: 
- de toepassing van de wetten door de relevante uitvoerders daarvan en/of toezichthouders daarop; 
- de doelmatigheid en doeltreffendheid van deze toepassing; 
- effecten van deze toepassing en mogelijke (onvoorziene) knelpunten;
