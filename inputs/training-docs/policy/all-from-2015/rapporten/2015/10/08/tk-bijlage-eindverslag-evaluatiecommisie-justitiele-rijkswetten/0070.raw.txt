24 
 
geworden van Koninkrijksbrede parlementaire besprekingen. Om die reden is dit onderwerp 
in de tweede fase van het onderzoek verder buiten beschouwing gelaten. 
 
2.3 Focusgroepen 
Anders dan oorspronkelijk voorzien in de Startnotitie en het Plan van Aanpak, is de eerste fase 
van het onderzoek niet louter uitgevoerd door middel van schriftelijke vragenlijsten en 
dossieronderzoek. In overleg met begeleidings- en Evaluatiecommissie is besloten eveneens 
over te gaan tot het organiseren van zogeheten 'focusgroepen'. 
De opzet was dat in deze focusgroepen van gedachten zou worden gewisseld met 
verschillende participanten die vanwege hun functie of positie in de samenleving inzicht 
kunnen verschaffen in het functioneren van de Rijkswetten en daarmee gepaard gaande 
maatschappelijke gevolgen. Een focusgroep als deze voegt in zoverre iets toe aan de 
vragenlijsten en de meer formele interviews dat zij de mogelijkheid biedt: 
1. input te krijgen van belanghebbenden bij wie het toesturen van vragenlijsten (om wat 
voor reden dan ook) geen geschikte manier van benaderen is gebleken; 
2. additionele informatie te verkrijgen vanuit andere bronnen dan de direct betrokkenen; 
3. inzicht te krijgen in de sociaal-maatschappelijke gevolgen van de Rijkswetten, door 
middel van input van maatschappelijke organisaties die geacht kunnen worden de 
51
opvattingen van grotere groepen burgers te representeren. 
Een focusgroep duurde steeds ongeveer 2 uur. In de meeste gevallen zijn de vragen op 
voorhand aan participanten toegezonden. Uiteindelijk zijn 24 focusgroepen gehouden. Hierin 
52
is gesproken met 58 participanten. Te denken valt daarbij aan vertegenwoordigers van: 
 
- de civil society (zoals Raden van Kerken, Kamers van Koophandel, 
toeristenorganisaties); 
- (politie)vakbonden; 
                                                           
51
 Hoewel het de bedoeling was gedurende de focusgroepen steeds met verschillende participanten om tafel 
te zitten, is in de praktijk zo nu en dan gekozen voor een interview met een enkele participant. De redenen 
hiervoor waren divers. Vaak hield dit verband met aspecten van beschikbaarheid van participanten en 
planning; soms met aspecten van vertrouwelijkheid. In een enkel geval ontstond een interview uit een 
geplande focusgroep vanwege enkele 'last minute' afzeggingen. 
52
 Het merendeel van de focusgroepen is georganiseerd in de week van 18 mei 2015. De focusgroepen in 
Saba en Sint Eustatius hebben - omwille van logistieke redenen - plaatsgevonden in dezelfde periode als de 
verdiepende interviews gedurende de tweede fase van het onderzoek.
