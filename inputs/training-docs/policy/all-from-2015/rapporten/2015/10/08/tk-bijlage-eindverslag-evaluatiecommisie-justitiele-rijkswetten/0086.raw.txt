40 
 
- het afleggen van verantwoording aan de Ministers van Justitie over het beheer van de 
rechterlijke macht en de wijze waarop de begroting is uitgevoerd; 
- aanstelling en ontslag van gerechtsambtenaren en buitengriffiers op voorstel van het 
hofbestuur alsmede de uitoefening van overige bevoegdheden die voortvloeien uit de 
72
hoedanigheid van bevoegd gezag. 
Niet in de wet, maar wel in de memorie van toelichting daarbij,  is opgenomen het streven 
naar 'Caribisering'. De memorie van toelichting stelt dat het beleid om meer leden van het hof 
afkomstig te laten zijn uit het Caribische deel van het Koninkrijk zal worden voortgezet. Dit 
betekent dat hiermee bij de instroom van rechterlijke ambtenaren in opleiding en de 
73
benoeming van leden "terdege rekening [zal] worden gehouden". 
 
4.1.2 Algemene impressie 
De Rw GHvJ en de daarop gebaseerde algemene maatregelen van (rijks)bestuur zijn in 
beginsel volledig geïmplementeerd. Voor het GHvJ betekent dit vooral dat – anders dan 
voorheen – is voorzien in een eigen rechtspersoonlijkheid van het hof, in de introductie van de 
Beheerraad en het hofbestuur en dat de financieringssystematiek van het hof gewijzigd is. Dat 
laatste geschiedde voor een belangrijk deel met de totstandkoming van het Rijksbesluit 
financiering Gemeenschappelijk Hof van Justitie (verder Rb financiering GHvJ). Het hierin 
neergelegde bekostigingsmodel geldt als uitgangspunt voor de financiering van het hof. De 
naleving van met name dit Rijksbesluit is een belangrijk punt van aandacht (zie hieronder), 
maar in algemene zin kan worden gesteld dat de Rijkswet functioneert zoals voorzien. Uit alle 
fasen van het onderzoek komt naar voren dat over het algemeen tevredenheid bestaat over 
de juridische kwaliteit, de onpartijdigheid en de onafhankelijke positie van het hof. Of de Rw 
GHvJ hieraan in positieve zin heeft bijgedragen, wordt verschillend beoordeeld aangezien 
respondenten, participanten en geïnterviewden aangeven dat het hiermee ook voor de 
totstandkoming van de Rijkswet niet slecht gesteld was. Er is in ieder geval geen signaal 
opgevangen dat de Rw GHvJ op dit vlak voor verslechtering zou hebben gezorgd. 
 
4.1.3 Aandachtspunten 
Zoals aangegeven in hoofdstuk 2 is naar aanleiding van de eerste fase van het onderzoek - en 
dan vooral naar aanleiding van de respons op de schriftelijke vragenlijsten - in overleg met de 
                                                           
72
 TK 32017 nr. 3, p. 20-21. 
73
 TK 32017 nr. 3, p. 14.
