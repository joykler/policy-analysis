68 
 
De implementatie van onderlinge regelingen in landswetgeving blijft met name voor Curaçao 
een punt van aandacht. De concept-Politieregeling 2012 is nog niet in werking getreden. Voor 
Caribisch Nederland heeft implementatie plaatsgevonden via de Veiligheidswet BES. Sint 
Maarten heeft inmiddels een Landsverordening Politie, hoewel deze met name door 
respondenten in de schriftelijke vragenronde als ontoereikend wordt ervaren. Met 
uitzondering van Caribisch Nederland is het in het verloop van het onderzoek onmogelijk 
gebleken voor de diverse landen te achterhalen van welke specifieke regelingen de 
implementatie ontbreekt dan wel in welk stadium van het wetgevingsproces eventueel 
aanhangige implementatieregelgeving zich bevindt. Het belang van goede – digitale -  
ontsluiting van wetgeving en parlementaire documentatie kan hierdoor niet sterker worden 
benadrukt.  
Op grond van artikel 45 Rw Politie dient elk korps een integriteitsbeleid te voeren en een 
gedragscode voor goed ambtelijk handelen op te stellen. Er is bij alle korpsen (geschreven of 
ongeschreven) integriteitsbeleid. Met uitzondering van de Landsrecherche op Sint Maarten, 
wordt geen gebruik gemaakt van korpsspecifieke gedragscodes. Het KPCN verwijst naar de 
gedragscode van de Rijksdienst Caribisch Nederland (RCN), KPC naar het justitiebrede 
'zakboek gedragscode integriteit' en KPSM naar de integriteitscode van het Land Sint Maarten. 
Ook wordt in dit verband verwezen naar basisnormen voor integriteit in het Besluit 
Rechtspositie KPNA 2000 en naar de beroepscode van het KPNA (het 'rode boekje’). Alle 
korpsen kennen een functionaris (steeds bij het Bureau Interne Zaken) die is belast met de 
implementatie van het integriteitsbeleid en het organiseren van interne c.q. disciplinaire 
onderzoeken. Sint Maarten heeft sinds eind 2014 een Tuchtcommissie, die direct onder de 
korpschef ressorteert. Aan de bevindingen van de betreffende functionaris van het Bureau 
Interne Zaken wordt binnen de korpsen op verschillende wijzen bekendheid gegeven: 
opgelegde disciplinaire maatregelen worden intern gepubliceerd (KPC), ook worden 
overtredingen bij de ochtendbriefing besproken (KPSM). Integriteit maakt bij alle korpsen vast 
onderdeel uit van de functioneringsgesprekken, zij het dat wordt opgemerkt dat bij het KPC 
functionerings- en beoordelingsgesprekken feitelijk sinds 2010 niet meer hebben 
plaatsgevonden. Vanaf 2015 gaat dit weer gebeuren, zo wordt gesteld. Alle korpsen bieden 
cursussen op het gebied van integriteit aan. Tussen 2010 en 2012 zijn er binnen het KPC in 
samenwerking met de vakbond workshops 'managen van integriteit' georganiseerd, waaraan 
massaal werd deelgenomen. 
Gezien de diversiteit en de bestaande onduidelijkheid is het niet verwonderlijk dat weinig 
zicht bestaat op de vraag of gedragscodes überhaupt worden nageleefd, hetgeen te maken 
zou hebben met gebrek aan bewustwording en handhaving. Ook wordt bij het KPC de invloed 
van de vakbonden genoemd waar het gaat om het niet-handhaven. Veel politieambtenaren 
zouden lid zijn van drie vakbonden tegelijk en men zou hen niet aanpakken om gedoe te
