28 
 
Hoewel er ook onder hen zijn die de situatie sinds 2010 (sterk) verbeterd achten, wordt de 
staat van de rechtshandhaving door hen eerder als 'onvoldoende' beoordeeld, in het bijzonder 
waar het gaat om problematiek rondom 'ondermijning' en de verdenkingen die onder 
sommigen bestaan van vermenging van de onderwereld en de bovenwereld. 
Het optimisme is voorzichtig. Dit kan mede worden verklaard door de omstandigheid dat het 
evaluatietraject de facto is aangevangen in het najaar van 2014. Op dat moment waren de 
justitiële Rijkswetten slechts vier jaar van kracht. Dat is een relatief korte termijn voor een 
evaluatie van een wetgevingsoperatie van deze omvang. Dit geldt des te sterker als daarbij 
bedacht wordt dat sommige Rijkswetten, met name de Rw Politie (zie paragraaf 4.3) en de Rw 
RvdR (zie paragraaf 4.4) niet volledig geïmplementeerd zijn of dat in ieder geval op 10 oktober 
2010 nog niet waren, zodat de evaluatietermijn voor deze Rijkswetten (op onderdelen) nog 
korter is.  
 
3.2 Contextuele benadering 
Een mogelijke verklaring voor het verschil in waardering van de algemene stand van de 
rechtshandhaving kan liggen in de maatstaven die daarbij worden gehanteerd. Verschillende 
participanten in de focusgroepen geven aan dat de Nederlandse situatie voor hen slechts in 
beperkte mate als maatgevend kan gelden. Met een beroep op de Caribische context wordt 
door hen aangegeven dat de situatie in het Caribische deel van het Koninkrijk nog altijd 
aanzienlijk beter zou zijn dan in veel (ei)landen in de regio. Of dat daadwerkelijk zo is, is een 
vraag die het bestek van dit onderzoek te buiten gaat. Van belang is wel om vast te stellen dat 
de context waarbinnen de rechtshandhaving in de Caribische praktijk gestalte krijgt, voor 
velen belangrijker lijkt dan het aspiratieniveau dat vanuit Nederland wordt aangehouden. 
Anderen benadrukken dat binnen het Koninkrijk als geheel eigen – liefst hoge – maatstaven 
55
behoren te worden gehanteerd. 
Verschillen in context blijken ook overigens in het onderzoek vaak naar voren te worden 
gebracht als verklarende factor, waarbij eveneens wordt gewezen op verschillen tussen de 
(ei)landen binnen het Koninkrijk onderling. Bij de verklaring van de 
implementatieachterstanden ten aanzien van de Rw Politie en aangaande de inrichting van 
organisaties binnen het gevangeniswezen, de Voogdijraad en de Reclassering valt bijvoorbeeld 
op dat vanuit Curaçao, Sint Maarten en Caribisch Nederland drie karakteristieke contexten 
worden geschetst. Zo worden deze achterstanden in Curaçao verklaard door frequente 
wisselingen van ministers en korpsleiding, maar ook door de omstandigheid dat het fuseren 
van twee overheidslagen (de Nederlands Antilliaanse en die van het eilandgebied Curaçao 
daarbinnen) tot een land Curaçao gepaard gaat met overgangsproblematiek die de 
                                                           
55
 Verweel (2003), p. 142-143.
