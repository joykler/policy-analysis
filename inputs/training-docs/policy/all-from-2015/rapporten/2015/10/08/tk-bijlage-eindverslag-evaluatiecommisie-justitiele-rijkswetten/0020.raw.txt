15 
 
heden niet van de grond gekomen. Aan het optuigen hiervan lijkt (aan beide zijden van de 
Atlantische Oceaan) geen prioriteit te worden gegeven. Op sommige plaatsen lijkt het 
eveneens te ontbreken aan politieke wil dit überhaupt te doen.  
Dit kan eveneens worden verklaard door de wijze waarop de GVP uiteindelijk in de Rijkswet is 
gepositioneerd. Met de introductie van artikel 57a in de uiteindelijke tekst van de Rijkswet zijn 
namelijk de twee zwaarste taken voor de GVP (bestrijding van de grensoverschrijdende 
criminaliteit en de ondersteuning van landen bij de bestrijding van criminaliteit die een 
ernstige inbreuk op de rechtsorde maakt) op het laatste moment overgeheveld naar het 
Recherchesamenwerkingsteam (verder: RST). Omdat aldus in het grootste deel van de taken 
van de GVP is voorzien, lijkt het hoogst onwaarschijnlijk dat zij alsnog zal worden 
geïmplementeerd. De Evaluatiecommissie is dan ook van opvatting dat erkend moet worden 
dat het RST een meer permanent karakter heeft gekregen in de rechtshandhaving in het 
Caribische deel van het Koninkrijk. Daarbij kan de invulling van de taken als bedoeld in artikel 
8, eerste en derde lid, Rijkswet Politie door het RST (zoals deze in het oorspronkelijke voorstel 
van Rijkswet waren toebedeeld aan de GVP) nader worden vormgegeven op een wijze als 
hieronder omschreven. Nu de uitoefening van de aan de GVP in de Rijkswet toebedachte 
taken op grond van artikel 57a, vijfde en zesde lid, in 2016 moet worden beoordeeld, beveelt 
de Evaluatiecommissie aan dit momentum te benutten het RST ook als zodanig te 
positioneren binnen de rechtshandhavingsketen in het Caribische deel van het Koninkrijk. 
Binnen de meeste landen en openbare lichamen lijkt dit mogelijk te worden gemaakt door de 
bestendige (Aruba en Caribisch Nederland) of sterk verbeterende (Curaçao) relaties tussen de 
landelijke korpsen en het RST. De Evaluatiecommissie heeft zorgen over deze verhouding in 
26
Sint Maarten. Met het oog op de bijzondere problemen waarmee de rechtshandhaving zich 
in Sint Maarten geconfronteerd weet, is goede samenwerking tussen het KPSM, het ministerie 
van Justitie en het RST immers van groot belang.  
Voor wat betreft de inzet van het RST zijn naar het oordeel van de Evaluatiecommissie twee 
aspecten van belang. Dit betreft de taakstelling van het RST en de organisatorische inbedding 
ervan.  
Ten aanzien van de taakstelling geldt het volgende. Volgens artikel 57a, derde lid, jo. artikel 8, 
eerste lid, bestaan de taken van het RST thans uit het verrichten van onderzoek:  
a. naar grensoverschrijdende criminaliteit bedoeld in artikel 33, tweede lid, van de 
Rijkswet openbare ministeries van Curaçao, van Sint Maarten en van Bonaire, Sint 
Eustatius en Saba; 
b. naar misdrijven, die gezien de ernst of frequentie dan wel het georganiseerd 
verband waarin ze worden gepleegd een ernstige inbreuk op de rechtsorde maken; 
                                                           
26
 Zie paragraaf 4.3.3 van de onderzoeksbijlage.
