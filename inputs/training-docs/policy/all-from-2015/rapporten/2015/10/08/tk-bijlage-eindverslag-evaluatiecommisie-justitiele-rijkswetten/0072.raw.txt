26 
 
met politiek verantwoordelijken en leidinggevenden binnen instanties die – gelet op hun 
werkzaamheden – zodanig zicht op het functioneren van de Rijkswetten hebben dat verwacht 
werd dat zij een bijdrage konden leveren aan de verdieping van het onderzoek. Het doel van 
deze interviews was tweeledig. Allereerst waren deze interviews van belang ter bevestiging 
dan wel ontkrachting van beelden die in het verloop van het onderzoek tot dan toe waren 
opgedaan. Verder zijn deze interviews van belang geweest voor het krijgen van nader inzicht 
in de “aandachtspunten” die in de eerste fase van het onderzoek zijn geconstateerd. Dat 
betekent dat deze interviews vooral toegespitst zijn geweest op de vijftien aandachtspunten 
die hierboven geformuleerd zijn. Per geïnterviewde zijn die aandachtspunten geselecteerd ten 
aanzien waarvan diens inbreng inzichten kon verschaffen die anderszins niet konden worden 
verkregen. Ter voorbereiding heeft iedere geïnterviewde deze aandachtspunten toegestuurd 
gekregen. De interviews duurden (afhankelijk van het aantal aandachtspunten dat werd 
besproken) tussen een en tweeënhalf uur. Van de interviews zijn vertrouwelijke verslagen 
opgemaakt die desgewenst aan de geïnterviewde voor reactie zijn toegezonden. Na afronding 
van het verslag van dit onderzoek, zijn deze verslagen - omwille van vertrouwelijkheid - 
53
vernietigd. 
In totaal is in 49 interviews gesproken met 59 personen. Een lijst van geïnterviewden is 
opgenomen in het overzicht van geraadpleegde bronnen. Vrijwel alle personen die benaderd 
zijn voor een interview, hebben hieraan meegewerkt, hetgeen voor deze fase van het 
onderzoek een responspercentage van nagenoeg 100% oplevert. 
  
                                                           
53
 De interviews zijn afgenomen door een of meer leden van de onderzoeksgroep, in samenwerking met een 
of meerdere leden van de Evaluatiecommissie. De verslaglegging was in handen van het secretariaat van 
deze Evaluatiecommissie. De bevindingen die in dit rapport worden gedestilleerd uit deze interviews komen 
echter volledig voor rekening van de onderzoeksgroep.
