32 
 
afkomstig zijn uit Curaçao, Aruba of Bonaire. Dit betreft bijvoorbeeld het niet-rechterlijke 
personeel van het GHvJ en een aanzienlijk deel van het KPSM. Hoewel een aantal 
participanten in de focusgroepen aldaar hierdoor enige verschillen in benadering van de 
taakopvatting lijkt te zien, blijkt uit het onderzoek niet dat dit cultuurverschil op dezelfde 
manier doorwerkt als het cultuurverschil tussen Caribische Nederlanders en Europese 
Nederlanders. Voor zover Caribisering echter wordt nagestreefd om de justitiële instellingen 
een betere afspiegeling te laten zijn van de samenleving waarbinnen zij functioneren, geldt 
dat Caribisering niet in alle gevallen aan die doelstelling voldoet. 
Binnen de cultuur speelt taal uiteraard een belangrijke rol. Ten aanzien van de taal zijn er 
uiteenlopende standpunten naar voren gebracht. Die variëren van: alle wetgeving moet 
vertaald worden in de lokale taal tot: de Papiamentstalige (ei)landen moeten over gaan op het 
Engels zodat zij een betere aansluiting vinden in de regio. Vooral in de respons op de 
schriftelijke vragenlijsten en tijdens de focusgroepen is taal genoemd als struikelblok en de 
gevolgen worden als verstrekkend ervaren. In dit verband wordt bijvoorbeeld gewezen op het 
geringe aantal inwoners van Caribisch Nederland dat slaagt voor de Nederlandstalige 
58
toelatingstest om aspirant-politieambtenaar te worden of op burgers die de justitiële 
instellingen (bijvoorbeeld met een klacht) niet durven te benaderen omdat zij de taal niet 
goed begrijpen. 
 
3.5 Draagvlak rijkswetten 
In de focusgroepen en in sommige interviews is ook het draagvlak van de Rijkswetten in de 
samenleving aan de orde gekomen. Ten aanzien van de Rijkswetten kan worden gewezen op 
bepaalde maatschappelijke gevoelens die soms anders zijn dan ten tijde van de 
totstandkoming van de Slotverklaringen voorzien. Deze gevoelens komen erop neer dat de 
vrijwilligheid van de samenwerking die door middel van consensusrijkswetten gestalte had 
moeten krijgen door velen sterk wordt gerelativeerd. 
Met name ten aanzien van de Rw OM en de Rw Politie bestaat vooral in Curaçao en 
Sint Maarten het beeld dat deze samenwerking bestaat, omdat dit 'moest van Nederland'. 
Ondanks dat sentiment geldt niettemin dat consensusrijkswetten slechts tot stand komen 
wanneer alle betrokken landen hieraan medewerking verlenen.  
Het gesignaleerde beeld is echter wel verklaarbaar. De politieke context waarbinnen de 
Rijkswetten tot stand gekomen zijn, was er een waarin Curaçao en Sint Maarten veel sterker 
afhankelijk waren van de medewerking van het land Nederland dan Aruba. Omdat Aruba 
                                                           
58
 Zie Nauta en Van Egmond (2015), p. 61. Bij de laatste werving- en selectieronde voor aspiranten konden 
slechts 9 van de 250 kandidaten uiteindelijk doorstromen naar de opleiding.
