14 
 
1.1 Opzet rapportage 
Na het gedane onderzoek kunnen in deze rapportage bevindingen worden gepresenteerd ten 
aanzien van de rechtshandhaving in het Caribische deel van het Koninkrijk der Nederlanden, 
43
voor zover deze door de vier te evalueren rijkswetten wordt bestreken.   
In de volgende hoofdstukken zullen achtereenvolgens de onderzoeksmethoden worden 
toegelicht (inclusief respons), zal een aantal sociaal-maatschappelijke aspecten ten aanzien 
van de Rijkswetten worden belicht (hoofdstuk 3) en zal per rijkswet worden aangegeven welk 
beeld uit dit onderzoek naar voren komt (hoofdstuk 4). Hoofdstuk 5 handelt over het 
instrument consensusrijkswet op zich. Afgesloten zal worden met een samenvattende 
beschouwing waarin de belangrijkste resultaten van het onderzoek per land zullen worden 
weergegeven. 
 
1.2 Terminologie 
Ten aanzien van de benaming van de verschillende entiteiten blijkt in de praktijk nogal eens 
44
spraakverwarring te ontstaan. Hieronder wordt een overzicht gegeven van de in dit rapport 
gehanteerde terminologie. 
- Koninkrijk: het Koninkrijk der Nederlanden als bedoeld in het Statuut voor het 
Koninkrijk der Nederlanden 
- Land: de vier landen van het Koninkrijk der Nederland, te weten: Nederland, Curaçao, 
Aruba en Sint Maarten 
- Openbaar lichaam: de openbare lichamen die deel uitmaken van het land Nederland, 
te weten: Bonaire, Saba en Sint Eustatius 
- Caribisch Nederland: een term waarmee de drie hiervóór genoemde openbare 
lichamen gezamenlijk worden aangeduid (voorheen ook 'BES') 
- Caribische landen van het Koninkrijk: de landen van het Koninkrijk aan de westelijke 
zijde van de Atlantische Oceaan, te weten: Curaçao, Aruba en Sint Maarten 
- Caribisch deel van het Koninkrijk: het conglomeraat van landen en openbare lichamen 
aan de westzijde van de Atlantische Oceaan, te weten: Curaçao, Aruba, Sint Maarten, 
                                                           
43
 Onder de noemer rechtshandhaving moet meer worden geschaard dan de werkzaamheden van de 
instituties die door deze Rijkswetten worden gereguleerd. Omwille van de leesbaarheid van deze rapportage 
is er niettemin voor gekozen deze term te hanteren bij de aanduiding van de gezamenlijke strekking van de 
vier rijkswetten. 
44
 Zie ook T.C. Borman (2015)
