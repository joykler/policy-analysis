30 
 
bemoeilijkt door hoge reis- en verblijfskosten die gepaard gaan met het uitzenden van 
personeel, dat bovendien vanwege de reistijd langer dan in Nederland het geval zou zijn niet 
beschikbaar is voor de reguliere werkzaamheden. Voor een aantal functies is dit temeer 
bezwaarlijk omdat er geen vervanger is voor de betreffende gespecialiseerde functie. Dat dit 
geen illusoir bezwaar is, blijkt wel uit de huidige begroting van het Korps Politie Caribisch 
Nederland (KPCN) die mede vanwege bovenstaande redenen thans meer dan twee keer zo 
hoog is als oorspronkelijk voorzien. 
Uit de fysieke afstand kan ook relatieve onbekendheid ten aanzien van elkaars situatie 
voortvloeien. Dit wordt het meest treffend ge√Øllustreerd door ervaringen met de in Bonaire 
gevestigde meldkamer van het KPCN die in de praktijk meer dan eens moeite blijkt te hebben 
gehad meldingen vanuit Saba en Sint Eustatius exact te lokaliseren. Ook het taalverschil tussen 
de bovenwinden en de benedenwinden kan bij sommige vormen van samenwerking een 
belemmerende rol spelen.  
Uit de focusgroepen blijkt dat het concentreren van gemeenschappelijke voorzieningen zowel 
voor- als nadelen kan opleveren. Wanneer bijvoorbeeld een gezamenlijke penitentiaire 
jeugdinrichting zou worden gerealiseerd, leidt dit onherroepelijk tot situaties waarin 
jeugdigen worden ondergebracht in landen waarin zij nauwelijks beschikken over een sociaal 
vangnet (familieleden die op bezoek kunnen komen etc.). Anderzijds blijkt dat het decentraal 
organiseren van rechtspraak in Saba en Sint Eustatius kan leiden tot hogere kosten bij 
rechtzoekenden dan als zij voor dezelfde zaak zouden afreizen naar Sint Maarten. In het geval 
van zittingen in eerstgenoemde openbare lichamen moeten immers kosten worden gemaakt 
voor reis en verblijf en additioneel gedeclareerde tijd te dien aanzien van advocaten, 
aangezien deze daar geen kantoor houden. 
 
3.4 Persoonlijke verhoudingen en cultuurverschillen 
Uit de focusgroepen is voorts nadrukkelijk naar voren gekomen dat de samenwerking tussen 
verschillende instellingen over het algemeen meer afhankelijk is van onderlinge persoonlijke 
verhoudingen dan van formele structuren. Als de samenwerking (bijvoorbeeld in de vorm van 
informatie-uitwisseling) tussen verschillende instanties goed bleek, lag hier volgens de 
participanten over het algemeen een goede verstandhouding met de persoon 'aan de andere 
kant van de lijn' aan ten grondslag en niet zozeer een geformaliseerd protocol. Het 
onderhouden van goede onderlinge verhoudingen lijkt dan ook een randvoorwaarde voor 
succesvolle samenwerking. Daarbij kan het van belang zijn oog te houden voor 
cultuurverschillen. Ook deze zijn in de focusgroepen (en overigens ook in de verdiepende 
interviews) ruimschoots aan bod gekomen.
