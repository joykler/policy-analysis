76 
 
dat RST'ers die werkzaam zijn in Sint Maarten in zijn handen de eed zouden moeten afleggen 
en niet bij de PG. Hij geeft aan hierdoor niet te weten wie in zijn land politietaken uitvoert, 
terwijl hij voor de uitvoering daarvan wel de politieke verantwoordelijkheid draagt. Opvallend 
is overigens wel dat de Rw Politie noch het RST-protocol vereist dat überhaupt een eed wordt 
afgelegd. Vanuit het RST wordt aangegeven dat dit vooral gebeurt als teken van goede 
omgangsvormen (het woord 'courtesy' wordt gebruikt) richting de Caribische landen van het 
Koninkrijk, maar dat hieraan geen rechtsgevolgen verbonden zijn nu het tweede lid van artikel 
57a bepaalt dat RST'ers automatisch bevoegd zijn op te treden in de landen en openbare 
101
lichamen waarop de Rw Politie van toepassing is. 
De opzet van het RST voorziet in een zekere mate van 'twinning'. Daarmee wordt bedoeld dat 
leden van de lokale korpsen voor een bepaalde tijd werkzaamheden verrichten bij het RST en 
daarbinnen op individuele basis gekoppeld worden aan Europees Nederlandse RST’ers. De 
gedachte daarachter is dat Europees Nederlands en lokaal politiepersoneel van elkaar kan 
leren en dat de korpsen en het RST elkaar aldus op de langere termijn wederzijds kunnen 
versterken in de uitoefening van hun taken. Dit 'twinnen' is in Curaçao (en overigens ook in 
Aruba) inmiddels goed van de grond gekomen. Caribisch Nederland en Sint Maarten lopen op 
dit vlak achter. Thans levert het KPCN twee personen aan het RST (van de voorziene 5) en 
levert het KPSM eveneens twee personen (van de voorziene 10 a 12). 
Een fundamenteel punt is verder dat blijkt dat er wisselende percepties bestaan over wat nu 
precies het doel is van het RST. Dit blijkt bovendien in belangrijke mate bepalend voor de 
vraag hoe de inzet van het RST wordt gewaardeerd. Sommigen (waaronder, maar niet 
uitsluitend het RST zelf) leggen de nadruk op het operationele doel van het RST in de 
opsporing van grensoverschrijdende criminaliteit. Vanuit dit uitgangspunt beredeneerd, is 
sterke weerstand zichtbaar tegen verdergaande incorporatie van het RST in de landelijke 
korpsen. Daar waar de RST thans wordt ingezet bij puur landelijke opsporingsonderzoeken 
(hetgeen veelvuldig lijkt te gebeuren), wordt door deze participanten de zorg uitgesproken dat 
het RST te weinig capaciteit zal overhouden voor wat zij als zijn primaire taak zien (de 
grensoverschrijdende criminaliteit). Anderen leggen de nadruk op de meer 'vormende' taak 
van het RST. Zij zien het RST als een organisatie die gericht is op het vergroten van de 
expertise binnen de politieorganisatie van de landen, hetgeen onder meer wordt (of zou 
moeten worden) bereikt door middel van 'twinning'. Afhankelijk van de mate waarin deze 
participanten van opvatting zijn dat het RST hierin in de loop van de jaren geslaagd is (dan wel 
dat de verwachting bestaat dat het daarin zal kunnen slagen), moet volgens deze 
participanten worden bepaald of het RST nog langer meerwaarde heeft. 
                                                           
101
 Als het hier overigens uitsluitend handelt om een 'courtesy', is het de vraag waarom deze eed niet 
inderdaad in handen van de ministers van Justitie kan worden afgelegd.
