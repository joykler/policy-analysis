27 
 
vestigingen binnen het hofbestuur vertegenwoordigd zijn, kan worden bewerkstelligd. In de 
huidige structuur wordt Curaçao hierin als te dominant gezien door hofpersoneel van de 
vestigingen in Aruba en Sint Maarten, nu hierin niet alleen de Curaçaose vice-president zitting 
35
heeft, maar ook de in Curaçao gevestigde hofpresident en Directeur Bedrijfsvoering. 
Ten aanzien van deze verhouding tussen beide organen ziet de Evaluatiecommissie ruimte 
voor een aanbeveling met betrekking tot de taakverdeling tussen hofbestuur en Beheerraad. 
In het onderzoek is gebleken dat de huidige taakverdeling ten aanzien van de aanstelling van 
niet-rechterlijk personeel, heeft geleid tot problemen. De Evaluatiecommissie is van oordeel 
dat deze bevoegdheid ook formeel (niet alleen in mandaat) bij het hofbestuur behoort te 
liggen en niet bij de Beheerraad. Ingeval van arbeidsconflicten met zijn eigen personeel 
betekent dit evenwel dat dit er uiteindelijk toe kan leiden dat het hof optreedt als ‘rechter in 
eigen zaak’. Zulks kan zich eveneens voordoen ten aanzien van andersoortige geschillen 
waarbij het hof als rechtspersoon partij is. Om dit te vermijden zal hiertoe een bijzondere 
voorziening moeten worden getroffen.  
 
5.4 Enkelvoudige rechtspraak in eerste aanleg 
Gedurende het onderzoek hebben verschillende betrokkenen aandacht gevraagd voor de 
kwetsbaarheid die gepaard gaat met het uitgangspunt dat alle zaken in eerste aanleg worden 
behandeld in een enkelvoudige kamer. Zeker bij complexe strafzaken kan het beginsel van 
zorgvuldigheid van rechtspraak met zich brengen dat hierbij meerdere rechters betrokken 
dienen te zijn. De Evaluatiecommissie realiseert zich dat dit additionele kosten met zich 
brengt, maar is van opvatting dat deze kosten gering zijn, gelet op het rechtsstatelijke belang 
dat hiermee gediend wordt. In beginsel hoeft de Rijkswet hiertoe niet gewijzigd te worden. 
Artikel 12 lid 1 Rijkswet GHvJ maakt het mogelijk af te wijken van het uitgangspunt van 
enkelvoudige zaaksbehandeling in eerste aanleg wanneer daarin bij landsverordening 
(Curaçao en Sint Maarten) of wet (Caribisch Nederland) wordt voorzien. 
 
5.5 Caribisering 
Ook de door meerdere betrokkenen gewenste – en door het hof nagestreefde - Caribisering 
onder het rechterlijk hofpersoneel wordt bemoeilijkt door vacaturestops en andere 
maatregelen die voortvloeien uit de precaire financiële positie van het hof. Evenals bij het OM 
spelen ook hier de beperkte mogelijkheden tot nadere opleiding en specialisatie in het 
Caribische deel van het Koninkrijk een belemmerende rol. Ten aanzien van het rechterlijk 
personeel dient de Nederlandse wetgeving – evenals ten aanzien van het OM – zodanig te 
                                                           
35
 Zie paragraaf 4.1.3 van de onderzoeksbijlage.
