33 
 
 
 
7. Institutionele aspecten 
Als gezegd in de paragrafen 1 en 2, de Rijkswetten zijn tot stand gekomen als onderdeel van 
een omvangrijk wetgevingspakket ter ontmanteling van het land Nederlandse Antillen. In de 
onderhandelingen die tot de vaststelling van dat pakket hebben geleid, hebben de landen 
stelling betrokken ten aanzien van de constitutionele inbedding van dit pakket.  
 
7.1 Geschillenregeling 
Tijdens die onderhandelingen (en daarna) is het belang onderstreept van de totstandkoming 
van een regeling ter beslechting van geschillen tussen de landen en het Koninkrijk. Wat betreft 
dit onderwerp merkt de Evaluatiecommissie op dat de onderhandelingen over een 
geschillenregeling op Koninkrijksniveau gedurende de looptijd van de evaluatie een eigen 
dynamiek hebben gekregen. Hoewel het onderwerp in de eerste fase van het onderzoek ten 
behoeve van deze evaluatie wel degelijk aan de orde is gekomen, is afgezien van het verder 
betrekken van een mogelijke geschillenregeling in de afsluitende fase van het onderzoek. De 
Evaluatiecommissie ziet meerwaarde in een duidelijke regeling van geschillen tussen de 
landen en het Koninkrijk. Niettemin heeft zij besloten zich niet te mengen in de verdere 
voortgang van het huidige onderhandelingstraject en de uitkomsten hiervan – met 
belangstelling – af te wachten.  
 
7.2 Eenzijdig opzegrecht 
Ook aan de vraag naar het eenzijdig opzegrecht kan in het kader van deze evaluatie niet 
worden voorbijgegaan. Gelet op de aard van het gekozen wetgevingsinstrument – de 
consensusrijkswet – is de discussie hieromtrent begrijpelijk. Voorop staat dat de Rijkswetten 
een dergelijk opzegrecht thans niet kennen. Drie van de vier rijkswetten sluiten deze 
mogelijkheid expliciet uit. In de Rijkswet GHvJ gebeurt dit niet expliciet, maar blijkt uit de 
memorie van toelichting dat eenzijdige opzegging niet is toegestaan. 
Voor het alsnog opnemen van een eenzijdig opzegrecht pleit de aard van de materie die in de 
Rijkswetten wordt geregeld. Rechtshandhaving is een aangelegenheid van de landen. Nu de 
landen autonoom zijn ten aanzien van hun eigen aangelegenheden, zouden 
consensusrijkswetten volgens voorstanders van dat recht eenzijdig opzegbaar moeten zijn
