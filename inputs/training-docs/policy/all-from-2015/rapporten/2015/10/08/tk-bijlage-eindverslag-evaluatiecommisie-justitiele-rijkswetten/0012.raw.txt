7 
 
  
 
2. Algemene impressie 
Het valt op hoeveel werk verzet is in de vier jaar die verstreken zijn tussen de totstandkoming 
van de justitiële Rijkswetten en de start van de evaluatie (najaar 2014). Uit het onderzoek 
blijkt dat drie van de vier Rijkswetten thans nagenoeg volledig zijn geïmplementeerd en ook 
welke inspanningen geleverd zijn om tot nadere implementatie te komen van de vierde 
Rijkswet (de Rijkswet Politie). Ook overigens valt het de Evaluatiecommissie op welke 
toewijding en energie vanuit alle ministeries, justitiële instellingen en andere ambten aan de 
dag wordt gelegd om de rechtshandhaving in het Caribische deel van het Koninkrijk der 
Nederlanden naar een hoger niveau te tillen. Uit het verrichte onderzoek blijkt bovendien dat 
onder grote groepen betrokkenen optimisme bestaat over de ontwikkeling van de 
13
rechtshandhaving in de Caribische delen van het Koninkrijk. Het is de stellige overtuiging van 
de Evaluatiecommissie dat juist dit optimisme zou moeten dienen als fundament voor verdere 
ontwikkeling.  
 
2.1 Bestuurlijke context 
Uiteraard zijn in deze evaluatie punten van zorg aan de oppervlakte gekomen. Dit neemt de 
waardering voor de inzet die in de verschillende landen en openbare lichamen is en wordt 
geleverd, niet weg. Vooral niet omdat dit geschiedt onder randvoorwaarden – in ieder geval 
voor wat betreft schaal, middelen en fysieke afstanden – die zwaarder zijn dan voor de 
implementatie van vergelijkbare wetgeving in Nederland. Dat deze inzet moest worden 
geleverd in een tijd waarin ook andere onderdelen van de betrokken overheden (opnieuw) 
vorm moest worden gegeven, maakt het totaal van wat tot stand gekomen is des te 
imposanter.  
Immers, niet moet worden vergeten dat:   
- het openbaar bestuur in met name Curaçao over de gehele linie grote inspanningen 
heeft moeten leveren om twee ‘oude’ bestuurslagen (het land Nederlandse Antillen en 
het eilandgebied Curaçao) te vervlechten in één nieuwe;  
- in Sint Maarten op tal van terreinen overheidsinstellingen en -processen opgezet 
moesten worden waar die daarvoor niet – of slechts in beperkte mate – bestonden; en 
                                                           
13
 Zie paragraaf 3.1 van de onderzoeksbijlage.
