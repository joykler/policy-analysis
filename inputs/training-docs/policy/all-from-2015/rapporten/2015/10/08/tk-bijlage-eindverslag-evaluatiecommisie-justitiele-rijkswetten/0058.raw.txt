12 
 
 
 
1. De evaluatie 
 
Naar aanleiding van het tot stand komen van de nieuwe staatkundige structuur van het 
Koninkrijk der Nederlanden (sinds 10 oktober 2010) zijn vier zogeheten 'justitiële 
consensusrijkswetten' in werking getreden. Het betreft de Rijkswet Gemeenschappelijk Hof 
van Justitie (verder: Rw GHvJ), de Rijkswet openbare ministeries van Curaçao, van Sint 
Maarten en van Bonaire, Sint Eustatius en Saba (verder: Rw OM), de Rijkswet politie van 
Curaçao, van Sint Maarten en van Bonaire, Sint Eustatius en Saba (verder: Rw Politie) en de 
Rijkswet Raad voor de rechtshandhaving (verder: Rw RvdR). 
Deze wetten schrijven voor dat de doeltreffendheid en de effecten van deze rijkswetten in de 
38
praktijk binnen vijf jaar na inwerkingtreding daarvan dienen te worden geëvalueerd. Ter 
uitwerking van deze bepalingen hebben de ministers van (Veiligheid en) Justitie van de vier 
landen van het Koninkrijk besloten dat de Rijkswetten door de vier landen gezamenlijk en 
integraal worden geëvalueerd. Een door dit Justitieel Vierpartijenoverleg (JVO) ingestelde 
werkgroep – de Werkgroep evaluatie justitiële consensusrijkswetten – heeft de in dit kader 
relevante thema's en criteria ten behoeve van de evaluatie geïdentificeerd in haar verslag van 
39
11 juni 2014. Hierin zijn eveneens criteria en thema’s verwerkt die voorvloeien uit door de 
Afdeling advisering van de Raad van State van het Koninkrijk op 2 mei 2014 uitgebrachte 
40
voorlichting. De in het verslag van de Werkgroep evaluatie justitiële consensusrijkswetten 
opgenomen thema’s en criteria zijn vastgesteld – eveneens op 11 juni 2014 – in het JVO. De 
uit dit proces voortvloeiende evaluatieopdracht is vastgesteld in de Rijksministerraad van 11 
juli 2014. Deze inbreng van verschillende zijden is in een door het Wetenschappelijk 
Onderzoek- en Documentatiecentrum van het ministerie van Veiligheid en Justitie (WODC) 
opgestelde 'Startnotitie' verwerkt. Uiteindelijk was deze Startnotie leidend voor de hieronder 
uiteengezette onderzoeksopzet, zij het dat na totstandkoming van de Startnotitie de 
resultaten bekend zijn geworden van een Voorevaluatie die heeft plaatsgevonden in het land 
Curaçao. Ook deze resultaten zijn verwerkt in de onderzoeksopzet (zie vooral hoofdstuk 2). 
                                                           
38
 Zie artikel 65 Rw GHvJ, artikel 40 Rw OM, artikel 55 Rw Politie en artikel 42 Rw RvdR. 
39
 Werkgroep evaluatie justitiële consensusrijkswetten, Eindverslag werkgroep evaluatie justitiële 
consensusrijkswetten ten aanzien van Gemeenschappelijk Hof van Justitie, openbaar ministerie, politie, 
Raad voor de Rechtshandhaving, Den Haag 11 juni 2014 
40
 Raad van State, Voorlichting over de evaluatie van de Rijkswetten "Justitie", No.W03.14.0046/II/Vo/K/B, 
den Haag 2 mei 2014
