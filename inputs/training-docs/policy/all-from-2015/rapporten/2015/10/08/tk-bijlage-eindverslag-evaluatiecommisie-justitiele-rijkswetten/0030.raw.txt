25 
 
30
modern ingerichte rechtspraak. De Evaluatiecommissie spreekt grote zorgen uit over de 
omstandigheid dat het hof om te kunnen voldoen aan zijn betalingsverplichtingen richting zijn 
personeel de noodgreep heeft moeten toepassen van het verrekenen van de landsbijdragen 
met de ingekomen, maar nog niet afgedragen, griffiegelden. Op dergelijke financiële 
onzekerheid valt geen behoorlijke hoforganisatie te bouwen. De Beheerraad dient erop toe te 
zien dat deze tijdige en volledige financiering tot stand komt. Ook de mogelijkheid van 
maandelijkse betalingen door de landen moet worden overwogen, nu dit ervoor kan zorgen 
dat de periodiek af te dragen sommen door de landen op te brengen zijn.   
Een en ander is ook voor burgers van groot belang. Voor een hof dat vanwege te beperkte 
financiële middelen niet kan investeren in de kwaliteit van mensen en systemen, kan op den 
duur sprake zijn van oplopende doorlooptijden van rechtszaken en kwalitatieve achteruitgang 
van de rechtspraak. Uiteindelijk raakt dit de rechtszekerheid van burgers en schaadt dit het 
vertrouwen in deze fundamentele overheidsmacht.  
Vanuit het hof zijn in het recente verleden voorstellen gedaan voor verandering van de 
31
financieringsstructuur. Dit betreft onder meer een additionele financiering van zogeheten 
‘megazaken’. Hieraan is gedeeltelijk tegemoetgekomen, zij het dat de Evaluatiecommissie 
heeft moeten constateren dat de omvang hiervan niet afdoende is. Dat Nederland 
(bijvoorbeeld in het kader van ‘megazaken’ en tegen de achtergrond van de waarborgfunctie 
voor rechtshandhaving als bedoeld in art. 43 lid 2 Statuut) incidenteel financiële bijstand 
verleent, moet niet worden uitgesloten. Niettemin vertrekt de Evaluatiecommissie vanuit het 
uitgangspunt dat autonome landen zelf moeten voorzien in de meest fundamentele 
overheidsfuncties. Daarom ziet de Evaluatiecommissie het als een vanzelfsprekendheid dat 
landen in dezen de structurele kosten van hun eigen rechtspraak zelf dragen.  
Om op meerjarige basis financiering van de rechtspraak in het Caribische deel van het 
Koninkrijk veilig te stellen, geeft de evaluatiecommissie in overweging de reeds bestaande 
mogelijkheden van vermogensvorming (“bufferfonds”) beter te benutten ten faveure van 
structurele versterking van de rechtspraak. De financiering van het hof plaatsen in een 
meerjarig perspectief zou moeten worden gekoppeld aan de mogelijkheid efficiencyvoordelen 
te reserveren voor volgende begrotingsjaren. Dit kan ertoe leiden dat het hof deze eventuele 
voordelen ten eigen bate kan benutten.  
 
5.2 Financiële aansprakelijkheid 
                                                           
30
 Zie paragraaf 4.1.3 van de onderzoeksbijlage. 
31
 Zie paragraaf 4.1.3 van de onderzoeksbijlage.
