58 
 
Bedrijfsvoering en financiering 
Wat betreft de bedrijfsvoering en de financiering van het OM, wordt aangegeven dat de 
financieringsvoorschriften lijken te werken als voorzien met uitzondering van de rol die de 
Rijksdienst Caribisch Nederland (RCN) vervult in de uitvoering van de PIOFACH-taken 
(behoudens ict). Wel wordt erop gewezen dat er nog geen goed geautomatiseerd 
bedrijfsprocessen-systeem voor de registratie van (appel)zaken is, dat als basis kan dienen 
voor de verdeelsleutel. Ook wordt de financiële positie van de landen aangemerkt als risico en 
wordt vanuit Nederland aangedrongen op een structurele voorziening voor de verzoeken om 
bijstand vanuit Caribisch Nederland. Verder wordt aangegeven dat verschillende 
planningscycli niet op elkaar aansluiten (bijvoorbeeld die van het OM en de politie). 
 
PIOFACH-functies 
De ondersteuning van organisaties als het OM wordt vaak onderscheiden in de zogeheten 
PIOFACH- functies (Personeel, IT/Communicatie, Organisatie/structuur, financiën, 
administratie waaronder werkprocessen en huisvesting). De gemiddelde score voor personeel 
ligt tussen matig en redelijk. Over informatie en IT is men evenmin erg enthousiast. De 
gemene deler ligt hier eveneens rond de beoordeling matig/voldoende. Er bestaat waardering 
voor het nieuwe in 2014 geïntroduceerde systeem van 'troubleshooting', maar men meent dat 
het nog veel beter zou kunnen. Over de organisatie is men tevredener. Zij scoort gemiddeld 
voldoende. De administratie blijkt meer aandacht te vergen gelet op de gemiddelde score van 
matig tot redelijk. Voor communicatie is de meeste waardering; zij werd beoordeeld als 
redelijk tot goed. Ook huisvesting scoort ruim voldoende. 
 
Aspecten met betrekking tot de staatkundige structuur 
Volgens sommige respondenten hebben verschillen in constitutionele status tussen Curaçao, 
Sint Maarten en Caribisch Nederland gevolgen voor de werking van de Rijkswet in de praktijk. 
Verschillen waarop gewezen wordt, betreffen de rol van het lokale bestuur in Caribisch 
Nederland en de justitiële rechtshulp aldaar (een Europees-Nederlandse aangelegenheid, 'los' 
van de PG). Dit zou leiden tot onduidelijkheid richting ketenpartners, alsmede tot 
onduidelijkheid in aansturing en verantwoordelijkheden. Het feit dat Aruba niet onder de Rw 
OM valt, zorgt er volgens respondenten van buiten Aruba voor dat dit land vaak buiten beeld 
is en van samenwerkingsvoorzieningen tussen de andere landen (en Caribisch Nederland) 
geen gebruik kan maken. Van Arubaanse zijde wordt (mogelijk ten opzichte van de situatie 
van voor de invoering van de Rw OM) geen praktisch verschil gezien. Het overleg dat vanuit de 
andere landen plaatsvindt met het OM in Aruba is incidenteel van aard, loopt via RST-
