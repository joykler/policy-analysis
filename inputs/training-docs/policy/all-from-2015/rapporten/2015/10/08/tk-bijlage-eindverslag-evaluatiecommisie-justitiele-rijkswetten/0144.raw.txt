98 
 
over de gehele linie kampen met problemen die voortvloeien uit de samenvoeging van twee 
overheidslagen wordt als verklaring aangedragen. De samenwerking tussen verschillende 
justitiële instellingen in Curaçao verloopt redelijk. Samenwerking tussen de landen vindt 
incidenteel plaats en wordt gestimuleerd door het overleg tussen de verschillende korpschefs. 
Dat de GVP niet tot stand gekomen is, wordt verschillend beoordeeld. Een groot aantal 
betrokkenen blijkt aan totstandkoming daarvan geen behoefte te hebben. Door veel van 
diegenen die hierin wel voordelen zien, wordt geen blijk gegeven dat dit een hoge mate van 
prioriteit heeft. De rol die oorspronkelijk voor de GVP was voorzien wordt in belangrijke mate 
vervuld door het RST. De verhouding tussen het RST en het KPC is aanzienlijk beter dan in het 
verleden. In Curaçao wordt invulling gegeven aan het 'twinnen' waarin de verschillende 
betrokkenen bovendien grote leereffecten zien. Ook vanuit de ambtelijke en politieke top 
wordt aangegeven dat voor het RST nog steeds een belangrijke rol is weggelegd. 
De bijdrage die de rapporten van de Raad voor de rechtshandhaving biedt aan de ontwikkeling 
van de rechtshandhaving worden door de instanties die het in Curaçao betreft over het 
algemeen positief beoordeeld. Volgens deze instellingen is ook sprake van bestuurlijke 
aandacht voor de rapporten van de Raad. De politieke aandacht van de Staten valt volgens 
vrijwel alle betrokkenen tegen. Hoewel de eindrapporten van de Raad goed worden 
gewaardeerd, zijn sommige betrokkenen in Curaçao niet altijd tevreden over het proces dat 
voorafgaat aan totstandkoming van deze rapporten. Verder wordt opgemerkt dat de 
interlandelijke vergelijkbaarheid van de rapporten wordt bemoeilijkt door groeiende 
divergentie in de onderzoeksvragen en de onderzoeksopzet, waarbij vaak naar Curaçao wordt 
verwezen als de vestiging van de Raad die afwijkt van de overige landen. 
Ten aanzien van de consensusrijkswetten als instrument valt in Curaçao op dat een overgrote 
meerderheid onder de betrokkenen die werkzaam zijn voor instellingen waarop de 
Rijkswetten betrekking hebben, hechten aan de huidige onmogelijkheid deze eenzijdig op te 
zeggen. Vanuit de ambtelijke en politieke top in Curaçao wordt aangegeven dat ten aanzien 
van consensusrijkswetten een eenzijdig opzegrecht voor alle betrokken landen zou moeten 
bestaan. 
 
6.2 Sint Maarten 
In Sint Maarten overheerst zowel binnen als buiten het hof over het algemeen tevredenheid 
over het functioneren van het hof. Echter, ook in Sint Maarten wordt door alle betrokkenen 
erkend dat de financiële zekerheid van het hof een punt van grote zorg is. Het niet-rechterlijk 
hofpersoneel is in Sint Maarten vrijwel volledig Caribisch, zij het in belangrijke mate niet 
afkomstig van Sint Maarten. De rechters zijn vrijwel allemaal Europese Nederlanders. Ook in 
Sint Maarten blijkt het binnen het hof moeizaam om juridisch-inhoudelijke werkzaamheden
