9 
 
2.3 Caribisering 
Als gezegd, het is van groot belang dat burgers zich herkennen in hun eigen stelsel van 
rechtshandhaving. Dit betreft niet alleen de taal van de rechtshandhaving, maar ook de 
bemensing daarvan. Het komt de Evaluatiecommissie voor dat het vervullen van met name 
ook sleutelposities binnen de rechtshandhaving in het Caribische deel van het Koninkrijk der 
Nederlanden door personen die uit dat deel afkomstig zijn, de acceptatie van hun optreden 
onder burgers vergroot. Het is dan ook terecht dat binnen de instellingen waarop de 
Rijkswetten betrekking hebben wordt ingezet op ‘Caribisering’ van het personeelsbestand. De 
15
politie in Curaçao en Sint Maarten zijn nagenoeg volledig ‘Caribisch’. In Caribisch Nederland 
is dit niet het geval. Ten aanzien hiervan, alsmede ten aanzien van het hof en het OM (met 
name in Sint Maarten) geldt dat het ingezette beleid van Caribisering met kracht moet worden 
voortgezet. De Rijkswetten staan aan verdere Caribisering niet in de weg. Deze hoeven op dit 
punt dan ook niet te worden aangepast. Wel vergt Caribisering de constante aandacht van 
diegenen die (eind)verantwoordelijk zijn voor de uitvoering van de Rijkswetten. 
In de praktijk blijkt het begrip ‘Caribisering’ overigens niet eenduidig te worden gehanteerd. 
Het beeld dat de één heeft van een ‘gecaribiseerde’ rechterlijke macht (bijvoorbeeld rechters 
of officieren van justitie die in het Caribisch gebied zijn geboren uit ouders die daar eveneens 
hun wortels hebben), blijkt in de praktijk verschillend van dat van een ander (bijvoorbeeld 
rechters of officieren die lokaal zijn aangesteld). Hoewel het opstellen van specifieke definities 
in dit verband buitengewoon moeizaam is, zou de vraag wanneer sprake is van Caribisering en 
wanneer niet, onderwerp moeten zijn van een permanente en vooral open dialoog tussen de 
relevante betrokkenen.  
Uiteraard staat Caribisering in nauw verband met de hiervóór aangehaalde aspecten van taal, 
zodat ook hierin argumenten kunnen worden gevonden de hierboven gedane aanbeveling te 
onderschrijven. 
 
2.4 Financiën 
Thans worden alle landen van het Caribische deel van het Koninkrijk der Nederlanden in 
enigerlei mate geconfronteerd met financieel toezicht. In alle landen gelden financiële 
restricties. Als deze restricties leiden tot bezuinigingen over de volle breedte van de overheid 
van een land, kan dit niet volledig voorbijgaan aan de justitiële instellingen. Dat gezegd 
hebbend, spelen deze financiële restricties wel een belangrijke rol binnen deze evaluatie, 
vooral ten aanzien van het hof en de politie. De vraag moet hierbij immers worden gesteld of 
                                                           
15
 Zij het dat in Sint Maarten meer werk zou moeten worden gemaakt met ‘twinning’ in RST-verband, zie 
paragraaf 3.4 van dit eindverslag.
