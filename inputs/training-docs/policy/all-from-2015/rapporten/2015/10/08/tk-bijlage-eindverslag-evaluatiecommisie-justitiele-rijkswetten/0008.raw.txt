3 
 
onderschrijft het door de Commissie Voorevaluatie Rijkswetten verwoorde sentiment dat de 
tijd aangebroken is voor een “zakelijke en professionele” wetsevaluatie. Het gaat hierbij om 
het in de praktijk functioneren van de wetten en van de daarop gebaseerde instellingen. Het 
gaat niet om het functioneren van personen, tenzij dit laatste samenhangt met de inrichting 
van de Rijkswet. Op basis van een analyse van de uitgangspunten van de verschillende 
Rijkswetten is bezien hoe deze uitgangspunten in de praktijk gestalte hebben gekregen en hoe 
6
de diverse betrokkenen met de Rijkswetten omgaan. 
 
1.2 Ontwikkelingsperspectief 
Hoewel de Evaluatiecommissie beseft dat het volgens de Evaluatieopdracht niet de bedoeling 
is discussies te voeren over de toepassing van de Rijkswetten in de toekomst, meent zij dat 
een deugdelijke evaluatie van de Rijkswetten niet kan geschieden zonder het ontstaan en de 
inhoud van deze wetten in een juist perspectief te plaatsen.  
De grondleggers van het Statuut onderkenden iets wezenlijks toen zij in de Officiële 
7
Toelichting opmerkten dat het Statuut “geen eeuwig edict” is. Zij zagen de in het Statuut 
neergelegde staatkundige structuur als een stap in de ontplooiing van de voormalige koloniën 
8
tot steeds zelfstandiger naties in het kader van hun recht op zelfbeschikking. In het 
perspectief van deze ontplooiing vormde de totstandkoming van het Statuut een 
momentopname, die juridische uitdrukking gaf aan de ontwikkeling op dat moment. De 
positionering van het Statuut onderstreepte het volle bewustzijn dat op deze in 1954 gezette 
stap vervolgstappen zouden volgen. De uittreding van Suriname uit het verband van het 
Koninkrijk der Nederlanden (in 1975), maar ook de uittreding van Aruba uit het verband van 
de Nederlandse Antillen (in 1986) waren in lijn met deze gedachte en vormen belangrijke 
voorbeelden van dergelijke vervolgstappen.  
Wat geldt voor het Statuut, geldt evenzeer voor de op grondslag daarvan tot stand gekomen 
Rijkswetten. De uiteindelijk volledige ontmanteling van de Nederlandse Antillen in 2010 en de 
introductie van – onder meer – de justitiële Rijkswetten werden gestoeld op de wens tot 
verdere autonomie in het Caribische deel van het Koninkrijk. Deze ontmanteling betekende 
wederom een nieuwe stap. Ditmaal vond deze plaats tegen de achtergrond van de 
ontluikende ontwikkeling van twee nieuwe landen en drie nieuwe openbare lichamen. 
Naarmate deze nieuwe entiteiten zich verder ontplooien in de richting van een ‘ful(ller) 
                                                           
6
 Een en ander vloeit voort uit de Startnotitie die in opdracht van de Evaluatiecommissie is vervaardigd door 
het Wetenschappelijk Onderzoeks- en Documentatiecentrum van het ministerie van Veiligheid en Justitie 
(WODC). 
7
 Officiële Toelichting bij artikel 55 Statuut.  
8
 Zie over het zelfbeschikkingsrecht en de betekenis daarvan in het kader van deze evaluatie ook 
Kamerstukken II, 33750 IV nr. 9, p. 1-2.
