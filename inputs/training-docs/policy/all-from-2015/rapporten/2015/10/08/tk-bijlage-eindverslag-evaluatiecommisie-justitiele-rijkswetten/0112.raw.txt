66 
 
verschillende terreinen (grote) achterstand. Zo heeft de overgang en de herplaatsing van 
personeel veel tijd gekost en is deze in ieder geval in Sint Maarten en Curaçao volgens de daar 
werkzame (politie)vakbonden en de voortgangsrapportages nog niet afgerond. Noodzakelijke 
voorzieningen, zoals functioneringsgesprekken, blijken langjarig niet te hebben 
plaatsgevonden. De naleving van de begrotingscyclus verloopt volgens velen stroef. Het 
gevolg hiervan is dat de focus in hoge mate intern gericht is en dat er weinig aandacht bestaat 
voor de interlandelijke dimensies. Meer dan ten aanzien van de meeste andere rijkswetten 
het geval is, valt verder op dat tijdens de focusgroepen (met name in de focusgroepen met de 
vakbonden in Curaçao en Sint Maarten) wordt getwijfeld aan de meerwaarde van een 
Rijkswet voor de politie, nu de inhoud van de Rw Politie - volgens de betreffende 
participanten - ook via landsverordening en onderlinge regeling geregeld had kunnen worden. 
 
4.3.3 Aandachtspunten 
Zoals aangegeven in hoofdstuk 2 is naar aanleiding van de eerste fase van het onderzoek - en 
dan vooral naar aanleiding van de respons op de schriftelijke vragenlijsten - in overleg met de 
begeleidings- en Evaluatiecommissie een nadere selectie gemaakt van aandachtspunten die in 
de tweede fase van het onderzoek centraal stonden. Ten aanzien van de Rw Politie betrof dit: 
a. de gesignaleerde achterstand in implementatie op verschillende terreinen (financiën, 
kennis, integriteitsbeleid, klachtprocedures, etc.); 
b. de samenwerking binnen en tussen de landen, waaronder ook de 
informatieuitwisseling en de GVP; 
c. het politieonderwijs en 
d. de positie van het RST. 
 
Achterstand 
Implementatie van de Rw Politie is een basisvoorwaarde voor het functioneren ervan. Vooral 
voor het KPSM en het KPC is deze echter niet volledig. Hierboven zijn deze achterstanden al 
voor een belangrijk deel weergegeven. De slechts gedeeltelijke invulling van de 
inrichtingsplannen springt hierbij het meest in het oog. 
Uit de vragenlijsten, de focusgroepen en de verdiepende interviews rijst het beeld dat het 
inrichtingsplan KPC inmiddels voor circa 50-80% geïmplementeerd is, met name op het gebied 
van materialen en gebouwen. Voor het KPC heeft het accent op personeelsgebied tot dusver 
nog zeer op rechtspositionele aspecten gelegen. Om te verklaren dat veel korpsleden nog
