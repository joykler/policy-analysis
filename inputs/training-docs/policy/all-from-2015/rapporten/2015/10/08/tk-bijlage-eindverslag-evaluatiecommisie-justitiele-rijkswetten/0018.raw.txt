13 
 
vastgestelde – aan de inrichtingsplannen ontleende – sterkte. In verband met de kwaliteit van 
de opsporing verdient de positie van de hulpofficier van justitie hierbij extra aandacht. Daarbij 
moet worden gedacht aan diens opleiding en certificering, diens plaats in de organisatie, 
alsmede aan optimalisering van de verbinding die door middel van de hulpofficieren kan 
worden gelegd tussen politie en OM.  
In het onderzoek zijn verschillende redenen naar voren gebracht waarom de korpsen thans 
niet op formatieve en organisatorische sterkte zijn (gebrek aan financiën, stagnerende 
20
onderhandelingen met vakbonden etc.). Wat daarvan ook zij, zeker ten aanzien van het KPC 
en het KPSM kan het naar het oordeel van de Evaluatiecommissie niet zo zijn dat 
politiekorpsen nog jarenlang kampen met achterblijven van uitvoeringsregelingen en met 
onderbezetting. Het moet helemaal ondenkbaar geacht worden dat de in die korpsen wel 
beschikbare capaciteit in beslag wordt genomen door de beslommeringen van almaar 
voortdurende reorganisatie. Ook de veelvuldige wisselingen van korpschefs in Curaçao (en 
overigens ook van de zogeheten ‘station chiefs’ in Saba en Sint Eustatius) dragen hieraan niet 
bij. Positieve waardering heeft de Evaluatiecommissie voor de uit het onderzoek gebleken 
21
ontwikkeling van de landsrecherches in Curaçao en Sint Maarten, die – na een zekere 
opstartfase – inmiddels richting volle ontplooiing lijken te komen. 
 
3.3 Opleiding 
Voor de inbedding van de landelijke korpsen in de landelijke gemeenschappen is het opleiden 
van lokale krachten van eminent belang. Hoewel de Rijkswet Politie een bepaalde mate van 
gemeenschappelijke zorg voor politieonderwijs voorschrijft, laat gezamenlijk politieonderwijs 
zich gemakkelijker opschrijven dan organiseren. Uit het onderzoek blijkt afdoende welke 
factoren – zoals fysieke afstand en financiële middelen – hierin een belemmerende rol spelen. 
De Evaluatiecommissie heeft dan ook begrip voor de praktische ontwikkeling, waarin in ieder 
22
geval de opleidingen voor basispolitiezorg in de landen zelf worden georganiseerd. Dat 
daarbij samenwerking wordt gezocht met opleidingen voor vergelijkbare functies in hetzelfde 
land (bijvoorbeeld met de Douane of de Kustwacht) valt te onderschrijven als een efficiënte 
inzet van schaarse (personele en materiële) middelen.  
Vanuit een oogpunt van onderlinge uitwisseling van politiepersoneel ziet de 
Evaluatiecommissie niettemin nog steeds meerwaarde in het organiseren van gezamenlijk 
politieonderwijs, waar mogelijk. In dit verband lijkt een belangrijke coördinerende rol 
weggelegd voor het overleg tussen de korpschefs als bedoeld in artikel 36, eerste lid, Rijkswet 
                                                           
20
 Zie paragraaf 4.3.3 van de onderzoeksbijlage. 
21
 Zie paragraaf 4.3.3 van de onderzoeksbijlage. 
22
 Zie paragraaf 4.3.3 van de onderzoeksbijlage.
