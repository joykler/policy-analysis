88 
 
van opvatting is dat deze rijkswetten - in weerwil van hetgeen hiertoe in de wet of in de 
108
memorie van toelichting is opgenomen - reeds thans eenzijdig opzegbaar zijn. 
 
5.1 De praktijk van consensusrijkswetgeving voor 2010 
De praktijk van consensusrijkswetgeving van voor 2010 is beperkt en divers. 'Zuivere' 
consensusrijkswetten op grond van artikel 38, tweede lid, Statuut zijn de Rijksoctrooiwet, de 
109
Belastingregeling voor het Koninkrijk en de Rijkswet administratieve bijstand douane. 
Voorts kan worden gewezen op een tweetal rijkswetten die deels aangelegenheden van het 
Koninkrijk regelen (en derhalve enerzijds rijkswetten zijn) en deels landsaangelegenheden 
regelen (en derhalve anderzijds consensusrijkswetten zijn). Dit betreft de Rijkswet Kustwacht 
en de Uitvoeringswet Internationaal Strafhof. 
Laatstgenoemde wetten bevatten geen eenzijdig opzegrecht. Dit is verklaarbaar nu de 
Koninkrijksaangelegenheden en de landsaangelegenheden in deze wetten zodanig met elkaar 
verweven zijn, dat opzegging vanuit de landen zonder meer zou raken aan aangelegenheden 
van het Koninkrijk. Van de drie 'zuivere' consensusrijkswetten, bevatten twee een regeling 
voor het eenzijdig opzegrecht. Dit betreft de Rijksoctrooiwet en de Belastingregeling voor het 
Koninkrijk. De opzegbepalingen luiden: 
 
Artikel 48 Belastingregeling voor het Koninkrijk 
"1. Onverminderd artikel 18, tweede lid, kan de wetgever van elk van de landen ten aanzien 
van een of meer van de andere landen bepalen dat gezamenlijk buiten werking treden de 
hoofdstukken II en III, en de artikelen 39, 40, 41, 44 en 45. De daartoe strekkende wettelijke 
regeling treedt niet in werking voor de aanvang van het tweede kalenderjaar volgend op dat 
waarin de regeling is afgekondigd. Onder het voorbehoud van belangrijke wijzigingen in de 
wetgeving, de heffing, alsmede in de administratieve praktijk als bedoeld in artikel 38, tweede 
lid, onder a, met betrekking tot de belastingen welke het onderwerp uitmaken van deze 
rijkswet kan binnen een periode van acht jaar na 1 januari 1986 van de in dit lid gegeven 
bevoegdheid geen gebruik worden gemaakt. 
2. Een wettelijke regeling van een van de landen welke op grond van het eerste lid is getroffen, 
wordt bekend gemaakt in het andere land door plaatsing van de tekst in, voor zover Nederland 
                                                           
108
 Römer (2010), p. 17. 
109
 Voorts bestaat nog een tweetal consensus-algemene maatregelen van Rijksbestuur: het Schepenbesluit 
en het Besluit Vrijwilligersmedaille openbare orde en veiligheid. Nu dit geen rijkswetten betreft, blijven deze 
buiten beschouwing. Ook de Rijkswet vrijwillige zetelverplaatsing van rechtspersonen en de Rijkswet 
zetelverplaatsing door de overheid van rechtspersonen en instellingen blijven verder buiten beschouwing nu 
dit Rijkswetten betreffen op grond van het vierde lid van artikel 38 Statuut en niet, zoals de justitiële 
rijkswetten, op grond van het tweede lid van dat artikel.
