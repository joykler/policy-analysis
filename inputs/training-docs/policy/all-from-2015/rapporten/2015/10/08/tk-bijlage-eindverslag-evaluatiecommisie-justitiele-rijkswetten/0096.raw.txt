50 
 
kan de scheiding tussen eerste- en tweedelijnsparketten, de gemeenschappelijke PG en diens 
bevoegdheden worden verklaard. Verder werd aangevoerd dat de gekozen structuur een 
bijdrage zou leveren aan "een zekere harmonisatie in het opsporingsbeleid, 
samenwerkingsafspraken en naleving daarvan" en dat deze "een kader" zou "scheppen voor 
samenwerking". Tegelijkertijd werd echter benadrukt dat de regeling "de lokale inbedding van 
78
het openbaar ministerie [zou] waarborgen". 
Aldus voorziet de Rw OM in een eigen eerstelijns OM voor Curaçao, Sint Maarten en Caribisch 
Nederland, onder een eigen hoofdofficier van justitie (HOvJ). De eindverantwoordelijkheid is 
komen te liggen bij de eigen minister van justitie, die 'zijn' geleding van het OM dan ook 
algemene en bijzondere aanwijzingen mag geven met betrekking tot opsporing en vervolging 
van strafbare feiten, en daarover (voor zover het Curaçao en Sint Maarten aangaat) in de 
Staten verantwoordingsplichtig is.  
Tussen de drie betrokken ministers en de drie hoofdofficieren staat de gezamenlijke PG, met 
zijn eigen tweedelijnsparket, die niet alleen het OM vertegenwoordigt bij het 
Gemeenschappelijk Hof, maar ook volledig gezag uitoefent over het eerstelijns parket. 
Aanwijzingen aan het OM mogen alleen door zijn tussenkomst worden gegeven. Gezegd kan 
worden dat hij op deze manier het gezag van de minister over het eerstelijnsparket tempert - 
al staat hij ook zelf volledig onder gezag van de minister(s) die het aangaat. 
Artikel 11, tweede lid Rw OM schrijft bovendien voor dat hij 'waakt voor de richtige 
uitoefening van de taak van de politie' en dat hij bevoegd is om de justitiële politie 'zodanige 
instructies te geven tot voorkoming, opsporing, en nasporing van strafbare feiten als hij in het 
79
belang van een goede justitie nodig oordeelt' (artikel 11, eerste lid). Dit hangt nauw samen 
met artikel 16, eerste lid, Rw Politie: 'Indien de politie optreedt ter strafrechtelijke handhaving 
van de rechtsorde, dan wel taken verricht ten dienste van justitie, staat zij onder het gezag 
80
van de procureur-generaal.' Anders dan in Nederland (artikel 12 Politiewet) is hier aan de 
hoofdofficieren geen formele rol toegekend. Het tweede lid van artikel 16 Rw Politie voegt 
toe: 'De procureur-generaal kan ambtenaren van politie algemene en bijzondere aanwijzingen 
geven voor de vervulling van de in het eerste lid bedoelde taken.' Hoewel verwacht kan 
worden dat hij de hoofdofficier van dergelijke aanwijzingen op de hoogte stelt, is dit niet 
wettelijk voorgeschreven. Uiteraard werkt de PG ook hier onder gezag van de minister(s) die 
het aangaat. Als uitvloeisel van de hem in de eerdergenoemde artikelen opgedragen taken 
worden de onderzoeken naar grensoverschrijdende criminaliteit, die naar misdrijven die een 
                                                           
78
 TK 27162 nr. 3 (MvT). 
79
 Hiermee is in het Wetboek van Strafvordering nog geen rekening gehouden; dat vermeldt in artikel 183, 
derde lid, uitdrukkelijk als uitzondering: ‘In hoger beroep kan de procureur-generaal rechtstreeks opdracht 
tot nader onderzoek geven.’ 
80
 Vergelijk artikel 17, tweede lid, Rijkswet Kustwacht: de Commandant Zeemacht in het Caribisch gebied 
dient (bij het vervullen van justitiële taken van de Kustwacht) de aanwijzingen van de PG te volgen.
