78 
 
Gezag en beheer ten aanzien van de korpsen 
Ten aanzien van het gezag en het beheer blijkt uit de respons op de vragenlijsten dat de 
structuren die de Rijkswet daarvoor biedt niet als groot probleem worden ervaren. In dit 
kader gaat het om de (rechts)middelen van de minister van Justitie voor gezag en beheer van 
het korps, de controlemechanismen die de korpschefs worden geboden voor toezicht op 
grond van artikel 18 Rw Politie en de controlemechanismen die de Rijkswet biedt om zorg te 
kunnen dragen voor de kwaliteit van de taakuitoefening, de resultaten en het beheer van het 
korps als bedoeld in artikel 50, eerste lid, Rw Politie. 
 
Financiering en begroting 
De wijze waarop de financiering van de politie door middel van de begrotingscyclus is 
vormgegeven, blijkt volgens velen - zowel in de respons op de vragenlijsten als in de 
focusgroepen - niet gefunctioneerd te hebben op de wijze als in de Rijkswet voorzien. Voor 
Sint Maarten geldt dat de begrotingscyclus niet wordt nageleefd en dat er onvoldoende 
middelen ter beschikking worden gesteld. Voor KPCN geldt dat de jaarlijkse kosten zeer veel 
hoger zijn dan aanvankelijk gedacht. Er bestond onvoldoende zicht op de werkelijkheid van na 
2010. Voor Curaçao geldt dat wel begrotingen worden ingediend maar dat de jaarplannen 
achterlopen. Door zowel het KPSM als door sommige ketenpartners is aangegeven dat een 
ministerieel akkoord op ingediende begrotingen lang op zich kan laten wachten. Er worden 
nagenoeg geen middelen ter beschikking gesteld voor de omvangrijke scholingstrajecten, 
hetgeen tot knelpunten in de financiën leidt. In 2015 mogen hiervoor USONA-gelden worden 
gebruikt. 
 
Lands- en rijksrecherche 
Op grond van artikel 9, eerste lid, Rw Politie beschikt de procureur-generaal over een 
recherche die hij kan belasten met onderzoek naar feiten of gedragingen die de integriteit van 
de overheid in de landen kunnen aantasten. Deze landsrecherches (voor Curaçao en Sint 
Maarten) en de rijksrecherche (voor Caribisch Nederland) hebben sinds 2010 met betrekking 
tot Sint Maarten en Curaçao naar schatting elk circa 30 onderzoeken verricht en met 
betrekking tot Caribisch Nederland circa 5. Uit de focusgroepen en verdiepende interviews 
blijkt dat men (met name de ketenpartners) over het algemeen gunstig gestemd is over het 
functioneren van de landsrecherches. Vanuit Sint Maarten wordt aangegeven dat dit oordeel 
een keerzijde heeft, nu - als gezegd - dit lijkt te hebben betekend dat een aantal hoog 
aangeschreven rechercheurs uit de 'oude' Sint Maartense vertakking van het KPNA richting 
landsrecherche is getrokken, hetgeen de kwaliteit van de recherche binnen het KPSM niet ten
