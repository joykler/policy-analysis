1 
 
 
 
1. Inleiding 
Op 21 augustus 2014 stelden de ministers van (Veiligheid en) Justitie van Aruba, Curaçao, Sint 
Maarten en Nederland de Evaluatiecommissie justitiële rijkswetten in (verder: de 
Evaluatiecommissie). In het Instellingsbesluit werd deze Evaluatiecommissie belast met de 
evaluatie van de Rijkswet Gemeenschappelijk Hof van Justitie (verder: Rijkswet GHvJ), de 
Rijkswet openbare ministeries van Curaçao, van Sint Maarten en van Bonaire, Sint Eustatius en 
Saba (verder: Rijkswet OM), de Rijkswet politie van Curaçao, van Sint Maarten en van Bonaire, 
Sint Eustatius en Saba (verder: Rijkswet Politie) en de Rijkswet Raad voor de rechtshandhaving 
(verder: Rijkswet RvdR). Van belang op te merken is dat van deze Rijkswetten alleen de 
Rijkswet GHvJ van toepassing is op het land Aruba, zodat alleen de evaluatie van deze wet 
eveneens op het functioneren daarvan in Aruba ziet. Daarbuiten heeft de evaluatie vooral 
vorm gekregen via onderzoek naar en waardering van het functioneren van de Rijkswetten in 
de landen Curaçao, Sint Maarten en Nederland (voor wat betreft Caribisch Nederland). De 
evaluatie is het uitvloeisel van daartoe strekkende bepalingen die zijn opgenomen in de 
hiervoor genoemde wetten.  
Ter uitwerking van deze bepalingen hebben de ministers van (Veiligheid en) Justitie van de vier 
landen van het Koninkrijk besloten dat de Rijkswetten door de vier landen gezamenlijk en integraal 
worden geëvalueerd. Een door dit Justitieel Vierpartijenoverleg (JVO) ingestelde werkgroep – de 
Werkgroep evaluatie justitiële consensusrijkswetten – heeft de in dit kader relevante thema's en 
1
criteria ten behoeve van de evaluatie geïdentificeerd in haar verslag van 11 juni 2014. Via deze 
werkgroep hebben de landen (die allen in deze werkgroep vertegenwoordigd waren) de voor hen 
relevante thema’s en criteria kunnen aandragen. Voorts zijn hierin thema’s en criteria verwerkt 
die voorvloeien uit door de Afdeling advisering van de Raad van State van het Koninkrijk op 2 
2
mei 2014 uitgebrachte voorlichting. De in het verslag van de Werkgroep evaluatie justitiële 
consensusrijkswetten opgenomen thema’s en criteria zijn vastgesteld – eveneens op 11 juni 
2014 – in het JVO. De uit dit proces voortvloeiende Evaluatieopdracht is vastgesteld in de 
Rijksministerraad van 11 juli 2014. Naast de inbreng die het land Curaçao heeft geleverd via 
zijn vertegenwoordiging in de Werkgroep evaluatie justitiële consensusrijkswetten heeft 
Curaçao nog inbreng geleverd via de bij brief van de minister-president (3 december 2014) 
van dat land aan de Evaluatiecommissie ter hand gestelde ‘voorevaluatie’. Deze Voorevaluatie 
                                                           
1
 Werkgroep evaluatie justitiële consensusrijkswetten, Eindverslag werkgroep evaluatie justitiële 
consensusrijkswetten ten aanzien van Gemeenschappelijk Hof van Justitie, openbaar ministerie, politie, 
Raad voor de rechtshandhaving, Den Haag 11 juni 2014 
2
 Raad van State, Voorlichting over de evaluatie van de Rijkswetten "Justitie", No.W03.14.0046/II/Vo/K/B, 
den Haag 2 mei 2014
