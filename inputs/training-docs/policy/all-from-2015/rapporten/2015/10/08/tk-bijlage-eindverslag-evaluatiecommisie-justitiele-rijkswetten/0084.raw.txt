38 
 
Dat artikel 43, tweede lid, Statuut uiteindelijk uit de considerans van de Rw GHvJ is geschrapt 
als grondslag van de wet is te danken aan het bereiken van overeenstemming met het land 
66
Aruba over het wetsvoorstel en de daarop volgende Nota van wijziging. Niettemin geeft het 
enig inzicht in de opvatting van de Rijksministerraad met betrekking tot de mate van 
autonomie die de Caribische landen bij het organiseren van hun rechtspraak toekomt. 
Een laatste bijzonderheid betreft het vooruitzicht dat de landen wordt geboden naar 
aanleiding van deze evaluatie. Waar de drie overige te evalueren rijkswetten een expliciete 
bepaling bevatten die erop neerkomt dat naar aanleiding van deze evaluatie in onderling 
overleg kan worden afgesproken dat de Rijkswet kan worden beëindigd (artikel 41, tweede lid, 
Rw OM, 56, tweede lid, Rw Politie en 43, tweede lid Rw RvdR), bevat de Rw GHvJ geen 
expliciete beëindigingmogelijkheid. Desgevraagd merkte de regering op dat ook de Rw GHvJ 
kan worden beëindigd, zij het dat daarvoor de procedure van consensusrijkswetgeving moet 
67
worden gevolgd. Dit is blijkens de memories van toelichting ten aanzien van de drie overige 
68
justitiële rijkswetten niet anders, waardoor niet al te veel juridisch gewicht moet worden 
toegekend aan het achterwege blijven van deze bepaling. 
Bij de totstandkoming van de Rw GHvJ is "de huidige, goed functionerende, rechterlijke 
69
organisatie van de Nederlandse Antillen en Aruba" en daarmee dus ook de SWR als 
uitgangspunt genomen. Voorts is in belangrijke mate gebruik gemaakt van het advies dat het 
Gemeenschappelijk Hof van Justitie zelf heeft geboden in zijn rapport "Onafhankelijk en 
70
slagvaardig" uit 2005. Centraal staat de eigen rechtspersoonlijkheid van het hof die volgt uit 
artikel 15, tweede lid, Rw GHvJ. Deze rechtspersoonlijkheid creëert de mogelijkheid personeel 
(rechters en niet-rechters) rechtstreeks aan te stellen bij het hof in plaats van bij de 
afzonderlijke landen. Deze rechtspersoonlijkheid is bovendien mede ingegeven door de 
bekostigingssystematiek. Het hof ontvangt financiële bijdragen van vier verschillende landen. 
Door de eigen rechtspersoonlijkheid kan over deze inkomsten worden beschikt zonder dat de 
inkomsten 'gelabeld' blijven voor besteding in of ten bate van de afzonderlijke landen. 
Gelet op de grotere zelfstandigheid van het hof en de daarbij behorende financiële 
verantwoordelijkheden ten aanzien van het hof, inclusief de Gerechten in eerste aanleg, 
voorziet het vierde hoofdstuk van de Rw GHvJ in de instelling van een hofbestuur. Dit bestuur 
bestaat uit de president, drie vice-presidenten (werkzaam en woonachtig in Curaçao, Aruba en 
                                                           
66
 TK 32017 nr. 9. In deze Nota van wijziging is slechts in zeer beperkte mate tegemoet gekomen aan de 
oorspronkelijke wensen van het land Aruba. Aan het voorstel van consensusrijkswet is toegevoegd dat het 
hof zetelt in alle landen van het Koninkrijk (artikel 15, derde lid) en dat een daartoe door het bestuur van het 
hof aangewezen lid van het bestuur regelmatig overleg voert met de vestigingsgriffiers (artikel 22, vierde 
lid). 
67
 TK 32017 nr. 8, p. 14. 
68
 TK 32018 nr. 3, p. 27, TK 32019 nr. 3, p. 29 en TK 32020 nr. 3, p. 20. 
69
 TK 32017 nr. 3, p. 1. 
70
 Gemeenschappelijk Hof van Justitie (2005).
