22 
 
2.2 Selectie aandachtspunten 
Zoals eerder opgemerkt: de Startnotitie van het WODC bevatte een onderzoeksdoel en 64 
evaluatievragen verdeeld over vier rijkswetten. Naar aanleiding van de verwerking van de 
schriftelijke vragenlijsten is in overleg met de begeleidings- en Evaluatiecommissie getracht 
nadere focus aan te brengen in het onderzoek, door middel van het selecteren van de 
belangrijkste “aandachtspunten” voor verder onderzoek. Bij het selecteren van deze 
aandachtspunten zijn drie richtsnoeren leidend geweest: 
1. de mate waarin het onderwerp in de beantwoording van de vragenlijsten naar voren is 
gekomen als knelpunt; 
2. de mate waarin dit onderwerp in rechtstreeks verband staat met de betreffende 
Rijkswet(ten); en 
3. de mate waarin ten aanzien van dit onderwerp structurele problemen met de 
toepassing van de Rijkswet gesignaleerd of te verwachten zijn. 
De drie criteria, zoals hierboven geformuleerd zijn maatgevend geweest voor het bepalen van 
de richting van het verdere onderzoek, in het bijzonder ten behoeve van de verdiepende 
interviews. Zij waren echter cumulatief noch limitatief. Met andere woorden, in sommige 
gevallen is ervoor gekozen iets als aandachtspunt te benoemen zonder dat dit volgde uit alle 
drie de richtsnoeren en in sommige gevallen zijn (ook) andere overwegingen bepalend 
geweest voor deze selectie. 
Deze exercitie heeft geleid tot 15 aandachtspunten. Ten behoeve van het overzicht zijn deze 
hieronder geclusterd per rijkswet. De inhoudelijke bespreking van deze aandachtspunten volgt 
in hoofdstuk 4. 
 
Rw GHvJ: 
1. de financiële zekerheid van het hof; 
2. de positie van en de verhouding tot de Beheerraad; 
3. de samenstelling van het hof, mede tegen de achtergrond van de voorgenomen 
Caribisering; alsmede 
                                                                                                                                                                                 
uiteenlopende motiveringen ten grondslag kunnen liggen aan gelijkaardige antwoorden en vice versa. Tot 
slot speelt mee dat een groot aantal respondenten in wisselende mate gebruik heeft gemaakt van de optie 
"kan ik niet beoordelen". Hoewel dit laatste in sommige gevallen eveneens kan worden opgevat als 
belangrijk signaal (bijvoorbeeld wanneer uit hoofde van iemands functie had mogen worden verwacht dat 
hij of zij wel degelijk een beoordeling zou kunnen geven), maakt het de statistische verwerking van de 
antwoorden, waarin respondenten wel een inhoudelijke beoordeling geven, weinig zinvol.
