21 
 
De Evaluatiecommissie sluit niet uit dat een combinatie van beide modaliteiten mogelijk is. 
Het is echter binnen de Evaluatiecommissie niet mogelijk gebleken tot een eensluidende 
inhoudelijke keuze te komen ten aanzien van bovenstaande modaliteiten. 
 
4.2 Beleidskracht ministeries van Justitie 
Ook langs andere wegen ziet de Evaluatiecommissie mogelijkheden de sturingsmogelijkheden 
van ministers ten aanzien van het OM te vergroten. Het valt de Evaluatiecommissie in dit 
verband op dat betrekkelijk weinig gebruik lijkt te worden gemaakt van de aan ministers 
toekomende bevoegdheid tot het geven van algemene aanwijzingen. Ook overigens lijkt de 
ontwikkeling van rechtshandhavingsbeleid door de ministeries van Justitie te Curaçao en Sint 
Maarten niet bepaald omvangrijk. Uit het onderzoek is gebleken dat de beleidskracht van de 
28
ministeries van Justitie daarvoor te beperkt is. Hierdoor wordt thans het 
rechtshandhavingsbeleid de facto vrijwel uitsluitend geformuleerd door het OM en de 
politiekorpsen en wordt dit slechts geaccordeerd (of niet) door het ministerie. Los van de 
opvattingen die mogen gelden ten aanzien van de wenselijkheid van een gezamenlijke PG is 
de Evaluatiecommissie van opvatting dat het tegemoetkomen aan de bezwaren hiertegen 
mede kan worden bereikt door een zinvoller benutting van de mogelijkheden die de Rijkswet 
reeds biedt en dan met name in de zin van algemene aanwijzingen. Hiertoe dienen de 
ministeries fors te investeren in een vergroting van hun beleidskracht, waarbij het 
binnenhalen van expertise op het terrein van strafrechtelijke beleidsvorming vooropstaat. 
Ministeriële betrokkenheid via mogelijke interventies in individuele vervolgingsbeslissingen in 
de vorm van bijzondere aanwijzingen, dient te gelden als ultimum remedium. De 
Evaluatiecommissie ziet het achterwege blijven van deze aanwijzingen in de huidige praktijk 
dan ook als een positieve ontwikkeling. De Evaluatiecommissie is geen voorstander van het 
voorstel van de Commissie Voorevaluatie Rijkswetten van het land Curaçao om de 
voorafgaande rechterlijke toets van bijzondere aanwijzingen uit artikel 13, tweede lid, 
29
Rijkswet OM te schrappen. De rechtsstatelijke waarborg die rechterlijke toetsing biedt tegen 
oneigenlijke beïnvloeding ten aanzien van beslissingen om al dan niet op te sporen of te 
vervolgen, is volgens de Evaluatiecommissie over het algemeen sterker als deze toetsing 
vooraf plaatsvindt, nu het voorkomen van oneigenlijke beïnvloeding de voorkeur verdient 
boven het achteraf moeten repareren van de gevolgen daarvan. 
 
 
                                                           
28
 Zie paragraaf 4.2.3 van de onderzoeksbijlage. 
29
 Zie Voorevaluatie van de Commissie Voorevaluatie Rijkswetten van Curaçao, p. 12.
