86 
 
worden uitgevoerd. Anders dan in Curaçao en Sint Maarten wordt de Raad door hen niet 
gezien als een 'eigen' organisatie. Dit kan worden verklaard door de omstandigheid dat de 
Raad in Caribisch Nederland gebruik maakt van inspecteurs van de Inspectie VenJ die steeds 
uitsluitend voor de duur van de daadwerkelijke inspectie in Caribisch Nederland verblijven. 
De kwaliteit van de inspecties wordt in Sint Maarten - net als in Caribisch Nederland - over het 
algemeen goed tot zeer goed gewaardeerd. Ook in Curaçao heerst over het algemeen 
tevredenheid over de kwaliteit van de eindrapporten van de Raad. Alleen over de wijze 
waarop de rapporten tot stand komen, vallen meer kritische noten op dan bij Sint Maarten en 
Caribisch Nederland het geval is. Aangegeven wordt dat veelvuldig wordt gevraagd om 
dezelfde informatie en dat gespreksverslagen door de geïnterviewden soms stevig moeten 
worden geredigeerd.
