16 
 
voorts grote dank uit aan alle respondenten, participanten en geïnterviewden zonder wie dit 
onderzoek volstrekt onmogelijk zou zijn geweest. 
 
1.4 Afstemming overige evaluaties 
De justitiële Rijkswetten vormden een belangrijk onderdeel van een omvangrijker 
wetgevingspakket dat in het kader van de ontmanteling van de Nederlandse Antillen op 10 
oktober 2010 zijn beslag kreeg. Verschillende onderdelen van dit pakket worden thans 
afzonderlijk, maar gelijktijdig geëvalueerd. Naast de onderhavige evaluatie betreft dit de 
evaluatie naar de staatkundige structuur van de nieuwe openbare lichamen die thans 
gezamenlijk worden aangeduid als Caribisch Nederland (Bonaire, Sint Eustatius en Saba) en 
daarnaast de evaluatie van het financiële toezicht zoals dat vormgegeven is in de Rijkswet 
financieel toezicht. De Evaluatieopdracht vergt dat gedurende de evaluatietrajecten 
onderlinge afstemming wordt gezocht. In de praktijk bleek dit bemoeilijkt te worden door de 
omstandigheid dat de evaluaties en het voor deze evaluaties noodzakelijke onderliggende 
onderzoek gelijktijdig werden uitgevoerd. Hierdoor is het slechts in beperkte mate (en pas 
tegen het einde van het evaluatietraject) mogelijk gebleken te onderzoeken in hoeverre de 
resultaten van de verschillende onderzoeken met elkaar overeenkomen. Voor zover dit kon 
worden beoordeeld, is niet gebleken van opmerkelijke inconsistenties tussen de verschillende 
onderzoeken.
