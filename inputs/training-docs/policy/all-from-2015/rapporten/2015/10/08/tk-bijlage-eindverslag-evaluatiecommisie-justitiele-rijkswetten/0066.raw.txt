20 
 
inhoudelijke reacties ten aanzien van de Rw GHvJ en juist aanzienlijk verlaagd door de reacties 
ten aanzien van de Rw RvdR. 
Tot slot wordt hieronder aangegeven hoe de respons verdeeld is over de landen. Hierbij past 
echter een kanttekening. In sommige gevallen is het moeilijk te bepalen tot welk land een 
bepaalde respondent moet worden gerekend. Vooral ten aanzien van Nederland en Caribisch 
Nederland geldt dat hiertussen geen strikte scheiding te maken valt. In eerste instantie is de 
plaats waar de respondent gevestigd is, leidend geweest. Hiervan is in verschillende gevallen 
afgeweken, wanneer een respondent bijvoorbeeld in Nederland woonachtig is, maar specifiek 
namens Caribisch Nederland in een bepaald gremium vertegenwoordigd is (zoals bijvoorbeeld 
de Raad voor de rechtshandhaving of de Beheerraad). Ook ten aanzien van personen die zijn 
benaderd uit hoofde van vorige betrekkingen is soms gekozen voor het land waar zij hun 
vorige functie uitoefenden van doorslaggevender betekenis te laten zijn dan het land waar zij 
thans ingezetene zijn, in gevallen waarbij deze vorige functie bepalend is geweest voor de 
selectie als respondent. 
Tabel 2 Respondenten per rijkswet en per land 
Rw GHvJ Rw OM Rw Politie Rw RvdR 
 
Aange- Inh. reactie Aange- Inh. reactie Aange- Inh. reactie Aange- Inh. reactie 
 
schreven schreven schreven schreven 
Aruba 12 8 5 1 1 0 0 0 
Curaçao 35 19 29 14 18 12 17 4 
Sint 9 5 9 7 9 4 5 1 
Maarten 
CN 5 3 12 5 13 3 4 3 
NL 9 6 10 6 13 3 9 5 
 
Op het eerste gezicht lijkt Curaçao sterk oververtegenwoordigd als het gaat om het aantal 
vragenlijsten dat is uitgezonden en het aantal vragenlijsten dat is geretourneerd. Bedacht 
moet echter worden dat verschillende instituties (met name het hof en het OM) een 
hoofdvestiging of op zijn minst een organisatorisch zwaartepunt in Curaçao kennen. Dit effect 
is versterkt door het eveneens benaderen van voormalige ambtsdragers binnen deze 
hoofdvestigingen dan wel zwaartepunten. Het kleine aantal respondenten in Aruba 
(behoudens ten aanzien van het hof) kan uiteraard worden verklaard uit de omstandigheid dat 
drie van de vier justitiële rijkswetten daar niet gelden.
