70 
 
Nederland vindt het overleg slechts een maal per zes maanden plaats. De agenda's voor deze 
overleggen kennen geen vast terugkerende punten. Aan de orde komt een diversiteit aan 
onderwerpen, waaronder de ontwikkelingen op het gebied van criminaliteit en openbare 
orde. Bij alle korpsen worden van de overleggen schriftelijke verslagen met actiepuntenlijst 
opgesteld, die aan de deelnemers van het overleg worden toegestuurd. De actiepunten 
worden volgens de respondenten in belangrijke mate uitgevoerd. 
Het overleg als bedoeld in artikel 37, tweede lid, Rw Politie tussen de minister en de korpschef 
vindt voor wat betreft Curaçao en Sint Maarten wekelijks en voor wat betreft Caribisch 
Nederland maandelijks plaats. 
De binnenlandse samenwerking in de verhouding, Korps-OM-Politieke ambtsdragers lijkt 
daarmee in voldoende mate geïnstitutionaliseerd. Uit de focusgroepen blijken andere vormen 
van interlandelijke samenwerking echter ingewikkelder. Dit betreft de samenwerking met en 
tussen ketenpartners als de Landsrecherche, het RST, de KMAR, de Douane en de Kustwacht. 
Ook tussen deze diensten kan het van eminent belang zijn dat zij op de hoogte zijn van elkaars 
onderzoeken en - binnen de grenzen van de wet - de informatie die daarin is opgedaan. Ten 
aanzien van deze informatie-uitwisseling blijken de ervaringen wisselend. Hoewel een grote 
hoeveelheid participanten aan de focusgroepen aangeeft goede onderlinge betrekkingen te 
hebben met de ketenpartners blijkt onderlinge informatievoorziening te stokken. De bij de 
korpsen opgerichte Infodesks lijken daarmee nog niet het maximale effect te hebben 
gesorteerd. Een observatie die voortvloeit uit de focusgroepen is dat bij uitwisseling van 
informatie vooral wordt vertrouwd op personen en minder op formele structuren. Informatie 
wordt gedeeld met diegene die men kent. Dit kan verklaren waarom participanten met een 
Caribische achtergrond minder moeite lijken te ervaren met het verkrijgen van informatie 
vanuit andere diensten dan participanten met een Europese achtergrond. Daarbij speelt 
overigens ook dat het verwachtingspatroon onder functionarissen met een Europese 
achtergrond doorgaans is ingegeven door de Nederlandse situatie en men derhalve negatiever 
is over het niveau van informatie-uitwisseling. Dat gezegd hebbend, zijn ook andere redenen 
aan te wijzen waarom informatie-uitwisseling niet altijd soepel verloopt. Informatie-
uitwisseling valt of staat bij het hebben, registreren en verwerken van informatie. Zeker in 
Curaçao en Sint Maarten lijkt niet door iedere politieambtenaar het nut te worden ingezien 
van digitale registratie van gegevens. Hierdoor is veel informatie simpelweg niet digitaal 
voorhanden (het zit 'in de hoofden of - als je geluk hebt - in de zakboekjes', aldus een 
vertegenwoordiger van een ketenpartner). Om dit te verbeteren is het volgens participanten 
noodzakelijk niet alleen cursussen te geven in het digitaal invoeren van gegevens, maar hierop 
ook te sturen vanuit de dagelijkse leiding. Als politiegegevens wel zijn ingevoerd speelt het 
probleem dat verschillende korpsen/diensten verschillende systemen gebruiken. Zo wordt 
gebruik gemaakt van ActPol, Summ-it, maar ook van generieke data- en 
tekstverwerkingsprogramma's als Microsoft Excell en Microsoft Word. Tot slot wordt gewezen
