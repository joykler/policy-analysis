74 
 
der Nederlanden als op voorhand vaststaat dat de rekening door de betrokken landen zal 
worden betaald. 
Het bovenstaande betekent echter niet dat de afzonderlijke landen sinds de nieuwe 
staatkundige structuur hebben stilgezeten op het gebied van politieonderwijs. Voor Caribisch 
Nederland zijn aanvullende kwaliteitscriteria en opleidings- en trainingsvereisten vastgelegd in 
het 'Functieboek Politiekorps Caribisch Nederland'. Tevens is voor KPCN een opleidingsplan 
voor 2011-2014 opgesteld. Voor Curaçao zijn de kwaliteitscriteria en opleidings- en 
trainingsvereisten bij 'landsbesluit opleidingen ORV' (2014) vastgesteld en het KPC heeft zijn 
opleidingsbehoefte in een opleidingsplan vastgelegd. Tevens is voor Curaçao onlangs (2015) 
de 'Regeling Integrale Beroepsvaardighedentraining' door de minister van Justitie 
goedgekeurd. Voor Sint Maarten geldt dat van de grond af moest worden begonnen. Er wordt 
voorlopig ingezet op basisopleidingen waarmee ook het zittend personeel gekwalificeerd 
raakt. Er loopt een traject om binnen afzienbare termijn te komen tot accreditatie naar 
Nederlandse maatstaven. 
Uit de focusgroepen blijkt dat in Curaçao en Sint Maarten vooral lijkt te worden ingezet op 
een andere vorm van gezamenlijk onderwijs, te weten gezamenlijke opleidingsinstituten voor 
verschillende binnenlandse diensten en organisaties. Zo organiseren het ORV (Curaçao) en de 
Justice Academy (Sint Maarten) opleidingen voor de Douane en vergelijkbare diensten. Ook 
komt het regelmatig voor dat aan door ketenpartners verzorgd of ingekocht onderwijs kan 
worden deelgenomen door personeel van andere diensten/organisaties. In het verleden 
gebeurde dit in ieder geval bij door het RST en de KMAR georganiseerde onderwijsmodules. 
Beide organisaties geven echter aan dat de mogelijkheden hiertoe thans enigszins worden 
ingeperkt. Dit is bij het RST deels ingegeven door een vermindering van financiële middelen en 
bij de KMAR door een nadere focus op Caribisch Nederland. 
Ten aanzien van de kwaliteit van het georganiseerde onderwijs blijkt het ORV te lijden onder 
een minder sterke reputatie onder verschillende betrokkenen. Daarbij wordt gewezen op 
opleidingen die niet worden voortgezet of lange doorlooptijden hebben en het ontbreken van 
erkenning van de aangeboden opleidingen. Omdat de Justice Academy (JA) pas na 2010 is 
opgezet, moet deze zich nog bewijzen. Vanuit de JA wordt wel aangegeven dat het in Sint 
Maarten ontbreekt aan nadere regelgeving, erkenning van de opleiding en financiële 
middelen. Een bijzonder punt van aandacht in Caribisch Nederland blijkt de werving en 
selectie van aspiranten. Nu de opleiding volledig naar Nederlands model is ingericht en in het 
Nederlandse gegeven wordt, blijkt een groot deel van de vele aanmelders niet in aanmerking 
te komen. Door sommigen wordt hiervoor als oplossing aangedragen ook minder taalvaardige 
aspiranten toe te laten en bestaande deficiënties als onderdeel van de opleiding weg te 
werken. Vanuit de PA wordt aangegeven dat daarvoor binnen de huidige opleiding (de 
zogeheten C-COP opleiding) geen ruimte bestaat.
