46 
 
zouden de Arubaanse en Sint Maartense vice-presidenten er binnen die vergaderingen ‘niet 
alleen voor staan’. 
Ook bij het huisvesten van de centrale hoforganisatie in Curaçao worden met name door 
rechters die buiten Curaçao gevestigd zijn kritische kanttekeningen geplaatst. Niettemin geeft 
een aantal van deze rechters eveneens aan dat het kostenefficiënter is bepaalde functies (ICT, 
HRM, etc.) bij elkaar in één locatie te beleggen dan hierin door elke hofvestiging afzonderlijk 
te laten voorzien.  
 
4.1.4 Overige onderzoeksresultaten 
De hierboven behandelde aandachtspunten zijn in de tweede fase van het onderzoek nader 
aan de orde gesteld, omdat deze zich in de eerste fase van het onderzoek nadrukkelijk hadden 
aangediend. Ten aanzien van andere elementen die in de oorspronkelijke evaluatievragen 
waren opgenomen, die niet als aandachtspunt voor de tweede fase zijn aangemerkt, is echter 
eveneens informatie verworven. Deze informatie zal hieronder worden gepresenteerd. Deze is 
hoofdzakelijk - maar niet uitsluitend - verkregen door middel van de respons op de 
schriftelijke vragenlijsten en tijdens de focusgroepen.    
 
Inrichting hof 
De inrichting van het hof (waarbij leden van het hof in eerste aanleg optreden als rechter, met 
dien verstande dat zij in dezelfde zaak niet mogen oordelen over eventueel hoger beroep), 
wordt over het algemeen - gegeven de context van kleinschaligheid - gezien als adequaat. Ook 
de regeling van de absolute en relatieve competentie, alsmede de afstemming met bijzondere 
bestuursrechtelijke colleges, wordt over het algemeen als adequaat beschouwd. De 
transparantie en de integriteit van het hof, respectievelijk van haar leden, wordt over het 
algemeen niet gezien als knelpunt. Nevenfuncties worden bekendgemaakt, zij het dat hier en 
daar vraagtekens worden geplaatst bij de mate waarin dit overzicht 'up to date' is. De in de 
Rijkswet opgenomen incompatibiliteiten worden in brede mate als toereikend beoordeeld. 
Vooral vanuit het hof zelf wordt aangegeven dat het aantal rechters in de strafsector aan de 
lage kant is, waardoor te vaak uitgesproken civilisten met de behandeling van strafzaken 
moeten worden belast. Bovendien wordt gewezen op de situatie, dat zelfs de meest ernstige 
delicten en gecompliceerde fraudes in eerste aanleg door een enkele rechter moeten worden 
afgedaan. In de ogen van een aantal betrokkenen - waaronder ook binnen de top van het OM 
- begint deze situatie zo langzamerhand onhoudbaar te worden. Om zaaksbehandeling door 
meervoudige kamers in eerste aanleg mogelijk te maken hoeft de Rw GHvJ niet te worden
