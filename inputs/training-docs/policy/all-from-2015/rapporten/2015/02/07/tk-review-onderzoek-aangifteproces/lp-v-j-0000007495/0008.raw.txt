De Raad acht het van belang dat er heldere richtlijnen zijn voor het opstellen van een aangifte. Deze 
waren ten tijde van het vorige onderzoek vrijwel niet beschikbaar en, voor zowel beschikbaar, niet 
bij alle betrokken medewerkers bekend. De Raad beval het KPCN daarom aan: 
 
Kom op korte termijn met (...) richtlijnen voor het opnemen van een adequate en volledige aangifte. 
Doe dit (...) in overleg met het OM. 
 
In het verlengde hiervan deed de Raad aan het KPCN en het OM de volgende aanbeveling: 
 
Zorg ervoor dat overleg plaatsvindt ten aanzien van richtlijnen voor de inhoud en kwaliteit van 
processen verbaal van aangifte.  
2.2.2 Situatie 2014 
 
De Raad heeft in zijn onderzoek geen richtlijnen voor het opnemen van een adequate en volledige 
4
aangifte aangetroffen. Deze schijnen via een presentatie wel beschikbaar te zijn gesteld , maar zijn 
als zodanig niet breed bekend binnen het KPCN. Respondenten van het OM geven aan dat er in de 
aangiften nog meer aandacht dient te zijn voor het omschrijven van het precieze delict en de 
5
‘redenen van wetenschap’ . In dit kader zijn er met enige regelmaat informele contacten tussen het 
KPCN en het OM. Hierbij is onder andere voorgesteld om voor bepaalde delicten standaard 
processen-verbaal te hanteren. Dit is echter niet verder opgepakt dan wel uitgewerkt. De recent 
aangestelde chef Intake is voornemens verschillende thematische sessies binnen de afdeling te 
organiseren, waarin besproken wordt wat de ingrediënten zijn voor een goede aangifte van een 
bepaald type delict. Hierbij wordt dan ook een vertegenwoordiging van het OM uitgenodigd.  
 
2.3 Registratie 
 
2.3.1 Situatie 2012 
 
De Raad constateerde dat de randvoorwaarden voor de invulling van en de sturing op het 
registratieproces onvoldoende waren. Voor wat betreft de randvoorwaarden bleken de 
functionarissen op technische mankementen te stuiten bij het gebruik van het systeem Actpol.  
Op Saba en Sint Eustatius werd zelfs een eigen registratie bijgehouden omdat men problemen had 
met de aansluiting op het systeem. Ten aanzien van de sturing bleek dat de registratie op de 
bovenwindse eilanden weliswaar niet in Actpol plaatsvond, maar dat deze wel consequent en 
volledig werd bijgehouden. Op Bonaire, waar de functionarissen wel toegang hadden tot Actpol, was 
sprake van gefragmenteerde registratie. Ook werden de gegevens onvoldoende gedetailleerd 
ingevoerd. De verantwoordelijke functionarissen stuurden hier onvoldoende op. 
 
                                                           
4
 De Raad heeft deze presentatie niet ontvangen. 
5
 Een opsporingsambtenaar dient in een proces-verbaal aan te geven op welke wijze hij tot een bepaalde 
vaststelling is gekomen, de zogenaamde redenen van wetenschap. 
8
