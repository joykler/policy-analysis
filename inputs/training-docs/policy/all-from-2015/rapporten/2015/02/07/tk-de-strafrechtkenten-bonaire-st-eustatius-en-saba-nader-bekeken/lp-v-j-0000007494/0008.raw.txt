Intake/casescreening 
Het opsporingsproces start bij een signaal. Dit kan enerzijds een aangifte of melding van een burger 
zijn, anderzijds informatie vanuit politieonderzoek. In vakjargon wordt gesproken over ‘brengzaken’ 
en ‘haalzaken’. Deze signalen worden allen geregistreerd door de politie. Omdat het onmogelijk is 
om alle zaken te onderzoeken, wordt hier een eerste selectie gemaakt, de zogenoemde 
casescreening. Een functionaris van de politie beoordeelt de zaken op een aantal criteria en filtert 
daarmee de zaken die doorgaan naar het OM. Om inzicht te krijgen in dit proces staan de volgende 
deelvragen centraal: 
 
 Op basis van welke criteria worden zaken voorgedragen aan het OM ? 
 Op welke wijze geeft het OM sturing aan dit proces? 
 
Opsporingsonderzoek 
Als besloten is tot een opsporingsonderzoek, dan wordt de zaak toegewezen aan een rechercheur. 
Onder verantwoordelijkheid van het OM wordt het opsporingsonderzoek uitgevoerd. Inzicht in het 
aantal zaken, de voortgang van het onderzoek en inzicht in de kwaliteit van het onderzoek zijn 
hierbij cruciale aspecten. Om inzicht te krijgen in dit proces staan de volgende deelvragen centraal: 
 
 Op basis van welke criteria wordt besloten of een zaak onderzocht wordt? 
 Op welke wijze geeft het OM sturing aan (de voortgang en kwaliteit van) het 
onderzoeksproces? 
Executie van strafrechtelijke vonnissen 
Als een zaak voor een rechter komt, dan volgt hier, afgezien van vrijspraak, niet ontvankelijk- of 
onbevoegd verklaring, een veroordelend vonnis uit. Conform het Wetboek van Strafrecht kan dit een 
hoofdstraf zijn in de vorm van een gevangenisstraf, hechtenis, taakstraf of geldboete (of een 
combinatie hiervan). De feitelijke uitvoering van het vonnis is een verantwoordelijkheid van het OM. 
Deze inspectie richt zich op de vraag welke vonnissen op dit moment in de praktijk zijn uitgevoerd. 
De centrale onderzoeksvraag is: 
 
Op welke wijze geeft het Openbaar Ministerie invulling aan zijn taak om vonnissen in strafzaken 
uit te uitvoeren? 
 
Deze centrale vraag is uitgesplitst in de volgende deelvragen: 
 Is er een procesbeschrijving/richtlijn? 
 Op welke wijze (in welk systeem) worden de vonnissen geregistreerd? 
 Hoeveel vonnissen zijn, uitgesplitst naar gevangenisstraf, hechtenis, taakstraf en 
geldboete, in 2012 door de rechter opgelegd?  
 Hoeveel van deze vonnissen zijn in de praktijk volledig uitgevoerd? Op welke wijze 
worden de vonnissen in de praktijk uitgevoerd?  
 Welke verklaringen zijn er voor het niet uitvoeren van vonnissen? 
 Op welke wijze (in welk systeem) worden de vonnissen geregistreerd? 
 
 
8
