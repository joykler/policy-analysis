OM kan aanleveren. In dit kader speelt ook het knelpunt dat de informatiesystemen van het OM en 
de politie geen koppeling hebben.  
 
Betrokkenen geven aan dat het de planning is om Actpol met een recherchemodule uit te breiden. 
De verwachting is dat die in september 2014 operationeel is. Hierdoor kan managementinformatie 
die nu nog niet beschikbaar is, opgeleverd worden en heeft men scherper zicht op de voortgang van 
zaken. 
 
Het verbeteren van de informatiesystemen is volgens betrokkenen cruciaal in het kader van de 
uitvoering en sturing van opsporingszaken. Het is noodzakelijk om een goede informatiepositie te 
hebben. Op dit moment is die informatiepositie er volgens betrokkenen nog niet. De kennis en 
informatie zit voornamelijk in de hoofden van de agenten. Doordat iedereen op het eiland elkaar 
kent en de politie in de haarvaten van de maatschappij zit, lukt het met het team van rechercheurs 
nu om ad hoc analyses te maken. Als een agent een signalement of modus operandi van een 
verdachte krijgt, dan weet hij al snel om wie het gaat en waar de verdachte gevonden moet worden. 
Deze informatie moet ‘uit de hoofden van de agenten’ in een systeem worden opgeslagen. Zo is het 
volgens betrokkenen mogelijk om proactief verbanden te leggen tussen informatie - ook tussen 
verschillende zaken – en trends te ontdekken. Op basis hiervan is het mogelijk om gerichter te sturen 
en recherchecapaciteit efficiënter in te zetten. 
 
Bijzondere invloeden bij sturing van opsporingszaken 
Bij de afweging om een zaak wel of niet op te pakken hanteert het OM  in de praktijk niet alleen 
‘rationele’, maar ook ‘sociale’ criteria. Betrokkenen geven aan dat het OM midden in de 
maatschappij staat. Burgers komen naar het OM met hun (persoonlijke) zorgen. Het OM houdt 
dagelijks spreekuur omdat de bevolking behoefte heeft aan advies en een luisterend oor op allerlei 
gebieden, wat formeel niet tot de taken van het OM behoort. Een burgerverzoek is dan ook één van 
de criteria die het OM meeneemt in de beoordeling van zaken. Vaak wordt een ‘Bario regisseur’ 
(wijkagent) gevraagd een verkenning uit te voeren hetgeen uiteindelijk kan leiden tot een zaak. 
 
Hoewel  deze werkwijze de nodige capaciteit kost – feitelijk wordt een oriënterend 
opsporingsonderzoek verricht op basis van ‘zachte’ en ‘flinterdunne’ criteria – meent het OM dat 
deze informele cultuur gehandhaafd dient te blijven. Het OM staat hierdoor namelijk in verbinding 
met de burger. Het vergroot de geloofwaardigheid en legitimiteit van het OM. Burgers zien dat het 
OM wat doet aan hun problemen. Bovendien gaat dit volgens betrokkenen op langere termijn het 
OM helpen bij het opsporingsproces. De burger zal namelijk sneller geneigd zijn het OM te helpen 
door bijvoorbeeld het leveren van informatie. 
 
Samenwerking met het Gemeenschappelijk hof van Justitie  
Het OM heeft op een aantal momenten in het opsporingsproces te maken met het 
Gemeenschappelijk Hof van Justitie.  Zo moet het OM voor het tappen van telefoons of 
huiszoekingen eerst toestemming krijgen van de rechter-commissaris.  Bij een strafzaak die voor 
moet komen moet het OM tijdig de juiste stukken aanleveren. In de benodigde samenwerking 
worden door beide partijen knelpunten ervaren. Uit het onderzoek blijkt dat de werkprocessen van 
het OM en het gerecht niet op elkaar aansluiten en dat daardoor de partijen elkaar op verschillende 
momenten niet kunnen vinden. Hoewel er een zittingsconvenant is tussen het gerecht en het OM 
20
