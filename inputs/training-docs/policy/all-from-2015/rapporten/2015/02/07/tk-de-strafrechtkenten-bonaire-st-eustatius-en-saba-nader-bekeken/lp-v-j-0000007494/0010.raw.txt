2. Context 
 
2.1 Het parket BES 
 
Organisatie OM 
Het Openbaar Ministerie (OM) is belast met de strafrechtelijke handhaving van de rechtsorde en 
met andere bij wet vastgestelde taken. Deze hoofdtaak van het OM is te verdelen in drie kleinere: de 
opsporing van strafbare feiten, de vervolging van strafbare feiten en toezicht op de uitvoering 
(executie) van strafvonnissen. Het OM bepaalt óf en voor welke strafbare feiten iemand voor de 
strafrechter moet verschijnen.  
 
Voor 2010 bestond het parket op de BES uit één hoofdofficier, één gebiedsofficier en één 
ondersteuner. De twee Bovenwindse eilanden werden toen vanuit Curaçao en Sint Maarten 
aangestuurd. Met de staatkundige herinrichting van 10 oktober 2010 veranderde ook de structuur 
van het Openbaar Ministerie. Op grond van de Consensus Rijkswet Openbare Ministeries (CRWOM) 
kregen de drie landen Curaçao, Sint Maarten en de BES‐eilanden elk een eigen OM met een eigen 
Hoofdofficier van Justitie (HOvJ). Aan het hoofd van de drie OM’s staat één gezamenlijke Procureur-
Generaal (PG), die kantoor houdt in elk afzonderlijk land. Het parket van de PG bevindt zich op 
Curaçao. De PG ziet zich in een positie waarin hij verantwoording aflegt aan de ministers van 
(Veiligheid en Justitie) van Curaçao, van Sint Maarten en van Nederland.  
 
 
 
Ontwikkelingen parket BES 
Om de bevindingen van dit onderzoek in een goed perspectief te plaatsen, is het nodig om de 
ontwikkeling van het OM op de BES-eilanden door de jaren heen te schetsen. De groei van het OM 
en de knelpunten die daarbij werden (en worden) ervaren hebben volgens betrokkenen namelijk 
direct invloed op de onderzoeksresultaten. In de opeenvolgende jaarverslagen van het OM is die 
ontwikkeling beschreven. 
 
Op de BES‐eilanden stond het jaar 2010 vooral in het teken van de opbouw van en de transitie naar 
een volwaardig Parket BES met parketonderdelen op Bonaire, Sint Eustatius en Saba. Het Parket 
Bonaire bestond in aanvang uit drie fte’s. Om de opbouw van het parket vorm te geven werd de 
10
