Binnen het KPCN waren meerdere ontwikkelingen gaande ten aanzien van het opleiden en 
bijscholen van de intakemedewerkers en de rechercheurs. De medewerkers BPZ hadden echter 
sinds de basis-politieopleiding geen bijscholing meer gehad in het opnemen en afhandelen van 
aangiften. In het onderzoek bleek dat de kwaliteit van de aangiften, die werden opgesteld door de 
medewerkers BPZ, vaak onvoldoende was. Dit toonde volgens de Raad de noodzaak aan om de 
medewerkers bij te scholen. Er was binnen het KPCN echter geen heldere visie en planning ten 
aanzien van het opleiden van de medewerkers. Dit leidde tot de volgende aanbeveling: 
 
Beschrijf op korte termijn de visie en planning van het korps ten aanzien van de scholing van de 
medewerkers. Benoem in het plan nadrukkelijk vaardigheden die noodzakelijk zijn voor het 
aangifteproces. Neem in het plan bejegeningsaspecten en algemene richtlijnen voor het opstellen 
van een goed en volledig proces verbaal van aangifte op.  
2.5.2 Situatie 2014 
 
10
Het KPCN heeft eind 2011 een meerjarig opleidingsplan opgesteld. De in dit plan genoemde initiële 
opleiding van de medewerkers van de afdeling Intake is rond de publicatie van het vorige rapport 
afgerond. De Raad constateert dat er ten tijde van het huidige onderzoek aandacht is voor het 
bijscholen van deze medewerkers, om hen verdere ondersteuning te bieden in het uitoefenen van 
hun taken. Hierbij is aandacht voor het geven en ontvangen van feedback. Daarnaast volgen alle 
medewerkers van de BPZ de postinitiële opleiding allround politiemedewerker niveau MBO4, die op 
Bonaire wordt gegeven door docenten van de Politieacademie. Deze is aangepast aan het 
startniveau van de medewerkers. Met de opleiding tracht het korps de medewerkers op hetzelfde 
(basis)niveau (namelijk MBO4) te brengen. Het traject is in augustus 2012 gestart en duurt in totaal 
drie jaar. Elk jaar volgt een nieuwe groep de eenjarige opleiding. Het betreft een zeer intensief 
traject, waarbij de deelnemende medewerkers van de drie eilanden twee weken per maand niet 
beschikbaar zijn voor operationele inzet voor het KPCN. Dit is voor de laatste groep aangepast. De 
opleiding is gericht op bredere vorming en ontwikkeling, waarbij ook aandacht is voor het 
aangifteproces (inclusief doorvragen en het opstellen van een kwalitatief goede aangifte). De 
respondenten geven aan hier baat bij te hebben. Medewerkers merken dat hun kennis is opgefrist 
en aangevuld, en leidinggevende functionarissen zien dat de kwaliteit stijgt en de medewerkers 
meer initiatief nemen. In die zin lijkt de forse investering van het KPCN zich zeker uit te betalen. 
Overigens vergt het ook van de medewerkers het nodige. Een aantal medewerkers had al meer dan 
tien jaar geen opleiding gevolgd. Voor hen is het een grote overgang om een jaar lang twee weken 
per maand een opleiding te volgen. 
 
2.6 Controle en feedback 
 
2.6.1 Situatie 2012 
 
De Raad concludeerde dat kwaliteitscontrole en feedback naar de verbalisant niet structureel 
plaatsvonden. De senior-medewerkers die hiervoor verantwoordelijk waren, bleken hier in de 
                                                           
10
 Dit plan werd ten tijde van het onderzoek herzien.
