om ruim 200 zaken in behandeling te nemen, laat staan hierop te sturen. Het OM schoont daarom 
samen met de afdeling Opsporing van de politie de bulklijst op. Alle zaken worden doorgenomen en 
verdeeld in drie categorieën: 
 
1. Zaken die weg kunnen 
Het gaat hier om zaken die verouderd waren, geen opsporingsindicatie bevatten of 
waarbij geen verdachten van de prioriteitenlijst waren betrokken. Deze worden technisch 
geseponeerd. De betrokken personen (aangevers/slachtoffers) hebben (of krijgen nog) 
een brief waarin dit besluit is toegelicht. 
 
2. Zaken die nog bekeken worden 
Bij deze zaken wordt gekeken of op relatief eenvoudige manier (bijvoorbeeld het horen 
van een getuige) extra opsporingsindicatie kan worden verkregen om de zaak sterker te 
maken. 
 
3. Zaken waar men mee verder gaat 
Dit zijn de zaken waarop de recherchecapaciteit primair  wordt ingezet.  
 
De volgende stap is om een prioritering aan te brengen in de zaken waarmee men verder gaat 
(categorie 3). Het streven is om te werken  vanuit een basis van vijftien zaken. Meer kan op basis van 
de beschikbare recherche capaciteit niet. Op dit lijstje van vijftien zaken gaat het OM concreet 
sturen. Dat betekent dat de voortgang van deze zaken wordt gevolgd en besproken in het Zicht op 
zakenoverleg. Nieuwe zaken worden afgewogen tegen deze vijftien. Komt er een bij, wat gaat er dan 
van af? En waarom? 
 
Bij deze prioritering worden verschillende criteria in acht genomen. Een eerste criterium is de 
betrokkenheid van bekende daders. Het OM wil toe naar een meer subjectgerichte manier van 
opsporen. Een groot deel van de criminaliteit wordt gepleegd door een klein groepje ‘irritante 
veelplegers’ dat bij een ieder wel bekend is. Als in opsporingszaken iemand van dit groepje betrokken 
is, krijgt de zaak prioriteit. Een tweede criterium is de opsporingsindicatie en de juridische 
haalbaarheid. Uiteindelijk moet er wel een zaak opgebouwd kunnen worden die stand houdt bij de 
rechter. Het derde criterium is of het type delict binnen de OM-beleidsregels is aangewezen als 
prioriteit. Het gaat dan om zaken als huiselijk geweld, zedendelicten en ernstige geweldsdelicten. 
Uiteindelijk wordt alles afgezet tegen de beschikbare capaciteit.  
 
3.3 Stuurgroep Opsporen 
Sinds 2012 is een Stuurgroep Opsporen opgericht waarin de projectmatige opsporingsonderzoeken 
worden aangestuurd. Deze zaken worden niet gestart vanuit een aangifte, maar op basis van de 
informatiepositie van de politie, KMar en/of RST (denk bijvoorbeeld aan drugshandel). De stuurgroep 
stuurt op projectmatige wijze op dergelijke onderzoeken. Alle ketenpartners nemen deel aan de 
stuurgroep. Het OM is voorzitter van de stuurgroep. Besluiten worden in principe  gezamenlijk 
genomen. De voorzitter en de Korpschef hebben echter een zwaarwegende inspraak in de 
besluitvorming.
