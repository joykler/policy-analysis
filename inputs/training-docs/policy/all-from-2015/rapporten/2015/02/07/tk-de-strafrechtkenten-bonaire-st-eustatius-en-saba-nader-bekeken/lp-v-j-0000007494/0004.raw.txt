opsporingsproces zat, werd een omslagpunt bereikt waarbij het OM meer op afstand staat en 
feitelijk zaken aanstuurt met behulp van twee sturingsinstrumenten. 
 
In het Zicht op zakenoverleg bespreekt het OM met de politie de selectie, de voortgang en de 
kwaliteit van de zaken die zich in de opsporingsfase bevinden.  De Raad constateert dat men in dit 
gremium nog zoekende is naar de juiste vorm van sturing. De politie is nog niet in staat om de 
benodigde sturingsinformatie aan te leveren. De Zicht op zakenlijst is nu nog een bulklijst van zaken 
waarbij er geen concreet inzicht is in de voortgang van een onderzoek en de concreet ingezette 
capaciteit. Thans wordt de omslag gemaakt van een bulklijst naar een geprioriteerde lijst met zaken. 
Op deze lijst staat een selectie aan zaken die met de beschikbare recherchecapaciteit kunnen 
worden afgehandeld. Met de huidig beschikbare capaciteit wordt gestreefd naar een geprioriteerde 
lijst van (ongeveer) vijftien zaken.  
 
De prioritering vindt plaats aan de hand van een aantal criteria. Gekeken wordt naar de 
opsporingsindicatie (hoeveel handelingen moeten worden verricht om de zaak rond te krijgen), de 
juridische haalbaarheid en de maatschappelijke impact van het delict. Uiteindelijk is de afweging een 
kwestie van ‘professional judgement’ afgezet tegen de beschikbare capaciteit. 
 
De grotere opsporingszaken worden door de Stuurgroep Opsporen aangestuurd. De Raad 
constateert dat het sturingsproces gestructureerd verloopt. Voor elke processtap wordt, aan de 
hand van vaste formats, sturingsinformatie aangeleverd (pre-weegdocument, projectvoorstel en 
plan van aanpak). Op basis van deze sturingsinformatie besluit de Stuurgroep welke zaken worden 
aangepakt en stuurt men op voortgang en kwaliteit. De Raad constateert dat de ketenpartners zeer 
tevreden te zijn over de wijze waarop de Stuurgroep Opsporen functioneert. De volgende stap is 
volgens betrokkenen de doorontwikkeling en verfijning van deze werkwijze. De Raad ziet hierbij als 
aandachtspunt het consequent gebruiken van ondersteunende formats. 
 
De Raad merkt op dat de zoektocht naar de juiste vorm van sturing plaatsvindt binnen een context 
van beperkte mogelijkheden. Het gebrek aan capaciteit, de informatiesystemen die niet naar 
behoefte functioneren en de nog niet op alle vlakken voldoende kwaliteit van de politie, blijken 
hierbij lastige hindernissen. 
 
Bevindingen en conclusies Executie strafvonnissen 
In dit deel van het onderzoek is gekeken naar de wijze waarop het OM invulling geeft aan de taak om 
vonnissen in strafzaken uit te voeren. De Raad constateert dat het OM een flinke inhaalslag heeft 
gemaakt  om de voorraad openstaande gevangenisstraffen – die door gebrek aan celcapaciteit was 
ontstaan – weg te werken.  Door de gebrekkige administratie en registratie was er geen helder zicht 
op openstaande en uitgevoerde vonnissen. Het OM heeft handmatig in verschillende bronnen tot 
2008 teruggekeken om hier inzicht in te krijgen. De Raad constateert niet zonder zorg dat het, naar 
betrokkenen zelf aangeven, niet is uit te sluiten dat hierdoor nog openstaande vonnissen tussen wal 
en schip zijn gevallen. Thans zijn of worden nagenoeg alle gevangenisstraffen voor Bonairianen 
uitgevoerd. Het knelpunt zit met name bij straffen voor niet-ingezetenen.  
 
De Raad constateert dat het OM en de ketenpartners SRCN, JICN en de Voogdrijraad elkaar goed 
kunnen vinden bij de uitvoering van de vonnissen. Daar waar men tegen knelpunten aanloopt, weet 
4
