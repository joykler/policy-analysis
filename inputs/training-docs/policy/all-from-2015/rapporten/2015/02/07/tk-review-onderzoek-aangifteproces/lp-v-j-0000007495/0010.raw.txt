bedrijfsprocessensysteem, dat ook kan voorzien in betrouwbare managementinformatie. Een risico 
vormt de voor de webversie noodzakelijke snelle internetverbinding op de Bovenwinden: dit is 
kostbaar en ten tijde van het onderzoek niet gegarandeerd stabiel. 
 
2.4 Prioritering en verdeling 
 
2.4.1 Situatie 2012 
 
De Raad concludeerde dat de verdeling van aangiften tussen de afdelingen op hoofdlijnen bekend 
was bij de medewerkers, maar niet in de organisatiestructuur was geborgd. Er was geen centraal 
punt belegd waar de prioritering en verdeling van aangiften wordt bepaald. Door het instellen van 
een dergelijke functie ontstaat er zicht op het aantal binnengekomen aangiften en kan het korps 
sneller en adequater prioriteitenstellen en inspelen op trends. Het geeft een belangrijke impuls aan 
het vervolg op de aangiften. Het KPCN had wel de intentie deze verantwoordelijkheid centraal te 
beleggen. In het verlengde hiervan formuleerde de Raad de volgende aanbeveling: 
 
Beleg binnen afzienbare tijd een centraal punt waar prioritering en verdeling van aangiften wordt 
bepaald. Het is hierbij van belang taken en verantwoordelijkheden duidelijk te beleggen en een 
realistische planning te hanteren.  
2.4.2 Situatie 2014 
 
Volgens het in de stroomschema’s beschreven aangifteproces worden aangiften op verschillende 
momenten beoordeeld aan de hand van prioritering. Verschillende respondenten geven aan dat de 
prioritering eigenlijk al start voor het opnemen van de aangifte. Volgens hen wordt in de praktijk nog 
te snel een aangifte opgenomen als een burger zich aan het bureau meldt, terwijl eerst de vraag 
gesteld dient te worden of sprake is van een strafbaar feit. Als dit niet het geval is, is het opnemen 
van een aangifte geen adequate oplossing. Als besloten wordt een aangifte op te nemen, dan blijkt 
de scheidslijn tussen een eenvoudige aangifte (op te nemen door de afdeling Intake) en een 
complexe aangifte (op te nemen door de afdeling Opsporing) niet altijd even helder. Hoewel wordt 
onderkend dat het onderscheid niet exact te definiëren is, wordt wel gezocht naar nadere invulling 
zodat de medewerkers van de afdeling Intake meer houvast hebben in hun besluit om de aangifte 
wel of niet zelf op te nemen.  
Aangiften die op Bonaire zijn opgenomen door de afdeling Intake en de afdeling Basispolitiezorg 
(BPZ) worden beoordeeld door de CvD. Als er volgens hem voldoende opsporingsindicatie is, wordt 
de aangifte fysiek doorgeleid naar de afdeling Opsporing. De respondenten geven aan dat de CvD’s 
steeds meer in deze rol groeien. De CvD bespreekt de aangifte na de overdracht met de Chef 
Opsporing, die vervolgens bepaalt of de aangifte definitief wordt opgepakt in een onderzoek. Als er 
buiten kantoortijden sprake is van urgentie en er volgens de CvD direct een rechercheur moet 
worden ingezet, neemt de CvD eerst contact op met de Chef Opsporing. In samenspraak wordt 
vervolgens bepaald of deze inzet daadwerkelijk nodig is. Voor het zicht op zaken is er daarna 
10
