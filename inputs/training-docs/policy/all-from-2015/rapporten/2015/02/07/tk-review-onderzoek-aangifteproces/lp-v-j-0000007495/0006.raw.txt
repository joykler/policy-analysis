1.2 Afbakening 
 
De Raad doet geen herhalingsonderzoek, waarbij alle aspecten van het aangifteproces opnieuw 
worden beoordeeld. Dit review-onderzoek richt zich uitsluitend op de hierboven beschreven 
aanbevelingen. De Raad bekijkt op welke wijze deze zijn omgezet in maatregelen, en of deze 
maatregelen zijn ge√Ømplementeerd. Onder implementatie verstaat de Raad dat de maatregelen zijn 
opgesteld, ingevoerd en worden uitgevoerd. Bij dit laatste is ook aandacht voor de vraag of de 
maatregelen in de praktijk daadwerkelijk uitvoerbaar zijn. 
 
1.3 Toetsingskader 
 
Waar de Raad in zijn onderzoeken over het algemeen gebruik maakt van een uitgewerkt 
toetsingskader op basis van wet- en regelgeving, is dat in dit onderzoek niet het geval. De Raad 
beoordeelt de opvolging van de geformuleerde aanbevelingen: deze vormen zijn kader. Uiteraard 
worden deze wel afgezet tegen de geldende nationale en internationale wet- en regelgeving, zoals 
het Wetboek van Strafvordering. 
 
1.4 Uitvoering en tijdpad 
 
Voor dit onderzoek heeft de Raad gebruik gemaakt van deskresearch en interviews met 
functionarissen bij de betrokkenorganisaties. Bij het KPCN en het OM is informatie opgevraagd die 
betrekking heeft op de verschillende aanbevelingen. Mede aan de hand van deze informatie zijn 
vervolgens de interviewvragen opgesteld. In de periode 12 tot en met 20 mei 2014 zijn 
semigestructureerde (groeps)interviews gehouden binnen verschillende geledingen van de 
betreffende organisaties. Het gaat hierbij om respondenten op strategisch, tactisch en operationeel 
niveau. Waar mogelijk heeft de Raad ook de gebruikte registratiesystemen ingezien en/of data 
hieruit opgevraagd. De gespreksverslagen van de interviews zijn ter controle van de feitelijkheden 
aan de respondenten voorgelegd en zonodig bijgesteld. 
 
De ontvangen documenten, de gehouden interviews en de inzage in de systemen vormden de basis 
voor het opstellen van de analyse en conclusies. Het concept-rapport is voor wederhoor op de 
feitelijke bevindingen voorgelegd aan de betrokken organisaties. 
 
1.5 Leeswijzer 
 
Het rapport volgt de afzonderlijke aanbevelingen. In hoofdstuk 2 wordt per onderwerp beschreven 
wat in het vorige rapport is bevonden, tot welke aanbeveling(en) dit heeft geleid en wat in het 
review-onderzoek is aangetroffen. In hoofdstuk 3 staat op een geaggregeerd niveau beschreven tot 
welke centrale conclusie en deelconclusies deze bevindingen leiden.  
  
6
