in die tijd inhoudelijk andere prioriteiten te hebben dan het OM. Huiselijk geweld bijvoorbeeld, een 
beleidsprioriteit van het OM , werd op een andere manier aangepakt dan gewenst. Er heerst volgens 
betrokkenen op de eilanden een ‘bemiddelende cultuur’. Bepaalde gedragen worden gezien als iets 
dat zich vanzelf wel zal oplossen. Er kwam niet altijd een aangifte van huiselijk geweld en 
politieagenten pakten dit soort gevallen ambtshalve niet vaak op. Het OM moest de politie actief 
aansturen om dit alsnog te doen. 
 
1
Verder geeft men aan dat de kwaliteit van de recherche ondermaats was . Het OM was daarom 
genoodzaakt om dicht op de recherche te zitten. Inmiddels geven alle betrokkenen aan dat de politie 
zichtbaar een aantal kwaliteitsslagen heeft gemaakt. De kwaliteit van de recherche is verbeterd 
waardoor het OM wat verder op afstand kan staan. Zowel politie als OM geven aan een goede balans 
te hebben gevonden, met daarbij de kanttekening dat  beide organisaties  – gelet op de 
kleinschaligheid – kwetsbaar zijn en een en ander nog steeds erg persoonsafhankelijk is 
 
Twee manieren van  aansturen opsporingszaken 
In de praktijk worden opsporingszaken op twee manieren aangestuurd. Als het gaat om sturing van 
zaken dan is er onderscheid in de zogenoemde ‘breng’ en ‘haal’ zaken. Het eerste betreft een zaak 
die start vanuit een aangifte en eventueel een aangehouden verdachte. Deze ‘kleinere’ zaken worden 
middels de zogenoemde ‘Zicht op zaken-lijst’ aangestuurd. In het tweede geval gaat het om grotere 
opsporingsonderzoeken die op basis van de eigen informatiepositie van de politie worden 
geïnitieerd. (drugs, mensenhandel et cetera). Deze onderzoeken worden projectmatig opgepakt en 
aangestuurd vanuit de Stuurgroep Opsporen. 
 
3.2 Proces Zicht op zaken 
 
Van aangifte naar Zicht op zaken 
Het proces van de ‘brengzaken’ begint zoals gezegd bij de aangifte. In hoofdlijnen worden de 
volgende stappen gevolgd: 
 
1. De aangever meldt zich op het politiebureau. De politie geeft aan dat het streven is om 75% 
van de aangiftes door de afdeling Intake ter plekke te laten opnemen en beoordelen. De 
overige meer gecompliceerde aangiftes moeten dan door de Chef van Dienst worden 
beoordeeld.  
2. Daarna vindt een eerste toetsing plaats door een senior-medewerker Intake of 
Basispolitiezorg. Het gaat hier om een kwaliteitscontrole.  Bij voldoende kwaliteit wordt de 
aangifte doorgestuurd naar de Chef van Dienst (tevens hulpofficier van justitie).  
3. De Chef van Dienst bepaalt vervolgens de routing en prioritering van de aangiftes. De 
belangrijkste criteria die hierbij wordt gehanteerd is of de aangifte voldoende 
opsporingsindicatie bevat.  
a. Indien er voldoende indicatie is, dan beoordeelt hij of de zaak nu of later wordt 
opgepakt. De criteria die het korps bij de prioritering van zaken hanteert zijn de 
speerpunten die in de jaarplannen van het OM en het KPCN zijn benoemd. 
Betrokkenen geven in dit kader aan dat deze speerpunten ‘bijna alles’ omvatten. Het 
                                                           
1
 Dit knelpunt heeft de Raad eveneens geconstateerd in het eerder genoemde onderzoek ‘Het opsporingsproces door de recherche op 
Bonaire, Sint Eustatius en Saba (april 2013) 
14
