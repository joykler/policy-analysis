1. Inleiding 
 
1.1 Aanleiding en doel 
 
Aanleiding 
De Raad voor de Rechtshandhaving (hierna: de Raad) is belast met de algemene inspectie van de 
organisaties van de justitiële keten op Bonaire, Sint Eustatius en Saba (hierna: BES-eilanden), 
Curaçao en Sint Maarten. De Raad kijkt daarbij naar de effectiviteit, de kwaliteit van de 
taakuitoefening en het beheer. Daarnaast is de Raad belast met de algemene inspectie van de 
kwaliteit en effectiviteit van de justitiële samenwerking tussen de BES-eilanden, Curaçao en Sint 
Maarten. De Raad heeft in zijn jaarplan voor 2014 vastgelegd welke onderwerpen dit jaar aan bod 
komen. Eén van deze onderwerpen is het review-onderzoek over het aangifteproces. 
 
Dit review-onderzoek is een vervolg op de eerdere onderzoeken van de Raad over het 
aangifteproces, zoals dat bij de politiekorpsen van de drie landen werd uitgevoerd. De rapportages 
van deze onderzoeken zijn medio 2012 afgerond en aangeboden aan de respectievelijke ministers 
van Justitie. In het onderhavige onderzoek toetst de Raad of opvolging is gegeven aan de toen 
geformuleerde aanbevelingen, die als doel hadden om de kwaliteit van het aangifteproces te 
verbeteren. Deze rapportage ziet specifiek op de opvolging van de aanbevelingen die zijn 
geformuleerd voor het Korps Politie Caribisch Nederland (KPCN) en het Openbaar Ministerie (OM) 
op de BES-eilanden. Deze aanbevelingen zijn opgenomen in het rapport ‘Het aangifteproces op 
Bonaire, Sint Eustatius en Saba’, dat op 30 november 2012 door de minister van Veiligheid en Justitie 
1
is aangeboden aan de Tweede Kamer. In zijn beleidsreactie heeft de minister aangegeven de 
conclusies te onderschrijven. Als bijlage bij deze reactie werd een lijst met verbeterpunten 
opgenomen, die door het KPCN in de reeds ingezette verdere ontwikkeling ter hand waren 
genomen. 
 
Doel 
Door middel van dit onderzoek wil de Raad in beeld brengen of en zo ja, op welke wijze opvolging is 
gegeven aan zijn aanbevelingen over het aangifteproces op de BES-eilanden. Hiermee beoogt de 
Raad een bijdrage te leveren aan het verhogen van de kwaliteit van het aangifteproces. Ook wil hij 
hiermee onderzoeken tot welke effecten zijn rapportages leiden. 
 
Centrale onderzoeksvraag 
Het review-onderzoek Aangiften geeft antwoord op de volgende vraag: 
 
“Op welke wijze is opvolging gegeven aan de door de Raad voor de Rechtshandhaving geformuleerde 
aanbevelingen ten aanzien van het aangifteproces op de BES-eilanden? ” 
 
Het gaat hierbij om de volgende elf aanbevelingen: 
 
 
                                                           
1
 Tweede Kamer, vergaderjaar 2012-2013, 29 279, nr. 157. 
4
