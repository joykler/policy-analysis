Daarnaast wordt samengewerkt met de KMar, die op Bonaire aan de grens openstaande boetes int. 
In het Border Management Systeem staat geregistreerd welke personen nog een boete hebben 
uitstaan. Betrokken geven aan dit samenwerkingsproject als zeer succesvol te ervaren. Het streven is 
nu om deze controles ook op Saba en St. Eustatia in te voeren. 
 
Alternatieve modaliteiten 
Niet elke zaak die bij het OM binnenkomt komt voor bij de rechter. Betrokkenen geven aan dat 
regelmatig ook gekozen wordt voor een alternatieve afdoening. Zo kan voorkomen dat een zaak 
naar de rechter gaat, bijvoorbeeld door middel van een boete of een werkstraf. Een zaak wordt dan 
voorwaardelijk geseponeerd. Het besluit om voor een alternatieve modaliteit te kiezen is gebaseerd 
op verschillende redenen. ‘Lichtere’ misdrijven voor bijvoorbeeld first offenders, zoals een vernieling 
of een droge klap, worden om deze redenen bijvoorbeeld afgedaan met een geldboete in plaats van 
hechtenis. Het OM heeft beleidsregels opgesteld om richting te geven in de afweging en keuzes. In 
de praktijk is elke casus echter anders en is de afweging volgens betrokkenen vooral een kwestie van 
een professioneel oordeel . 
 
Uitvoering jeugdstraffen 
Het strafrecht op de BES kent geen sluitend jeugdstrafrecht. Er zijn  geen voorzieningen zoals een 
(halfopen) jeugdinrichting, omdat het jeugdstrafrecht nog niet is opgenomen in het WvSr BES. En 
aan de andere kant geven respondenten aan dat jeugdstrafrecht nog niet in het WvSr is opgenomen 
omdat er geen voorzieningen zijn. Tot een aantal jaar geleden was er volgens betrokkenen niets 
geregeld op de BES-eilanden voor begeleiding van minderjarigen op strafrechtelijk gebied. De 
Voogdrijraad heeft, voor wat betreft het strafrechtelijk deel, in overleg met het OM een alternatief 
ontwikkeld om deze lacune op te vullen. Deze methodiek wordt de ‘Drie modellen van interventie 
jeugdcriminaliteit’ genoemd en heeft als doel te voorkomen dat minderjarigen voor de rechter 
verschijnen en een strafblad krijgen. De drie modellen lopen op in ernst en zwaarte. 
 
Het eerste model bestaat uit de buitengerechtelijke interventie (BG) waarbij de minderjarige een 
licht strafbaar feit heeft gepleegd zoals diefstal van een klein bedrag aan geld, schoolverzuim et 
cetera.  Om een proces-verbaal te voorkomen dient de minderjarige een Halt-afdoening te 
accepteren. De bario-regisseur (wijkagent) legt de minderjarige een taakstraf op of de dader krijgt 
een berisping. De zaken die in dit model thuis horen, worden in het Casusoverleg Jeugd 
minderjarigen besproken.  Het doel is om deze groep snel en met een hoog pedagogisch rendement 
aan te pakken.  Het BG model heeft een preventieve werking.  
 
In het tweede model, de Officiersmodel,  gaat het om delicten waarbij het slachtoffer aangifte tegen 
de dader heeft gedaan. Hier is sprake van een proces-verbaal tegen de dader. Het OM doet een 
verzoek aan de Voogdijraad om onderzoek te doen: is het pedagogisch verantwoord om voor dit 
delict naar de rechter te gaan of heeft een andere afdoening meer effect?  De Voogdijraad  adviseert 
de OvJ over de gewenste strafrechtelijke afdoening: jeugdreclassering, taakstraf of een berisping. 
 
In het derde model, het Rechtermodel,  gaat het om delicten waarbij de ernst van het strafbaar feit 
zodanig is dat het OM beslist dat de minderjarige uiteindelijk voor de rechter moet verschijnen. Er is 
26
