celcapaciteit van de JICN in 2012 tijdelijk verhoogd (met 36 extra plaatsen). Het OM is vervolgens 
gestart met ‘het vol krijgen van de cellen.’ 
 
Huidige stand van zaken 
Het OM heeft eerst in kaart gebracht wat op dat moment de stand van zaken ten aanzien van de 
executie was. Hierbij stuitte men op het probleem dat de administratie niet op orde bleek te zijn. Er 
was geen geautomatiseerd systeem waarin vonnissen werden geregistreerd. Men had hierdoor geen 
zicht op openstaande en geëxecuteerde vonnissen. Handmatig heeft het OM de zittingslijsten, het 
parketregister en strafregister doorgenomen om de administratie op orde te krijgen. Daarbij is 
teruggekeken tot 2008. Toen de administratie eenmaal op orde was, zijn lopende vonnissen 
geëxecuteerd. Betrokken geven aan dat door de gebrekkige administratie het niet uit te sluiten is dat  
vonnissen ‘verdwenen’ zijn. Zo kan het zijn dat er in de brondocumenten omissies zitten. De 
zittingslijst bij de rechtbank wordt bijvoorbeeld handmatig in een boek bijgehouden. 
 
Het OM geeft aan dat inmiddels alle vonnissen van 2008 tot 2012 grotendeels zijn geëxecuteerd. 
Sinds 2012 zijn alle opgelegde  vrijheidsstraffen van Bonairianen uitgevoerd. Bij veel strafzaken 
wordt  preventieve hechtenis toegepast waardoor na het uitspreken van het vonnis eenvoudig de 
straf kan worden uitgevoerd. Het probleem zit volgens het OM bij vonnissen waarbij de 
veroordeelde, al dan niet na preventieve hechtenis, in vrijheid is gesteld, de zogenaamde lopende 
vonnissen. Volgens het OM speelt dit probleem met name bij vonnissen van niet-ingezetenen. Dit 
proces is nog niet op orde. Bij het opsporen van niet-ingezetenen heeft het OM de hulp nodig van 
andere landen. Bij rechtshulpverzoeken aan de andere landen stuit het OM op praktische en 
logistieke problemen. Zo heeft Curaçao bijvoorbeeld ook een cellentekort. In dit kader heeft het OM 
het Team Executie Strafvonnissen van het Landelijk Parket in Zwolle gevraagd een aantal vonnissen 
(elf in 2013) in beheer te nemen en uit voeren.   
 
 
Jaarverslag OM 2013 
 
In 2013 zijn in goed overleg met de ketenpartners 19 lopende vonnissen geëxecuteerd. Dit betrof in 
totaal op 13 jaar en 9 maanden gevangenisstraf. Hiervan is 1 vonnis ter executie overgedragen aan 
Curaçao. Inmiddels zijn alle lopende vonnissen van 2008 tot 2011 geëxecuteerd. Ook zijn er 11 
vonnissen ter executie overgedragen aan het Team Executie Strafvonnissen in Europees Nederland 
(goed voor in totaal 8 jaar en 5 maanden gevangenisstraf).  
 
Daarnaast is aan de grens (Bonaire International Airport) door de KMar en elders op het eiland (door 
OM/politie/belastingdienst) in 2013 in totaal $ 18.662,95 geïnd aan openstaande geldboetes.  
 
In 2013 werden op Bonaire, St. Eustatius en Saba 89 werkstraffen uitgevoerd.
