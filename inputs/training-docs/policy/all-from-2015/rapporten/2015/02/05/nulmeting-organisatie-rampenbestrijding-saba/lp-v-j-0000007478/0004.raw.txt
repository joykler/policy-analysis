Nulmeting organisatie rampenbestrijding Saba 2014 
Voorwoord 
 
Op 10 oktober 2010 zijn de eilanden Bonaire, Saba en Sint Eustatius ieder een Openbaar 
Lichaam geworden. Gelijktijdig is toen de Veiligheidswet BES en de onderliggende regelgeving in 
werking getreden. Naast alle veranderingen die de eilanden Bonaire, Saba en Sint Eustatius 
sindsdien organisatorisch en bestuursrechtelijk doormaken dient ook de 
rampenbestrijdingsorganisatie opnieuw ingericht te worden. 
 
Nu, drie jaar later heeft de Inspectie op de BES-eilanden een eerste onderzoek uitgevoerd 
binnen het domein rampenbestrijding en crisisbeheersing. Er is een nulmeting uitgevoerd om 
vast te stellen waar de rampenbestrijdingsorganisatie op Saba staat in haar voorbereiding op het 
bestrijden van rampen en crises. 
 
De afgelopen jaren is door de Inspectie Veiligheid en Justitie ge√Ønvesteerd in een werkwijze 
waarbij vanuit de rol van toezichthouder ook ondersteuning wordt geboden. De ondersteuning 
richt zich vooral op het delen van kennis en het stimuleren van het lerend vermogen van de 
onder toezicht gestelde. 
 
In deze rapportage wordt weergegeven in welke mate het eiland Saba is voorbereid op het 
bestrijden van rampen en crises. Hierbij heeft de Inspectie nadrukkelijk de lokale situatie en 
mogelijkheden in het oog gehouden. 
 
 
J.G. Bos 
Hoofd van de Inspectie Veiligheid en Justitie 
 
  
Pagina 4 van 33
