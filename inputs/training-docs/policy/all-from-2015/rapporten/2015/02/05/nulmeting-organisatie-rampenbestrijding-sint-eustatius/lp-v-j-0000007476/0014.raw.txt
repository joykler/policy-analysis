Nulmeting organisatie rampenbestrijding Sint Eustatius 2014 
3 Bevindingen 
 
 
3.1 Maatgevend scenario en de daarbij behorende prestaties 
 
Het bestuur van Sint Eustatius heeft met ondersteuning van deskundige hulp vanuit Nederland in 
2012 het risicoprofiel voor het eiland op laten stellen. In dit risicoprofiel zijn zeven ramptypes  
aangemerkt als mogelijk. Deze ramptypes zijn uitgewerkt en vervolgens beoordeeld op impact 
en waarschijnlijkheid. Hiertoe zijn scenario’s opgesteld, waarbij als uitgangspunt is genomen dat 
operationele inzet mogelijk is. Na de beoordeling bleek dat vijf scenario’s hoog scoorden wat 
betreft impact en waarschijnlijkheid. Deze vijf scenario’s zijn vervolgens gebruikt als input voor 
het maken van keuzes in het beleidsplan. Het gaat hierbij om de scenario’s: 
  olietank explosie; 
  vliegtuigongeval; 
  brand bejaardentehuis; 
  orkaan; 
  epidemie. 
 
In het risicoprofiel is aangegeven dat voor een aantal van de beoordeelde scenario’s een grotere 
hulpverleningscapaciteit nodig is dan op het eiland beschikbaar is. 
 
Uit het risicoprofiel is niet op te maken hoe de weging van de gekozen scenario’s op 
waarschijnlijkheid en de impactcriteria is geweest om tot de keuze te komen. Wel staat 
aangegeven dat in een werkconferentie 26 crisistypen door diverse experts en betrokkenen bij 
de crisisbeheersing zijn beoordeeld. 
 
Uit de interviews die de Inspectie in maart 2014 heeft gehouden komt naar voren dat orkanen, 
de tankopslag van Nustar en aardbevingen als grootste risico’s worden gezien. Hierbij valt op dat 
aardbeving en vulkaanuitbarsting in het risicoprofiel gezamenlijk worden genoemd, maar dat het 
scenario aardbeving niet verder is uitgewerkt. 
 
In het beleidsplan van Sint Eustatius heeft het bestuur geen ambitie uitgesproken om de vijf 
5
scenario’s die in het risicoprofiel worden genoemd verder uit te werken in plannen . 
In het beleidsplan is geen uitspraak gedaan welke van de vijf scenario’s moet worden 
aangemerkt als maatgevend voor het eiland. Met maatgevend wordt bedoeld representatief voor 
het eiland en bepalend voor de omvang van de hulpverleningscapaciteit. 
 
Het bestuur identificeert in het beleidsplan dat op het eiland een beperkte 
hulpverleningscapaciteit is, daarom is in het plan het voornemen opgenomen de uitkomsten van 
het risicoprofiel te communiceren met de partners en de burgers en daarbij vooral aandacht te 
schenken aan zelfredzaamheid. 
 
In het beleidsplan neemt het bestuur zich voor om te kijken naar een effectievere organisatie 
van de hoofdstructuur van de crisisorganisatie. Verder worden in het beleidsplan het voornemen 
uitgesproken om een permanent crisiscentrum in te richten. 
 
In het Rampen- en Crisisplan Sint Eustatius is opgenomen hoe de rampenbestrijdingsorganisatie 
is ingericht en zijn de taken en bevoegdheden van de teams opgenomen. In het plan is een 
paragraaf crisispartners opgenomen, waarin via een verwijzing naar het beleidsplan staat 
                                                
 
 
 
5
 Inmiddels is in juni 2014 met hulp vanuit Nederland een eerste rampbestrijdingsplan opgesteld. 
  
Pagina 14 van 31
