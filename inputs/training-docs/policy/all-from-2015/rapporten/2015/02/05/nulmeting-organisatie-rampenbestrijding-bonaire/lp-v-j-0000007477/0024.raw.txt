Nulmeting organisatie rampenbestrijding Bonaire 2014 
 
Op Bonaire vinden meerdere multidisciplinaire oefeningen per jaar plaats. Het gaat hierbij zowel 
om operationele als strategische en tactische oefeningen. Voor deze oefeningen zijn meerdere  
initiatiefnemers en organisatoren. Het is de Inspectie niet duidelijk geworden of er coördinatie en 
afstemming op deze oefeningen plaats vindt. 
In 2014 zijn of worden multidisciplinaire oefeningen georganiseerd door Bonaire International 
Airport, ministerie van Infrastructuur en Milieu, het Rode Kruis en het Openbaar Lichaam. 
 
De brandweer hanteert oefencycli in de voorbereiding op hun taken. In de oefencycli wordt 
uitgegaan van het oefenen voor de dagelijkse brandweerzorg. In de oefencyclus 2013/2014 is 
ruimte opgenomen voor oefeningen met vliegtuigbrandbestrijding en oefeningen bij Bopec. 
Daarnaast is opgenomen dat wordt deelgenomen aan multidisciplinaire oefeningen. 
 
In het onderzoek komt naar voren dat meer dan de helft van de deelnemers aan de praktijktoets 
geen opleiding op het gebied van de rampenbestrijding heeft gevolgd. Ruim een derde geeft aan 
niet eerder op het gebied van de rampenbestrijding geoefend te hebben. Een enkeling geeft aan 
één keer eerder geoefend te hebben en iets meer dan de helft geeft aan twee of meer keren 
geoefend te hebben. 
Alle respondenten zeggen te weten wat van hen verwacht wordt na opkomst bij een alarmering. 
Ook geven alle respondenten aan dat afspraken gemaakt zijn over de taken die betrokkenen 
direct na opkomst mogen uitvoeren. 
 
Deelconclusie 
 
De Inspectie constateert dat niet alle medewerkers zijn opgeleid en geoefend voor hun taak of 
taken binnen de rampbestrijdingsorganisatie, gelijktijdig constateert de Inspectie dat offertes 
zijn aangevraagd om dit jaar met opleidingen te starten. 
 
  
 Pagina 24 van 33
