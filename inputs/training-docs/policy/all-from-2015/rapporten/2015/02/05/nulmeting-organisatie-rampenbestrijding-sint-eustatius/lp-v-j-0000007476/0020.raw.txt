Nulmeting organisatie rampenbestrijding Sint Eustatius 2014 
 
Deelconclusie 
 
De Inspectie constateert dat het Openbaar Lichaam tijdens de praktijktoets in staat lijkt te zijn 
invulling te geven aan de in dit plan genoemde taken voor zowel CoPI als EOC. 
Dit wordt echter niet gedaan conform het in het rampen- en crisisplan opgenomen model. 
 
 
3.6 Opvang en verzorging en CRIB 
 
De processen opvang en verzorging en de registratie van slachtoffers (CRIB) worden niet zoals 
in Europees Nederland door aparte teams, maar door de ESF-groep ‘Evacuation, shelters, relief 
& mass care’ uitgevoerd. Deze ESF-groep heeft daarnaast nog taken op het gebied van onder 
andere evacueren en nazorg. Het deelplan voor deze ESF-groep is nog niet bestuurlijk 
vastgesteld. 
 
Uit de interviews komt naar voren dat in zo’n kleine gemeenschap al snel sprake is van 
persoonlijke betrokkenheid bij de slachtoffers van een incident. Vanuit dit gegeven is het 
belangrijk dat de psychosociale nazorg (verzorgd door de medische keten) goed aansluit op de 
andere nazorg processen. Aangezien de deelplannen nog niet zijn uitgewerkt of in ieder geval 
nog niet klaar zijn kan niet worden vastgesteld of deze aansluiting voldoende geborgd is. 
 
Tijdens de praktijktoets zijn de deelprocessen niet geactiveerd en ook niet door 
inspectiemedewerkers waargenomen. 
 
Deelconclusie 
 
De Inspectie constateert dat het deelplan voor de ESF-groep ‘Evacuation, shelters, relief & mass 
care’ nog niet gereed is. 
 
 
3.7 GHOR 
 
Deze paragraaf is toegevoegd naar aanleiding van meldingen en opmerkingen in diverse 
interviews. 
Op het moment van onderzoek is geen sprake van een GHOR-organisatie op het eiland. 
In de veiligheidswet BES is in artikel 37 opgenomen dat het bestuurscollege is belast met de 
organisatie van de geneeskundige hulpverlening. Echter aan artikel 49 van deze wet, het via een 
Algemene Maatregel van Bestuur stellen van regels over de organisatie van de geneeskundige 
hulpverlening, is nog geen invulling gegeven. 
 
Ten aanzien van het onderwerp GHOR bestaan er twee documenten.  
7
Het eerste document is de ‘Rapportage veldonderzoek GHOR op Sint Eustatius’ . Uit deze 
rapportage blijkt dat de GHOR voor Sint Eustatius een tamelijk nieuw en onbekend fenomeen is. 
Vooral de systeembenadering hiervan is nieuw. Dit blijkt (volgens de rapportage) uit de 
onwennigheid met de GHOR terminologie. Elke organisatie heeft een eigen interpretatie en is na 
10 oktober 2010 wel of niet spontaan begonnen met voorbereiden en oefenen, wat een 
fragmentarisch beeld oplevert. 
                                                
 
 
 
7
 Verslag veldbezoek GHOR Sint Eustatius van 3 november tot 11 november 2012, C.H.C. de Vogel GGD-
Den Haag 
  
Pagina 20 van 31
