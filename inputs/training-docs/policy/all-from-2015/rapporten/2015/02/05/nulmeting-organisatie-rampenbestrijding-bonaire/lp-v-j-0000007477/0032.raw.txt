Nulmeting organisatie rampenbestrijding Bonaire 2014 
Bijlage 4 Scenario praktijktoets 
 
Om 07.00 uur is het cruiseschip ‘Sun Traveller’ van ‘Inspectionlines’ aangemeerd 
aan de noordpier van Kralendijk. 
De ‘Sun Traveller’ heeft 2350 passagiers en 1130 bemanningsleden aan boord. 
 
Kort na het aanmeren gaan circa 1500 passagiers en circa 100 bemanningsleden 
van boord om het eiland te bezoeken. Rond 17.00 uur breekt op een van de balkons 
in het midden van het schip brand uit. Enkele brand- en rookwerende voorzieningen 
blijven open staan waardoor de brand en de rook zich snel kunnen verspreiden. 
 
Het ontruimingsalarm wordt geactiveerd, het schip wordt geëvacueerd en de 
hulpverleningsdiensten worden gealarmeerd. De bemanning van het schip helpt met 
de evacuatie en begint met blussen.  
Doordat brandwerende en rookwerende scheidingen open blijven staan verspreidt 
de brand zich over 2 dekken, dek 9 en dek 10. De rook verspreidt zich over delen 
van de dekken 9, 10, 11 en 12. 
 
Als gevolg van de rookverspreiding zijn er op de kade 15 slachtoffers met lichte tot 
ernstige ademhalingsproblemen. 2 passagiers hebben hartproblemen en 3 
e
slachtoffers hebben 2 -graads brandwonden op armen en benen. 
 
Als de hulpverleningsdiensten ter plaatse komen zijn nog niet alle passagiers van 
boord en is nog niet duidelijk of er personen vermist worden. 
 
      
 
Op het schip zijn in totaal 45 cabines beschadigd door het vuur en nog eens 100 
cabines door de rook. Bovendien is een van de eetzalen onbruikbaar geworden en 
hebben een aantal gangen op de dekken waterschade opgelopen. Een groot deel 
van de passagiers zal waarschijnlijk na afhandeling van het incident niet terug aan 
boord kunnen. 
 
 
  
 Pagina 32 van 33
