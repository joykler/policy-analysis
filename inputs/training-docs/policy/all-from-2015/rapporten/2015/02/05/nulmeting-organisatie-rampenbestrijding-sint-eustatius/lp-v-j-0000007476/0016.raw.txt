Nulmeting organisatie rampenbestrijding Sint Eustatius 2014 
In het geval van een incidentmelding kan de dienstdoende ploeg worden aangevuld met drie 
personen die gepiketteerd zijn, die binnen vijftien minuten na alarmering moeten zijn 
opgekomen. 
Het korps heeft de beschikking over twee tankautospuiten, een vrachtwagen en twee quads 
(naast het specifieke voertuig voor vliegtuigbrandbestrijding). Uit het vorenstaande kan worden 
vastgesteld dat in het geval van een groot incident de brandweer in principe binnen 15 minuten 
de tankautospuiten en de vrachtwagen kan bemensen. 
 
De politie op Sint Eustatius kan voor de basispolitiezorg (BPZ) formatief beschikken over elf 
politiemedewerkers, een zogeheten barioregisseur (buurtregisseur) en een chef. Momenteel 
wordt door de Koninklijke Marechaussee (KMar) met vier fte ondersteuning verleend om op 
voldoende sterkte te blijven. 
 
De Koninklijke Marechaussee (KMar) op de BES bestaat in totaal uit 41 personen op de drie 
eilanden. Het grootste deel daarvan is gestationeerd op Bonaire.  
Daarnaast zijn KMar-mensen voor BPZ-taken ingehuurd voor de politie op Bonaire (10), Saba (3 
+ een chef BPZ) en zoals hierboven vermeld Sint Eustatius (3 + een chef BPZ). Zij vallen qua 
aansturing onder de korpschef van het Korps Politie Caribisch Nederland. 
Op Sint Eustatius voert de KMar de taken op het vliegveld uit (o.a. politietaak en 
grensbewaking) zoals ze die ook in Nederland hebben. Hiervoor heeft de KMar de beschikking 
over vier medewerkers. 
 
Voor de spoedeisende hulp zijn gedurende kantooruren twee ambulances op het eiland direct 
inzetbaar. Gedurende de overige uren is één ambulance op piket beschikbaar. De chauffeur en 
de verpleegkundige moeten dan het voertuig bij het ziekenhuis ophalen.  
Het eiland beschikt over een klein ziekenhuis met elf bedden. Het ziekenhuis geeft aan in staat 
te zijn twee zwaargewonden gedurende maximaal acht uur stabiel te kunnen houden. Deze 
zwaargewonden moeten zo snel als mogelijk is, vervoerd worden naar beter toegeruste 
ziekenhuizen buiten het eiland. Voor dit vervoer staat op Sint Eustatius een helikopter ter 
beschikking en verder zou gebruik kunnen worden gemaakt van de toestellen van de 
luchtvaartmaatschappij die op het eiland vliegt. Alles boven de vijf slachtoffers gaat boven de 
capaciteit van het ziekenhuis. 
Op basis van de scenariobeschrijvingen in het risicoprofiel is een aantal van vier tot zestien 
zwaargewonde slachtoffers een realistisch aantal. 
 
Met betrekking tot de hulpverleningscapaciteit merken alle geïnterviewden op dat bij de eiland 
bewoners de zelfredzaamheid en de bereidheid om hulp te verlenen zeer groot zijn. Het wordt 
zelfs als sterkste punt in het kader van de rampenbestrijding en crisisbeheersing genoemd. 
 
Deelconclusie 
 
De Inspectie constateert met het bestuur van het Openbaar Lichaam dat voor een aantal van de 
geschetste risico’s de capaciteit van de hulpverleningsdiensten op het eiland niet toereikend is. 
 
 
3.2 Melding, alarmering en opschaling 
 
In artikel 65 van de Veiligheidswet BES is opgenomen dat een convenant gesloten moet worden 
tussen de bestuurscolleges, de korpsbeheerder politie en de korpsbeheerder brandweer met het 
oog op de samenwerking bij de handhaving van de openbare orde en bij branden, rampen en 
crises. Dit convenant heeft in ieder geval betrekking op de meldkamerfunctie (lid 2). De 
Inspectie constateert dat aan dit artikel nog geen invulling is gegeven. Dientengevolge wordt 
ook geen invulling gegeven aan artikel 66 waarin is opgenomen dat het convenant betrekking 
  
Pagina 16 van 31
