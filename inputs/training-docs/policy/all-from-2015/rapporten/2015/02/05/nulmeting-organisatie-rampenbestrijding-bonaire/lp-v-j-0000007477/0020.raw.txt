Nulmeting organisatie rampenbestrijding Bonaire 2014 
3.3 Informatiemanagement 
 
Er is nog geen ministeriele regeling vastgesteld waarin regels gesteld worden over de 
informatievoorzieningen van en het gebruik daarvan door de politie, het brandweerkorps en de 
diensten van de openbare lichamen die betrokken zijn bij het bestrijden van incidenten of 
rampen, zoals gesteld in artikel 69 van de Veiligheidswet BES. 
 
In het beleidsplan geeft het OLB aan zich te richten op het opzetten en in stand houden van de 
informatievoorziening binnen en tussen de partners die betrokken zijn bij de uitvoering van de 
taken uit de Veiligheidswet BES. Het OLB ziet daarbij een co√∂rdinerende rol voor de meldkamer. 
Dit is op zich vreemd, omdat de gezamenlijke meldkamer geen onderdeel uit maakt van de 
hoofdstructuur. De meldkamer zal de functie van centraal informatieknooppunt gaan invullen. 
Daarnaast wil het OLB komen tot afspraken om relevante partners bij incidenten tijdig te 
voorzien van de juiste informatie. Tevens zal, volgens het beleidsplan, gezorgd worden voor 
voldoende portofoons, satelliettelefoons, etc. om op een adequate manier elkaar en betrokken 
partners te informeren tijdens een ramp of crisis. Uit de interviews komt naar voren dat de 
meldkamer nog niet optimaal functioneert en dat portofoons en satelliettelefoons nog niet overal 
in voldoende mate voor handen zijn. Er is op het eiland een trunkingnetwerk waar de brandweer 
op werkt, maar waar het OLB geen toegang toe heeft omdat ze niet over portofoons beschikt. 
 
In het rampen- en crisisplan Bonaire is informatiemanagement niet expliciet benoemd, maar 
zowel bij de taken van het CoPI als bij de taken van het EBT staan elementen opgenomen 
(informeren en adviseren van andere teams en partners) die onderdeel uitmaken van 
informatiemanagement. Andere elementen van informatiemanagement (publieksinformatie) zijn 
ondergebracht bij de ESF-groep 8 Publieke informatie.  
 
Op Bonaire wordt geen gebruik gemaakt van een netcentrische werkwijze of een netcentrisch 
systeem.  
 
Tijdens de praktijktoets lopen de informatiestromen tussen CoPI en EBT vooral monodisciplinair. 
Volgens betrokkenen is de afspraak gemaakt dat de informatie tussen CoPI en EBT uitsluitend 
loopt via de leider CoPI. Dit is tijdens de praktijktoets niet het geval. 
Omdat in de meldkamer geen waarneming is gedaan, kan niet worden vastgesteld of de 
meldkamer de functie van centraal informatieknooppunt heeft ingevuld. 
 
Deelconclusies 
 
De Inspectie constateert dat geen ministeriele regeling is opgesteld met betrekking tot de 
informatievoorzieningen zoals gesteld in artikel 69 van de Veiligheidswet BES. 
 
De Inspectie constateert dat het informatiemanagement nog geen vorm heeft gekregen en dat 
nog geen netcentrische werkwijze wordt gehanteerd. 
 
 
3.4 Crisiscommunicatie/voorlichting 
 
In het hoofdstuk communicatie in het rampen- en crisisplan is opgenomen dat 
crisiscommunicatie een cruciaal onderdeel is van de crisisbeheersing. Verder staat opgenomen 
dat omtrent de crisiscommunicatie een nadere uitwerking wordt opgenomen in het deelplan 
Publieke informatie. 
Op het moment van onderzoek is het deelplan publieke informatie nog in ontwikkeling en nog 
niet bestuurlijk vastgesteld. 
 
  
 Pagina 20 van 33
