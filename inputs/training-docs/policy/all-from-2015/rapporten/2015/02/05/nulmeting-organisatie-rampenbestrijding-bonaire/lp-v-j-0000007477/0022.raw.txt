Nulmeting organisatie rampenbestrijding Bonaire 2014 
taken worden ook niet door een van de andere hoofden waargenomen. De crisiscommunicatie 
wordt niet uitgevoerd. 
 
Deelconclusie 
 
De Inspectie constateert dat het Openbaar Lichaam Bonaire tijdens de praktijktoets in staat is de 
hoofdstructuur van de rampenbestrijdingsorganisatie op de been te brengen conform het 
rampen- en crisisplan. De crisiscommunicatie wordt hierbij echter niet uitgevoerd. 
 
 
3.6 Opvang en verzorging en CRIB 
 
De taken op het gebied van opvang en verzorging en de registratie van slachtoffers (CRIB) 
worden niet zoals in Europees Nederland door aparte teams, maar door de ESF-groep Evacuatie 
en opvang uitgevoerd. Deze ESF-groep heeft daarnaast nog taken op het gebied van evacueren, 
nazorg en dierenbescherming. 
Het deelplan voor deze ESF-groep is nog in bewerking en nog niet bestuurlijk vastgesteld. De 
Inspectie heeft daardoor niet kunnen vaststellen wat de taken inhouden die deze ESF-groep 
moet uitvoeren. 
 
Tijdens de praktijktoets zijn naast de hoofden ESF ook leden van de ESF-groepen opgeroepen en 
opgekomen. Voor de ESF-groep Evacuatie en Opvang zijn vijftien medewerkers opgekomen op 
de locatie Kaya Neerlandia. 
 
Overigens zijn naast deze medewerkers (buiten de scoop van het onderzoek) voor de ESF-groep 
Water en Energie drie medewerkers opgekomen en voor de ESF-groep Bestuurlijke zaken vijf 
medewerkers. 
De Inspectie heeft tijdens de praktijktoets niet waargenomen bij de ESF-groepen. 
 
Deelconclusie 
 
De Inspectie constateert dat men in staat is de bemensing voor de ESF-groep Evacuatie en 
Opvang op te laten komen, maar dat het deelplan nog niet gereed is. Hierdoor blijft voor de 
Inspectie onduidelijk wat deze mensen moeten doen. 
 
 
3.7 GHOR 
 
Deze paragraaf is toegevoegd naar aanleiding van meldingen en opmerkingen in diverse 
interviews. 
Op het moment van onderzoek is geen sprake van een GHOR-organisatie op het eiland. 
In de veiligheidswet BES is in artikel 37 opgenomen dat het bestuurscollege is belast met de 
organisatie van de geneeskundige hulpverlening. Echter aan artikel 49 van deze wet, het via een 
Algemene Maatregel van Bestuur stellen van regels over de organisatie van de geneeskundige 
hulpverlening, is nog geen invulling gegeven. 
 
Ten aanzien van het onderwerp GHOR bestaan er twee documenten.  
10
Het eerste document is de ‘Rapportage veldonderzoek GHOR op Bonaire’ . Uit deze rapportage 
blijkt dat de GHOR voor Bonaire een tamelijk nieuw en onbekend fenomeen is. Vooral de 
                                                
 
 
 
10
 Verslag veldbezoek GHOR Bonaire van 22 november tot 3 december 2012, C.H.C. de Vogel GGD-Den Haag 
  
 Pagina 22 van 33
