Nulmeting organisatie rampenbestrijding Bonaire 2014 
Met betrekking tot de hulpverleningscapaciteit merken alle geïnterviewden op dat bij incidenten 
op het eiland blijkt dat de zelfredzaamheid en de bereidheid om hulp te verlenen bij de bewoners 
zeer groot zijn. Het wordt door hen zelfs als sterkste punt in het kader van de rampenbestrijding 
en crisisbeheersing genoemd. 
 
Deelconclusie 
 
De Inspectie constateert dat met name de kwantitatieve medische capaciteit op het eiland niet 
voldoende aansluit op het te verwachten aantal slachtoffers in de geschetste risico’s. 
 
 
3.2 Melding, alarmering en opschaling 
 
In artikel 65 van de Veiligheidswet BES is opgenomen dat een convenant gesloten moet worden 
tussen de bestuurscolleges, de korpsbeheerder politie en de korpsbeheerder brandweer met het 
oog op de samenwerking bij de handhaving van de openbare orde en bij branden, rampen en 
crises. Dit convenant heeft in ieder geval betrekking op de meldkamerfunctie (lid 2). De 
Inspectie heeft hiervoor al geconstateerd dat aan dit artikel nog geen invulling is gegeven. 
Dientengevolge wordt ook geen invulling gegeven aan artikel 66 waarin is opgenomen dat het 
convenant betrekking heeft op een gemeenschappelijke meldkamer en op afspraken over de 
samenwerking in de meldkamer. 
De gemeenschappelijke meldkamer zou een regiefunctie bij een (groot) incident moeten hebben, 
zij moeten er immers voor zorgen dat eenheden en functionarissen gealarmeerd worden en ter 
plaatse komen. Omdat de gemeenschappelijke meldkamer geen onderdeel uit maakt van de 
hoofdstructuur (zie pagina 11) en geen invulling is gegeven aan het convenant conform artikel 
65 kan onvoldoende invulling gegeven worden aan deze regiefunctie. 
 
Voor het melden van incidenten kunnen bewoners van Bonaire gebruik maken van verkorte 
kiesnummers. Als algemeen alarmnummer wordt het nummer ‘911’ gehanteerd. Voor meldingen 
bij de brandweer kan op Bonaire ook het nummer ‘919’ gebruikt worden en het nummer ‘912’ 
voor meldingen bij de ambulancedienst. 
Aanname en aansturing van alle meldingen verloopt via de meldkamer die wordt bemenst door 
personeel in dienst bij het KPCN. 
 
In het rampen- en crisisplan is opgenomen dat de alarmering van de eenheden en 
functionarissen van de bij een ramp of crisis betrokken diensten plaats vindt conform de 
procedures die in hun deelplannen zijn uitgewerkt. Deze deelplannen en daarmee de procedures 
zijn nog in bewerking. 
 
De gemeenschappelijke meldkamer (GMK) is nog in opbouw. Onder gemeenschappelijk moet 
worden verstaan dat de meldkamer werkt voor de drie disciplines politie, brandweer en 
ambulancedienst op de drie BES-eilanden.  
Op dit moment komen de 911-meldingen vanaf Saba en Sint Eustatius niet rechtstreeks bij de 
GMK binnen. De doorroutering van deze lijn is nog niet gerealiseerd. Overdag komen de 
meldingen binnen op de vaste nummers van de politie op het betreffende eiland en tijdens 
"piketuren" worden deze nummers naar de GMK doorgeschakeld. 
 
De centralisten hebben allemaal een cursus ‘intake en service’ gevolgd en voeren op basis van 
deze cursus thans hun werkzaamheden uit. Vervolgens zullen zij de opleiding centralist volgen, 
waarvan in januari van dit jaar het politiële deel is gevolgd en met succes afgerond. In een later 
stadium zullen de bijbehorende (deel)opleidingen voor het brandweerdeel en het ambulancedeel 
gevolgd worden. 
De GMK beschikt over twee bedienplekken die door twaalf centralisten in ploegendienst worden 
bemenst. Omdat de centralisten nog niet alle opleidingen hebben afgerond, is met de brandweer 
  
 Pagina 18 van 33
