Nulmeting organisatie rampenbestrijding Saba 2014 
1.2 Onderzoeksvraag 
 
De centrale vraag voor dit onderzoek luidt: 
‘In welke mate is de rampbestrijdingsorganisatie van het eiland Saba op het moment van meten 
voorbereid op het bestrijden van rampen of crises?’ 
 
De centrale vraag valt uit een in de volgende drie onderzoeksvragen: 
A. Op welke maatgevende ramp wil het Openbaar Lichaam Saba voorbereid zijn? 
B. Wat moeten de hulpverleningsdiensten en de rampbestrijdingsorganisatie presteren om het 
maatgevende scenario te kunnen bestrijden? 
C. Zijn de hulpverleningsdiensten en de rampenbestrijdingsorganisatie in staat om 
daadwerkelijk invulling te geven aan deze ambities? 
 
 
1.3 Reikwijdte van het onderzoek 
 
De voorbereiding van de rampenbestrijdingsorganisatie zal worden getoetst aan de bepalingen 
uit de Veiligheidswet BES. De Inspectie maakt hiervoor gebruik van de methodiek van de 
4
Algemene Doorlichting Rampenbestrijding , bestaande uit een administratieve toets van de 
relevante plannen en procedures en een eenvoudige praktijktoets aangevuld met interviews. 
 
Het onderzoek richt zich op de hoofdstructuur van de rampenbestrijding en crisisbeheersing, 
zoals deze is beschreven in de rampen- en crisisplannen van de eilanden. De Inspectie brengt in 
beeld in hoeverre de partijen in de genoemde plannen en in de praktijk zijn voorbereid op het 
bestrijden van een ramp.  
 
De plannen die zijn voorgeschreven in de Veiligheidswet BES vormen onderdeel van de 
voorbereidingen voor de rampenbestrijding en crisisbeheersing. In het risicoprofiel wordt een 
beeld geschetst van de op het eiland aanwezige risico’s. Vervolgens wijst het eilandelijk bestuur 
in het beleidsplan aan welk risico zij als maatgevend voor het eiland beschouwt. In het rampen- 
en crisisplan wordt vervolgens beschreven hoe de rampenbestrijdingsorganisatie is of wordt 
ingericht om dit maatgevend risico te kunnen bestrijden. 
 
In het onderzoek staat de multidisciplinaire aanpak van een ramp centraal. De Inspectie  
besteedt hierbij specifiek aandacht aan de volgende onderwerpen die de basis vormen van een 
adequate bestrijding van rampen en crises: 
 melding, alarmering en opschaling; 
 informatiemanagement; 
 crisiscommunicatie/voorlichting; 
 leiding en coördinatie; 
 de gemeentelijke processen opvang en verzorging en CRIB. 
 
 
1.4 Onderzoekskader 
 
De Inspectie toetst in dit onderzoek de voorbereiding van de rampenbestrijdingsorganisatie op 
het bestrijden van rampen en crises. De Inspectie baseert zich hierbij op bestaande wet- en 
                                                
 
 
 
4
 In de periode 2002-2005 heeft de Inspectie Openbare Orde en Veiligheid, thans Inspectie Veiligheid en 
Justitie, alle regio’s getoetst op de voorbereiding op de rampen bestrijding. Deze toets werd uitgevoerd in 
drie delen: inventarisatie (deel 1), oefening (deel 2) en doorlichting van kritische processen bij gemeenten 
(deel 3). 
  
Pagina 10 van 33
