Nulmeting organisatie rampenbestrijding Saba 2014 
Deelconclusie 
 
De inspectie constateert met het bestuur van het Openbaar Lichaam dat voor het merendeel van 
de geschetste risico’s de capaciteit van de hulpverleningsdiensten op het eiland niet toereikend 
is. 
 
 
3.2 Melding, alarmering en opschaling 
 
In artikel 65 van de Veiligheidswet BES is opgenomen dat een convenant gesloten moet worden 
tussen de bestuurscolleges, de korpsbeheerder politie en de korpsbeheerder brandweer met het 
oog op de samenwerking bij de handhaving van de openbare orde en bij branden, rampen en 
crises. Dit convenant heeft in ieder geval betrekking op de meldkamerfunctie (lid 2). De 
Inspectie constateert dat aan dit artikel nog geen invulling is gegeven. Dientengevolge wordt 
ook geen invulling gegeven aan artikel 66 waarin is opgenomen dat het convenant betrekking 
heeft op een gemeenschappelijke meldkamer en op afspraken over de samenwerking in de 
meldkamer. 
De gemeenschappelijke meldkamer zou een regiefunctie bij een (groot) incident moeten hebben, 
zij moeten er immers voor zorgen dat eenheden en functionarissen gealarmeerd worden en ter 
plaatse komen. Omdat de gemeenschappelijke meldkamer geen onderdeel uit maakt van de 
hoofdstructuur en geen invulling is gegeven aan het convenant conform artikel 65 kan 
onvoldoende invulling gegeven worden aan deze regiefunctie. 
 
Voor het melden van incidenten kunnen inwoners van Saba gebruik maken van het algemeen 
alarmnummer ‘911’ en telefoonnummers van de brandweer die op een flyer aan de inwoners 
bekend zijn gemaakt. De alarmering moet in de nabije toekomst bij de gemeenschappelijke 
meldkamer op Bonaire komen liggen. Onder gemeenschappelijk moet worden verstaan dat de 
meldkamer werkt voor de drie disciplines politie, brandweer en ambulancedienst op de drie BES-
eilanden. Totdat deze meldkamer volledig operationeel is, vervult de politie de taak van de 
meldkamer en is ook verantwoordelijk voor het alarmeringsprotocol. De ambulance en de 
brandweer kunnen worden gealarmeerd via vaste of mobiele telefoon. Dooralarmering van 
brandweerpersoneel gebeurt via de portofoon, terwijl alle overige betrokkenen telefonisch 
worden gealarmeerd. Uit de interviews komt naar voren dat zowel het portofoonnetwerk als het 
GSM-netwerk op het eiland niet 100% dekkend is. 
 
Het ligt in de bedoeling dat ‘911’ als algemeen alarmnummer wordt gehanteerd en  
aanname en aansturing van alle meldingen verloopt via de gemeenschappelijke meldkamer op 
Bonaire, die wordt bemenst door personeel in dienst bij het korps politie Caribisch Nederland. 
Momenteel wordt nog gewerkt aan het inrichten van de gemeenschappelijke meldkamer en aan 
het routeren van de ‘911’-gesprekken. Er moet hierbij nog wel weerstand vanuit Saba tegen de 
gemeenschappelijke meldkamer overwonnen worden. Op het eiland gebruikt men nauwelijks 
straatnamen en men is bang dat dat tot vertraging en/of fouten in de alarmering zal leiden als 
dit via Bonaire gaat gebeuren. Daarnaast is het doorverbinden van ‘911’-gesprekken naar de 
meldkamer op Bonaire nog niet 100% betrouwbaar. Momenteel bestaat nog het risico dat men 
bij het bellen van ‘911’ op Saba wordt door verbonden naar de meldkamer van één van de 
(buitenlandse) buureilanden. 
 
In het rampen- en crisisplan is opgenomen dat de alarmering van de eenheden en 
functionarissen van de bij een ramp of crisis betrokken diensten plaats vindt conform de 
bestaande draaiboeken. 
 
Bij de praktijktoets is voor de alarmering gebruik gemaakt van het telefoonnummer van de 
brandweer op de flyer. Op 1 april wordt om 09.08 uur aan de brandweer gemeld dat er een 
explosie heeft plaatsgevonden bij de powerplant, waardoor brand is ontstaan. Om 09.40 uur is 
  
Pagina 18 van 33
