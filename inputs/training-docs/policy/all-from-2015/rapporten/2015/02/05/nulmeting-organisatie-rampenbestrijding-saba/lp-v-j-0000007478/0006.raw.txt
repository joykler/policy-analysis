Nulmeting organisatie rampenbestrijding Saba 2014 
beperking hierbij ligt bij de behandelcapaciteit van de geneeskundige kolom, die een beperkt 
aantal zwaar gewonde slachtoffers kan stabiliseren en gestabiliseerd houden. 
Overigens is geen invulling gegeven aan artikel 65 van de Veiligheidswet BES, een convenant 
waarin de operationele prestaties van het brandweerkorps Caribisch Nederland en het korps 
politie Caribisch Nederland is opgenomen. 
 
Op het eiland maakt men voor de alarmering nog geen gebruik van de gezamenlijk meldkamer 
op Bonaire, maar vindt de alarmering hoofdzakelijk via mobiele telefoons plaats. De meldkamer 
op Bonaire fungeert nog niet als centraal informatieknooppunt. Op het eiland wordt voor wat 
betreft de informatievoorziening tijdens incidenten nog niet netcentrisch gewerkt. 
 
In het beleidsplan is als beleidsvoornemen opgenomen dat het Openbaar Lichaam tijdens 
rampen en crises de informatie aan de burgers over aard, oorzaak en handelingsperspectieven 
verzorgt. Op het moment van onderzoek is het deelplan ‘public information’ nog in ontwikkeling 
en nog niet bestuurlijk vastgesteld. De informatievoorziening naar de bevolking wordt tijdens de 
praktijktoets niet uitgevoerd. 
 
De hoofdstructuur van de rampenbestrijding en crisisbeheersing bestaat uit drie onderdelen: het 
Commando Plaats Incident (CoPI), het Emergency Operations Center (EOC) en de rampenstaf 
van de Rijksvertegenwoordiger. Deze laatste komt, omdat deze alleen een rol heeft in het geval 
van een  incident dat over de grenzen van het eiland heen gaat, in dit rapport verder niet aan de 
orde. Voor de uitvoering van één of meer rampbestrijdingsprocessen zijn er Emergency Support 
Function-groepen (ESF-groepen). Tijdens de praktijktoets komt, omdat het eiland maar een 
beperkt aantal hulpverleners heeft, alleen het EOC op. Door het EOC worden wel de taken van 
zowel CoPI als EOC te worden uitgevoerd. Er wordt hierbij dus niet gewerkt conform de 
beschrijving van de leiding en coördinatie in het rampen- en crisisplan. De taken op het gebied 
van opvang en verzorging en de registratie van slachtoffers worden door een ESF-groep 
uitgevoerd. Omdat deelplannen voor de ESF-groepen nog niet zijn uitgewerkt blijft onduidelijk 
welke ESF-groep deze processen uitvoert. 
 
Op het moment van onderzoek is er geen sprake van een formele GHOR-organisatie op het 
eiland. Er zijn inmiddels met ondersteuning van de GHOR-Haaglanden twee documenten 
opgesteld die moeten leiden tot het inrichten van een GHOR-structuur. Uit de interviews komt 
naar voren dat belang en noodzaak van een GHOR-structuur worden onderkend. Wel is daarbij 
van belang dat wordt gekozen voor een structuur die past bij de kenmerken en mogelijkheden 
van het eiland. 
 
In het beleidsplan is een hoofdstuk Opleiden, Trainen en Oefenen opgenomen waarin wordt 
vermeld dat geen apart opleidings- en oefenbeleidsplan wordt gemaakt. Het hoofdstuk is 
summier ingevuld. 
Op Saba vinden meerdere multidisciplinaire oefeningen per jaar plaats. Voor deze oefeningen 
zijn meerdere initiatiefnemers en organisatoren. Het is onduidelijk of en hoe op deze oefeningen 
coördinatie plaats vindt, omdat geen samenhang tussen de oefeningen lijkt te bestaan. 
 
Algehele conclusie en aanbevelingen 
De Inspectie constateert dat het hulpverleningspotentieel op Saba beperkt van omvang is en dat 
bij grote incidenten een beroep moet worden gedaan op bijstand. Dit mede in overweging 
nemende komt de Inspectie op basis van de bevindingen en analyse tot de volgende conclusies:  
 
 
 
 
 
 
 
  
Pagina 6 van 33
