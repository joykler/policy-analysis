Nulmeting organisatie rampenbestrijding Bonaire 2014 
Anders dan in Europees Nederland maakt de gemeenschappelijke meldkamer geen onderdeel uit 
van de hoofdstructuur van de rampenbestrijdingsorganisatie. 
 
In artikel 59 van Veiligheidswet BES is opgenomen dat in het geval van een ramp of crisis met 
een boven eilandelijk karakter (effecten buiten de grenzen van het eiland) de 
Rijksvertegenwoordiger aan de gezaghebber in geval van een ramp of crisis aanwijzingen kan 
geven over het te voeren beleid. In artikel 58 van dezelfde wet is opgenomen dat de 
Rijksvertegenwoordiger bijstand aan vraagt bij de gezaghebbers van de andere openbare 
lichamen of bij de ministers van Veiligheid en Justitie of Defensie. Bij een boven eilandelijke 
ramp of crisis gaan echter de wettelijke bevoegdheden van de gezaghebber niet over naar de 
Rijksvertegenwoordiger. 
 
De BES-eilanden zijn in bestuurlijk opzicht vergelijkbaar met Europees Nederlandse gemeenten 
en moeten vanuit dat oogpunt voldoen aan de zelfde eisen als deze gemeenten. Toch zijn de 
BES-eilanden ook weer anders, wat wordt onderkend door aangepaste wet- en regelgeving zoals 
de, het Besluit brandweer BES en de mandaatregeling korpsbeheer politie en brandweer BES 
2012 . De Veiligheidswet BES bevat op het gebied van rampenbestrijding en crisisbeheersing alle 
wettelijke componenten die de Wet veiligheidsregio’s ook bevat, maar is op onderdelen 
aangepast aan de lokale situatie. Ook het beheer van het brandweerkorps is anders geregeld 
dan in Europees Nederland. De minister van Veiligheid en Justitie is korpsbeheerder voor het 
brandweerkorps Caribisch Nederland. Feitelijke uitvoering van het beheer ligt bij de 
gemandateerd korpsbeheerder de directeur generaal Politie en voor wat betreft het beleid ten 
aanzien van brandweer en rampenbestrijding is de NCTV namens de minister de normsteller. 
 
Op Bonaire kunnen de hulpdiensten, mede door de ligging van het eiland, niet putten uit grote 
aantallen medewerkers, is het aantal ambulances beperkt en beschikt het eiland over één 
ziekenhuis.  
Bij een grote calamiteit moet bijstand komen van de andere eilanden of van de in het gebied 
aanwezige defensie-eenheden en moet deze bijstand per vliegtuig, schip of eventueel helikopter 
worden aangevoerd. Bijstand kan dan wel enige tijd op zich laten wachten. De hulpverleners op 
het eiland zijn derhalve grotendeels op zichzelf aangewezen. Coördinatie van de bijstand ligt 
zoals eerder vermeld bij de Rijksvertegenwoordiger. 
 
  
 Pagina 14 van 33
