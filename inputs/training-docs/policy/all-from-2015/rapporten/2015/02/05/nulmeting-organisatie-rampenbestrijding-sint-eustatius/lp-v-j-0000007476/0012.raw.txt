Nulmeting organisatie rampenbestrijding Sint Eustatius 2014 
2 Karakteristiek Sint Eustatius 
 
Sint Eustatius is een eiland in het Caribisch gebied dat sinds 10 oktober 2010 bestuurlijk als 
Openbaar Lichaam een bijzondere Nederlandse gemeente vormt. Voor die tijd maakte Sint 
Eustatius deel uit van de Nederlandse Antillen. 
Het behoort geografisch met onder andere Guadeloupe, Saba en Sint Maarten tot de 
Bovenwindse Eilanden. De hoofdplaats is Oranjestad. 
 
Sint Eustatius bestaat uit een vermoedelijk slapende vulkaan in het zuidoosten van het eiland, 
The Quill genaamd en een ca. 200.000 jaar oud, uitgedoofd vulkanisch gebied in het noorden 
van het eiland, met daartussen een betrekkelijk vlak terrein. Het eiland heeft circa 3900 
inwoners. Hiervan heeft ongeveer 75% de Nederlandse nationaliteit, maar rond 45% is op het 
eiland zelf geboren. De belangrijkste voertaal is Engels. Het inwoneraantal is in de afgelopen 
vijftien jaar ongeveer verdubbeld. 
 
Sint Eustatius is ook uitvalsbasis voor de hulpverlening in het gebied. Het eiland heeft een 
centrale rol voor de regio vanwege het vliegveld. Op het vliegveld kunnen grotere vliegtuigen 
zonder problemen landen en van daaruit kan de verdere distributie van hulpgoederen 
plaatsvinden. 
 
De overheid is de grootste werkgever op Sint Eustatius. De grootste private werkgever is Statia 
Terminals, een olieterminal van het Amerikaanse bedrijf NuStar. 
Er is geen haven, de tankers blijven voor de kust liggen en worden aangesloten op drijvende 
afmeerpunten die met pijplijnen met de terminal zijn verbonden. De grootste olietankers kunnen 
olie afleveren dan wel geladen worden bij de terminal. 
Verder is toerisme belangrijk voor het eiland, met name duiktoerisme.  
 
 
 
Ten behoeve van de rampenbestrijding en crisisbeheersing heeft Sint Eustatius een 
rampenbestrijdingsorganisatie met een hoofdstructuur die bestaat uit een Commando Plaats 
Incident (CoPI) en een Eilandelijke Rampenstaf die de functie van eilandelijk beleidsteam 
  
Pagina 12 van 31
