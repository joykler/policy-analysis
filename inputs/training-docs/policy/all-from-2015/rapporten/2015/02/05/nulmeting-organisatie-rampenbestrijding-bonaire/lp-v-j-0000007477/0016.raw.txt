Nulmeting organisatie rampenbestrijding Bonaire 2014 
beperkte capaciteit aan hulpverleners, de ambitie uitgesproken om afspraken te maken met de 
omliggende eilanden en landen over samenwerking en ondersteuning tijdens een ramp of crisis. 
Of aan deze ambities al invulling is gegeven is bij de Inspectie niet bekend. 
 
In het Rampen- en Crisisplan Bonaire is opgenomen hoe de rampenbestrijdingsorganisatie is 
ingericht en zijn de taken en bevoegdheden van de teams opgenomen. Daarnaast is een lijst 
met crisispartners opgenomen. In het plan ontbreken de afspraken over de personele en 
materiële inzet van deze crisispartners. Ook een plan met betrekking tot de opvang en 
verzorging en nazorg van slachtoffers is niet opgenomen. Deze onderwerpen zouden op basis 
van de Veiligheidswet BES artikel 44 in het rampen- en crisisplan moeten zijn opgenomen. Het 
rampen- en crisisplan is niet volledig uitgewerkt zoals in de wet beschreven.  
In het rampen- en crisisplan is met betrekking tot de ESF-groepen opgenomen dat elke ESF-
groep de taak heeft zijn deelplan met regelingen voor zijn organisatie op te stellen en actueel te 
houden. Momenteel wordt nog gewerkt aan het opstellen van de deelplannen van de ESF-
groepen. 
 
In geen van de bestudeerde plannen (risicoprofiel, beleidsplan en rampen- en crisisplan) is voor 
de vijf gekozen scenario’s beschreven van welke hulpbehoefte wordt uitgegaan. Logischer wijze 
is vervolgens ook niet beschreven welke prestaties geleverd moeten worden. Wel wordt in alle 
plannen benoemd dat op het eiland sprake is van een beperkt aantal hulpverleners en dat bij 
een groot incident bijstand noodzakelijk zal zijn. De Inspectie heeft geen documenten 
aangetroffen waarin afspraken of regelingen ten aanzien van deze bijstand zijn opgenomen. 
 
Deelconclusies 
 
De Inspectie constateert dat het Openbaar Lichaam Bonaire vijf scenario’s heeft benoemd 
waarop zij zich zou moeten voorbereiden. 
 
De Inspectie constateert dat nog geen scenario is aangemerkt als maatgevend. 
 
De Inspectie constateert dat het risicoprofiel en het Rampen- en Crisisplan nog niet volledig zijn. 
Onder andere deelplannen en afspraken over bijstand ontbreken. 
 
De Inspectie constateert dat in het risicoprofiel het scenario brand bij tankopslag niet is 
opgenomen. 
 
Hulpverleningspotentieel hulpdiensten 
 
Op basis van de genoemde risico’s in het risicoprofiel, het geformuleerde beleid in het  
beleidsplan en de beschrijving van de organisatie in het rampen- en crisisplan heeft Bonaire een 
hulpverleningspotentieel nodig om de in het risicoprofiel genoemde incidenten te kunnen 
bestrijden. In deze subparagraaf is weergegeven wat de omvang van het 
hulpverleningspotentieel op Bonaire is. 
 
Aan artikel 65 van de Veiligheidswet BES is nog geen invulling gegeven. Dit artikel stelt dat door 
de bestuurscolleges, de korpsbeheerder politie en de korpsbeheerder brandweer een convenant 
moet worden opgesteld met het oog op samenwerking bij onder andere rampen en crises. 
Volgens lid 2 van dit artikel moeten in het convenant in ieder geval de operationele prestaties 
van het brandweerkorps en de politie worden opgenomen. 
 
  
 Pagina 16 van 33
