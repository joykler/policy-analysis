3.1.3 Transfercapaciteit 
Onder transfercapaciteit wordt verstaan de mate waarin geestelijk verzorgers ook militai-
ren met een andere of geen religie of levensbeschouwing kunnen ‘bedienen’. Dit kan 
worden bezien vanuit het standpunt van de geestelijk verzorger zelf, en uiteraard vanuit 
dat van de militairen. 
 
Transfercapaciteit volgens geestelijk verzorgers 
De eenheidgebonden geestelijk verzorgers zelf rapporteren desgevraagd dat de aansluiting 
bij militairen met een andere of geen levensbeschouwing of religie grotendeels goed is dan 
wel voldoende. Slechts één geestelijk verzorger rapporteert deels slechte aansluiting bij de 
verzorging en begeleiding. De percentages zijn als volgt (Figuur 3.4): 
 
Figuur 3.4 Aansluiting eenheidgebonden geestelijk verzorgers bij militairen met geen of ander geloof 
of levensovertuiging (in %; n=71) 
goed voldoende onvoldoende slecht
presentie/aanwezigheid op de werkvloer 87 13
verzorging en begeleiding 80 18 2
vorming en voorlichting
79 21
vieringen en bijeenkomsten 48 52
0% 20% 40% 60% 80% 100%
 
 
Er zijn geen verschillen tussen de grote denominaties. Ook de geestelijk verzorgers van de 
kleine denominaties geven een nagenoeg even hoge aansluiting aan bij militairen met geen 
of een andere religieuze of levensbeschouwelijke achtergrond.  
 
Transfercapaciteit volgens militairen 
Er is aan de militairen gevraagd hoe belangrijk zij voor een geestelijk verzorger vanuit de 
eigen denominatie vinden (Figuur 3.5). In totaal geeft 52% van de militairen met een 
religieuze of levensbeschouwelijke verwantschap aan dat dit voor hen van belang is 
(veelal enigszins belangrijk, namelijk 38%). Van de heel kleine groep militairen die tot 
één van de drie kleine denominaties met zending behoort, zegt ook de helft dat een 
geestelijk verzorger van de eigen denominatie van belang is; dit geldt ook voor de groep 
die een combinatie van richtingen aangeeft of een andere spirituele richting, zoals boed-
dhisme. Protestantse militairen geven wel in ruime meerderheid (62%) het belang aan van 
een geestelijk verzorger uit de eigen denominatie; dit is bij katholieken (50%) en met 
name humanisten (38%) aanzienlijk lager.  
 37
