opheffingen of samenvoegingen, of door vermindering op een plek waar meer geestelijk 
verzorgers werkzaam zijn. De mutaties zoals hierna weergegeven, illustreren dit:  
 Assen:  1 fte in mindering (op 2 fte) bij de opleidings- en ondersteunings-
eenheden; 
 Garderen: 1 fte minder door fusie 200 en 101 bataljon bevoorrading en transport; 
e e
 ’t Harde: 1 fte minder door fusie 11 en 14 compagnie AFDRA; 
 Havelte: 1 fte minder door opheffing tankbataljon; 
 Oirschot:  2 fte minder door opheffing tankbataljon en geniecompagnie; 
 Schaarsbergen: 1 fte in mindering op formatie van 2 fte bij opleiding. 
Bij de overige krijgsmachtdelen heeft sinds 2011 nog nauwelijks reductie plaatsgevonden 
in de formatie geestelijke verzorging. Bij het cluster Interservice is de EOD overgegaan 
naar CLAS, uiteraard met de betreffende geestelijk verzorger. Voorts nog één geestelijk 
verzorger bij Interservice (bij militair hospitaal van 2 naar 1) en één bij CLSK (vrij te 
plaatsen geestelijk verzorger is weggestreept).  
 
Over de omvang van de formatie geestelijke verzorging hebben de HvD’s een gedifferen-
tieerd standpunt. Van de ene kant stelt men dat er nu reeds een tekort is. Dit komt mede 
door secularisering en individualisering, waardoor de contacten en de verzorging meer tijd 
vergen (meer ‘maatwerk’); ook wordt er net als elders in de samenleving meer goede zorg 
gewenst. Ook het toenemend aantal uitzendingen en het vraagstuk van geweld in onze 
samenleving vraagt extra zorg en zeker ook voorbereiding en nazorg.  
Aan de andere kant meent men dat evenredige krimp van de formatie geestelijke verzor-
ging onvermijdelijk kan zijn. Hierbij dient men bij plaatsing oog te hebben voor verschil-
len in onderdeel, en voor uitzending. 
 
De Hoofden Defensie-onderdelen CZSK, CLAS en CLSK benadrukken het grote belang 
van geestelijke verzorging op de werkvloer, en direct verbonden aan eenheid, legerplaats 
of schip. Regionalisering of met elders gedeelde geestelijke verzorging wijzen zij af, 
omdat dit indruist tegen de aard en de meerwaarde van het werk. Juist ook de krimp en 
rationalisatie binnen de krijgsmacht versterken het belang van de geestelijke verzorging 
als onderdeel binnen het totale zorgpalet. Slechts in geval van opheffing of samenvoeging 
van eenheden komt er mogelijk ruimte tot inkrimping van de geestelijke verzorging. 
Overigens vindt men dat men momenteel eerder te weinig dan te veel geestelijke verzor-
ging heeft, dus vrijkomende formatie kan prima elders worden ingezet. Missies en oefe-
ningen leggen nu een (te) groot beslag op de geestelijke verzorging.  
De Hoofden van KMar en CDC staan hier gezien de veelal regionale wijze van werken 
van de geestelijke verzorging in deze Defensieonderdelen wat anders in. Een proportionele 
krimp achten zij mogelijk en ook wenselijk omdat aldus de geestelijke verzorging ook zijn 
bijdrage levert aan de bezuinigingen. Overigens zal deze teruggang in de geestelijke 
verzorging bij de KMAR beperkt blijven, omdat de KMar slechts beperkt krimpt (-7%). 
Bij CDC is een krimp van 21% voorzien, grotendeels door outsourcing van twee substan-
tiële onderdelen.  
24
