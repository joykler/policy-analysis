4.1.2 Belang van de locale ondersteuning 
Visie van de geestelijk verzorgers 
Van de eenheidgebonden geestelijk verzorgers wordt 70% ondersteund door een algemeen 
medewerker DGV, eventueel samen met andere geestelijk verzorgers. Dit verschilt 
overigens sterk naar krijgsmachtdeel: bij de KMar is dit percentage het laagste, namelijk 
ruim 40%, bij de andere rond de 70%, bij CLSK 100%. 
Aan de geestelijk verzorgers is gevraagd hoeveel uur per week ondersteuning zij nodig 
hebben. Voor het cluster contact komt dit neer op 7 uur, voor het cluster administratieve 
ondersteuning 5 uur en voor de meer projectmatige ondersteuning 4 uur. Voor overige 
activiteiten gemiddeld 1 uur. Deze rangorde en ook onderlinge verhouding van tijdsbeste-
ding wat betreft de diverse clusters van activiteiten komt grotendeels overeen met de door 
de algemeen medewerkers zelf gerapporteerde tijdsbesteding (zie Figuur 4.1).  
De gewenste ondersteuning overtreft daarbij verre de feitelijk stand van zaken. Het is 
overigens de vraag hoe noodzakelijk deze ondersteuning daadwerkelijk is. Het blijkt 
namelijk ook dat geestelijk verzorgers zonder ondersteuning minder behoefte eraan zeggen 
te hebben dan degenen met ondersteuning. Aan de andere kant heeft slechts 6% van de 
geestelijk verzorgers die ondersteuning hebben, regelmatig of vaak praktische problemen 
door gebrek aan ondersteuning. Bij de geestelijk verzorgers zonder ondersteuning geldt dit 
voor 30%.  
 
Visie van de HvD’s van de grote denominaties 
Over het belang van de ondersteuning wordt ook door de HvD’s verschillend gedacht.  
Eén HvD verkiest bezuiniging op ondersteuning boven die op geestelijk verzorgers. Op de 
werkvloer is z.i. de situatie wat ambivalent: soms klagen geestelijk verzorgers over te 
weinig ondersteuning, soms kost het hen alleen maar tijd. De kwaliteit van de ondersteu-
ning is ook erg divers. Hij bepleit in ieder geval voor behoud van de ondersteuning bij de 
HvD’s en bij de HGVDO’s. Deze clusters van ondersteuning zouden dan ook bij de 
organisatie en ondersteuning van projecten en betrokken kunnen worden. Het gaat dan 
meer in de richting van een projectgestuurde inrichting van de ondersteuning. Los hiervan 
meent hij dat er in plaats van de huidige, op de uitvoering (eerste opvang, agendabeheer, 
administratie e.d.) gerichte ondersteuning, meer behoefte is aan gespecialiseerde en deels 
hoger opgeleide ondersteuning.  
Zijn collega HvD meent in lijn hiermee desgevraagd dat eerste opvang door de algemeen 
medewerkers absoluut niet wenselijk is. De ondersteuning op de werkplekken zou weg 
kunnen en in plaats daarvan dienen 2 of 3 ondersteuners aan de HGVDO’s te worden 
gekoppeld. Ook deze HvD pleit voor clustering van de ondersteuning, met de nadruk op 
administratieve ondersteuning. 
De derde HvD heeft een wat andere visie en ziet het als een groot voordeel dat algemeen 
medewerkers ergens lang zitten en een stevig locaal netwerk hebben opgebouwd. De 
geestelijk verzorgers zijn daarentegen vaak passanten die maximaal 5 jaar werken op een 
46
