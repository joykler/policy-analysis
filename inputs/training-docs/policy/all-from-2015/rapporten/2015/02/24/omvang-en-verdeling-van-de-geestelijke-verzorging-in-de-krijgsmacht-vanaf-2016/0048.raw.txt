3.2 Conclusies ten aanzien van de denominatieve verdeling 
De tweede onderzoeksvraag luidde: Wat zou bij de geestelijke verzorging bij Defensie de 
verdeling naar denominatie moeten zijn vanaf 2016? 
 
De in het onderzoek verzamelde gegevens vatten wij samen in de volgende conclusies: 
 
1) Gevraagd naar hun voorkeur voor geestelijke verzorging, geeft 52% aan geen voorkeur 
te hebben. Daarnaast is de voorkeur voor de grote denominaties als volgt: PGV 16%, 
RKGV 15% en HGV 13%. Verder geeft 3% aan een combinatie of een andere voor-
keur te hebben, en minder dan 1% heeft een voorkeur voor één van de kleine denomi-
naties.  
 
2) 54% van de militairen geeft een religieuze of levensbeschouwelijke verwantschap aan. 
Circa de helft van hen vindt contact met een geestelijk verzorger van de eigen denomi-
natie (ten minste enigszins) van belang is. Dit betekent een groep van 28% van de mili-
tairen die zich verwant voelen met een religie of levensbeschouwing en voor wie con-
tact met een geestelijk verzorger uit de eigen denominatie (ten minste enigszins) van 
belang is. Voor deze groep is het belangrijk dat er een aanzienlijke denominatieve di-
versiteit en spreiding blijft bestaan.  
 
3) De transfercapaciteit, i.c. de mate waarin geestelijk verzorgers aansluiting kunnen 
vinden bij militairen met een andere of geen religie of levensbeschouwing, vinden de 
geestelijk verzorgers zelf unaniem (veelal) goed tot voldoende. Dit betreft ook vierin-
gen en bijeenkomsten, al is daar het oordeel voor de helft goed en voor de helft vol-
doende. Deze hoge transfercapaciteit is ook af te lezen uit het gegeven dat militairen 
die zich rekenen tot een geloof of levensbeschouwing (54%), voor de helft toch aange-
ven dat zij een geestelijk verzorger vanuit de eigen denominatie niet belangrijk vinden. 
Uitsluitend onder de protestanten is er een substantiële groep van 24% die dit (heel) 
belangrijk vindt.  
 
4) De geestelijk verzorgers van de kleine denominaties geven zelf aan dat zij ook vol-
doende aansluiting kunnen vinden met andere militairen dan die van de eigen groep. 
Niettemin werkt men toch vooral voor de eigen groep en hoofdzakelijk vanuit een eer-
stelijns positie. 
 
5) In het onderzoek onder de militairen is geen directe aanwijzing gevonden voor extra 
IGV. Ook vanuit de Hoofden Defensie-onderdelen wordt een eventuele toename van 
het aantal moslim-militairen niet herkend. Op basis van informatie vanuit enkele 
HvD’s en het Hoofd van de IGV zelf zijn wel enkele andere argumenten voor eventue-
le uitbreiding van de IGV aan te dragen dan de toename van het aantal moslim militai-
40
