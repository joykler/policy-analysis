4.2 Overige ondersteuning  
Medewerkers op bureau DGV 
De algemeen medewerkers op het bureau van DGV (3 van de 6 hebben de vragenlijst 
ingevuld) werken bijna fulltime en zijn gemiddeld zo’n 6 jaar in dienst. Zij hebben een iets 
andere tijdsbesteding, in de zin dat binnen het cluster ‘contact’ informatievoorziening 20% 
van de tijd vergt, terwijl er minder tijd nodig is voor projectwerkzaamheden rond bijeen-
komsten of vormgeving & drukwerk (samen 14%, tegen 21% bij de locale medewerkers). 
Zij geven aan net voldoende tijd, dan wel te weinig tijd te hebben voor hun taken. 
 
De HvD’s en de Directeur DGV zijn enigszins verdeeld over de ondersteuning bij de 
HvD’s. Allen zijn van mening dat de kleine denominaties een eigen algemeen medewerker 
nodig hebben gezien het kleine team dat landelijk werkt. Sommigen menen dat bij de grote 
denominaties mogelijk wat combinatie van de ondersteuning mogelijk is.  
 
Medewerkers op Vormingscentrum DGV 
De drie algemeen medewerkers op het Vormingscentrum DGV hebben allen (deels) de 
vragenlijst ingevuld. Zij werken fulltime en zijn gemiddeld zo’n 8 jaar in dienst. Zij 
hebben een geheel andere tijdsbesteding, namelijk ondersteuning van de vormingsbijeen-
komsten en informatieverstrekking. Twee medewerkers geven aan dat er voor deze 
activiteiten voldoende tijd is, van één is dit niet bekend.  
 
De Directeur van het DGV-Vormingscentrum geeft aan in de toekomst minder behoefte 
aan ondersteuning te hebben. In zijn visie kan de formatie terug van 3 naar 2 fte. 
48
