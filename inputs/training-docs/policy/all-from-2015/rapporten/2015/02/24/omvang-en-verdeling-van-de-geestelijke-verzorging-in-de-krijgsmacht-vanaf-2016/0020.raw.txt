presentie is volgens hen uitdrukking van lotsverbondenheid, en schept op deze manier de 
voorwaarden voor de vertrouwensfunctie en de vrijplaats die de geestelijk verzorger 
binnen de krijgsmacht vertegenwoordigt. Op deze manier kunnen ook laagdrempelig 
problemen en vragen worden gesignaleerd, en vormt presentie aldus de voorwaarde voor 
nadere verzorging en begeleiding, vorming en advisering. Ook de Hoofden van de Defen-
sie-onderdelen onderstrepen het belang van de nuldelijns presentie.  
 Er is over de hele linie geen significant verschil naar krijgsmachtdeel, maar de presen-
tie-activiteiten bij CZSK steken er met 37% tijdsbeslag wel iets boven uit.  
 Wat het type eenheid betreft, zijn er qua tijdsbeslag geen verschillen, maar wel wat 
betreft de invulling. Geestelijk verzorgers bij een operationele eenheid zijn vaker aan-
wezig op thuisfrontdagen (tweederde van degenen op een opleiding geeft aan dit nooit 
te doen, tegen slechts eenderde bij hun collega’s bij de operationele eenheden). 
 Qua tijdsbeslag van de presentie-activiteiten maakt het weinig uit of men al dan niet op 
uitzending of langdurige oefening is. In laatstgenoemde situaties zijn de dagelijkse 
contacten met militairen wel zeer frequent.  
 
Wat verzorging en begeleiding betreft, hebben de meeste geestelijk verzorgers minimaal 
wekelijks begeleidingsgesprekken met militairen. Driekwart heeft overleg in het SMT, 
enkele keren per maand. Eveneens driekwart heeft geregeld (enkele keren per maand - 
incidenteel) persoonlijke gesprekken met het thuisfront van de militair, of is (incidenteel) 
betrokken bij rouw- of stervensbegeleiding. Aanvullend noemen enkele geestelijk verzor-
gers de rol als raadsman. 
Verzorging en begeleiding neemt gemiddeld 25% van de tijd in beslag.  
 De onderlinge verschillen per krijgsmachtdeel zijn hier groter dan bij presentie. 
Interservice en marine blijven iets achter met rond de 20%, terwijl het tijdsbeslag bij de 
luchtmacht 35% is. Dit komt omdat de meeste geestelijk verzorgers bij dit krijgs-
machtdeel dagelijks begeleidingsgesprekken met militairen voeren. 
 Geestelijk verzorgers bij een operationele eenheid besteden meer tijd aan verzorging en 
begeleiding dan hun collega’s op de opleidingslocaties (29% tegen 21%). Met name 
zijn er verschillen in contactfrequentie met het thuisfront, zoals ook in het voorgaande 
al gemeld.  
 Op uitzending of oefening wordt er beduidend minder tijd besteed aan verzorging en 
begeleidingsactiviteiten (18% van de tijd versus 29% op locatie). Het aantal begelei-
dingsgesprekken en de contacten met het thuisfront liggen significant lager, en ook 
stervens- of rouwbegeleiding komt op uitzending of oefening weinig voor.  
De andere 5 typen activiteiten (inclusief overige) komen allemaal aanzienlijk minder voor, 
en nemen nagenoeg hetzelfde tijdsbeslag (rond de 9%). 
 
Vorming en voorlichting: deze activiteiten vergen een tijdsbeslag van 11%. De helft van 
de geestelijk verzorgers verzorgt minimaal enkele keren per maand vorming of voorlich-
ting op de eenheid of locatie. Eveneens de helft geeft aan in de afgelopen 3 maanden bij 
12
