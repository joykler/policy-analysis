en gesprekken met het management van DGV, i.c. de Directeur DGV en de 6 Hoofden van 
Dienst van de Diensten Geestelijke Verzorging (HvD’s). 
 
De huidige (impliciete) criteria in combinatie met de feitelijke invulling van de taken en 
functies van de geestelijke verzorging zijn vervolgens geprojecteerd op de beoogde 
omvang en organisatie van de krijgsmacht in 2016. Dit betreft niet alleen het aantal 
militairen, maar ook de organisatorische en fysieke indeling in wat we in dit rapport zullen 
aanduiden met de term ‘compartimenten’ (bijvoorbeeld schepen, eenheden, legerplaatsen, 
uitzendingen e.d.). We hebben dus wat betreft de beoogde omvang van de geestelijke 
verzorging niet alleen te maken met aantallen militairen, maar ook met hun verdeling over 
deze compartimenten.  
De uitkomsten van de projectie zijn besproken met de Hoofden Defensie-onderdelen. De 
benodigde formatie met betrekking tot de taak van vorming is geprojecteerd op basis van 
de (geplande) afname van vorming door Defensie bij het Vormingscentrum DGV.  
 
2) Wat zou bij de geestelijke verzorging bij Defensie de verdeling naar denominatie 
moeten zijn vanaf 2016? 
Voor de verdeling naar denominatie zijn diverse sleutels bepaald. In de eerste plaats is 
vastgesteld wat de eerste voorkeur voor geestelijke verzorging is van de individuele 
militairen. In aanvulling daarop is nagegaan in welke mate geestelijk verzorgers de facto 
taken van collega’s van andere denominaties overnemen. Dit laatste is belangrijk gezien 
de eerder genoemde compartimentalisering van de Defensieorganisatie. 
Op deze manier is het mogelijk een denominatieve verdeling te maken die enerzijds recht 
doet aan de voorkeuren van individuele militairen, en anderzijds organisatorisch efficiënt 
is. Kaderstellend bij de verdeling naar denominatie is de in de eerste fase van dit onder-
zoek vastgestelde omvang van de gezamenlijke formatie voor geestelijke verzorging in 
3
2016 .  
 
3) Wat zou de benodigde omvang van de direct aan de functie van geestelijk verzorger 
gerelateerde ondersteuning moeten zijn vanaf 2016?  
De omvang van de benodigde ondersteuning hangt uiteraard in de eerste plaats af van de 
geprojecteerde omvang van de geestelijke verzorging in 2016. Daarnaast is het feitelijk 
functioneren van de huidige ondersteuning, alsmede mogelijke alternatieven of aanvullin-
gen, onderzocht op basis van een enquête onder de direct betrokkenen en via gesprekken 
met het management DGV en het hoofd ondersteunend personeel. 
 
 
                                                        
 
3
  Bij de bepaling van de omvang is overigens de mate van denominatie-specifiek dan wel niet-specifiek aanbod één 
van de bepalende factoren. 
 3
