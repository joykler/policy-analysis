3 Verdeling geestelijke verzorging over de denominaties 
3.1 Voorkeur van militairen 
3.1.1 Levensbeschouwelijke of religieuze achtergrond van militairen 
Allereerst is nagegaan welke levensbeschouwelijke of religieuze achtergrond militairen 
van huis uit hebben. Eenderde van de militairen is katholiek opgevoed, 28% komt van 
protestantse huize, en 4% vermeldt een overige levensbeschouwelijke achtergrond. In 
totaal heeft tweederde van de militairen een religieuze of levensbeschouwelijke opvoeding 
gehad, eenderde geen.  
 
Vervolgens is gevraagd bij welk geloof of levensbeschouwing men zich nu het meest 
thuisvoelt (zie Figuur 3.1). Zoals te verwachten gezien de seculariseringstendens is het 
aantal militairen dat zich verbonden voelt met een religie of levensbeschouwing lager in 
vergelijking tot hun opvoeding. 54% geeft een of meer richtingen aan, terwijl 46% zegt dat 
hij of zij zich niet verbonden voelt met een religie of levensbeschouwing. 
Het aandeel katholieken en protestanten is gelijk, beide 19%. Vervolgens komen de 
militairen die een humanistische verbondenheid vermelden (9%), 7% zegt meerdere of 
andere richtingen, en tot slot 1% joods, islamitisch of hindoe. 
 
Figuur 3.1 Geloof of levensbeschouwing militairen (in %; n=1.327) 
protestant
19
katholiek
humanist
46
19
moslim/jood/hindoe
anders*
9
7
1
geen
 
* O.a. een combinatie van meerdere stromingen, boeddhisme en spirituele stromingen. 
 
Er zijn significante verschillen per krijgsmachtonderdeel. Bij CLAS zijn relatief meer 
humanisten (12% tegen 9% gemiddeld), bij CZSK minder katholieken (14% tegen 19%) 
en meer militairen zonder religie of levensbeschouwing (51% tegen 46%), en bij Interser-
vice meer katholieken (24% tegen 19%) en minder militairen zonder religie of levensbe-
schouwing (40% tegen 46%). De verdeling binnen CLSK en KMar is overwegend con-
form de totale verdeling zoals gepresenteerd in Figuur 3.1.  
 33
