3.3 Scenario’s voor de verdeling van geestelijke verzorging 
Verdelingscenario 1: verdeling volgens expliciete voorkeurssleutel 
In dit eerste scenario wordt als verdelingscriterium gehanteerd de expliciete voorkeur voor 
zover aangegeven door militairen: 44% heeft een dergelijke voorkeur uitgesproken (Figuur 
14
3.3). Omgerekend naar 100% geeft dit (afgerond) een sleutel van: 
 PGV: 36% 
 RKGV: 34% 
 HGV: 30% 
Deze sleutel dient te worden toegepast op de eenheidgebonden formatie geestelijke 
verzorging in 2016, al naar gelang het scenario dat wordt gekozen. De sleutel kan ook 
worden toegepast op de formatie binnen het Vormingscentrum DGV, overig DGV en 
veteranenzorg.  
 
Verder kan dit scenario al dan niet worden aangevuld met de eerder gesuggereerde 
uitbreiding van de IGV met 2 formatieplaatsen. 
 
 
Verdelingscenario 2: verdeling volgens expliciete voorkeurssleutel, plus nader 
onderzoek naar invulling 'geen voorkeur'-geestelijke verzorging  
In dit tweede scenario wordt als uitgangspunt genomen het in dit onderzoek vastgestelde 
gegeven dat ruim de helft van de militairen geen of een andere religieuze of levensbe-
schouwelijk achtergrond heeft dan de huidige denominaties die als zendende instanties 
voor Defensie zijn erkend, dat eveneens ruim de helft geen expliciete voorkeur heeft, en 
dat militairen met wel een voorkeur deze deels niet belangrijk vinden.  
Ons inziens geven deze uitkomsten aan dat het uitgangspunt van geestelijke verzorging op 
denominatieve basis onder spanning raakt van de verschuivingen in de religieuze en 
levensbeschouwelijke context. Zonder een vernieuwde stevige onderbouwing van de 
geestelijke verzorging bij Defensie dreigt haar legitimatie in de toekomst ondergraven te 
worden. Als tweede scenario voor verdeling stellen wij daarom voor om in de context van 
onderzoek 2 ook een nadere studie te verrichten naar de mogelijke invullingen van 
geestelijke verzorging voor militairen en situaties 'zonder voorkeur'. Deze nadere studie 
kan de reflectie op een toekomstbestendige Dienst Geestelijke Verzorging dienen. 
 
 
  
 
                                                        
 
14
  Vergelijk noot 9 voor de exacte percentages en betrouwbaarheidsintervallen. 
42
