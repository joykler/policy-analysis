een vormingsconferentie op Beukbergen betrokken te zijn geweest. In de open vraag 
worden onder andere genoemd: gv-lessen en -voorlichting, bezinningsreizen, teambuilding 
en morele vorming. 
 Er zijn geen noemenswaardige verschillen tussen de krijgsmachtdelen.  
 Geestelijk verzorgers op een opleidingslocatie besteden uiteraard significant meer tijd 
aan opleiding en vorming dan hun collega’s elders (18% van de tijd, versus 8% tijdsbe-
slag). Bijna de helft van hen verzorgt wekelijks of vaker (vormings-)lessen, hetgeen bij 
geestelijk verzorgers bij een operationele eenheid nauwelijks voorkomt en eerder enke-
le keren per maand of incidenteel gebeurt. Evenzo is men vaker betrokken bij de vor-
mingsconferenties op Beukbergen (90% enkele keren per maand of incidenteel, tegen 
60% van de collega’s die dat nooit doen).  
 Er is op dit vlak geen noemenswaardig verschil door al dan niet op uitzending of 
oefening te zijn.  
 
Gevraagde en ongevraagde advisering aan de legerleiding neemt 9% van de tijd in 
beslag. De verschillen tussen de onderdelen zijn niet significant, al lijkt er een indicatie dat 
advisering bij CZSK wat minder vaak voorkomt (5% van de tijd). Advisering doen 
nagenoeg alle geestelijk verzorgers, meestal enkele keren per maand. Meest genoemd 
worden achtereenvolgens personele of organisatorische aangelegenheden (77% minimaal 
enkele keren per maand), ethische kwesties (46%) en religieuze of levensbeschouwelijke 
zaken (34%).  
Ruim 80% van de geestelijk verzorgers neemt wel eens deel aan stafoverleg, veelal 
minimaal enkele keren per maand (57%). In de open vraag wordt een grote diversiteit van 
onderwerpen en betrokkenen genoemd; vermeldenswaardig is dat enkele geestelijk 
verzorgers ook mediation noemen.  
 Er zijn geen noemenswaardige verschillen tussen de krijgsmachtdelen.  
 Er zijn geen noemenswaardige verschillen al naar gelang het type eenheid.  
 Er zijn geen noemenswaardige verschillen in tijdsbesteding aan advisering tussen 
geestelijk verzorgers die al dan niet op uitzending of langdurige oefening zijn. Wel 
rapporteren degenen op uitzending of missie intensievere deelname aan stafoverleg 
(33% dagelijks).  
 
Overhead en deskundigheidsbevordering nemen eveneens 9% van de tijd van de 
geestelijk verzorgers in beslag. Dit betreft in de eerste plaats administratie/correspondentie 
(73% minimaal wekelijks), en zakelijke reistijden (62% minimaal wekelijks). Daarna komt 
onderling overleg met andere geestelijk verzorgers (42% minimaal wekelijks). De andere 
activiteiten in dit verband zijn meer incidenteel. Studie en bijscholing doen vrijwel alle 
geestelijk verzorgers, de helft minimaal enkele keren per maand. Intervisie en supervisie 
worden gerapporteerd door driekwart van de geestelijk verzorgers, hoofdzakelijk inciden-
teel. Tot slot overleg met de zendende instanties door tweederde van de geestelijk verzor-
gers, hoofdzakelijk incidenteel.  
 13
