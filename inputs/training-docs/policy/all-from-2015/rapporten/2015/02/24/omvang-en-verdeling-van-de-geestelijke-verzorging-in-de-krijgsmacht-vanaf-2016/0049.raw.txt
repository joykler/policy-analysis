ren. In de eerste plaats de problematische situatie van moslims in onze samenleving 
(discriminatie, laag maatschappelijk aanzien, mogelijke radicalisering, e.d.), die extra 
zorg en begeleiding voor deze militairen vergt en tevens advisering en voorlichting 
naar derden. In de tweede plaats voorlichting in het kader van uitzending die veelal in 
moslimgebieden plaatsvindt. In de derde plaats de sterke culturele en religieuze diver-
siteit binnen de ‘groep’, die groter is dan bij de andere twee kleine denominaties. 
 
6) Een aantal elementen in de uitkomsten van het onderzoek roept vragen op bij de strikt 
denominatieve verdeling van de geestelijke verzorging binnen de krijgsmacht. Om te 
beginnen heeft de helft van de militairen geen specifieke denominatieve voorkeur voor 
geestelijke verzorging. Daarnaast is er geen ongenoegen waargenomen ten aanzien van 
het gegeven dat in de praktijk op veel plaatsen of bij veel gelegenheden slechts één 
geestelijk verzorger aanwezig is. Voorts rapporteren de geestelijk verzorgers zelf een 
hoge transfercapaciteit en blijken specifieke denominatieve activiteiten een beperkt 
tijdsbeslag te leggen. Ten slotte merken de Hoofden Defensie-onderdelen op dat de 
denominatieve kleur van de geestelijk verzorgers functioneel niet van belang is.  
Deze elementen geven aanleiding tot een bezinning op de vanzelfsprekende denomina-
tieve nadruk in de organisatie van de geestelijke verzorging binnen de krijgsmacht. In 
het kader van dit deelonderzoek is daarover niet veel meer te zeggen dan dit. De ont-
wikkeling van een inhoudelijk onderbouwde visie op een toekomstbestendige invulling 
van de geestelijke verzorging binnen de krijgsmacht zou gebaat zijn bij nader onder-
zoek bij de categorie militairen die ‘geen voorkeur’ heeft, een meer precieze analyse 
van de aard van de denominatieve achtergrond van de geestelijke verzorging, en nadere 
reflectie op de verhouding tussen Defensie en de Zendende Instanties.  
  
 41
