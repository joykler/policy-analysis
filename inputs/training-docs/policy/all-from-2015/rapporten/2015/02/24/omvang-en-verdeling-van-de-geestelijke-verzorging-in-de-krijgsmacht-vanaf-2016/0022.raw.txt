 Qua tijdsbeslag is er geen verschil tussen de krijgsmachtdelen; wel rapporteren de 
geestelijk verzorgers bij CLSK qua invulling relatief wat minder vaak studie-
activiteiten, en de geestelijk verzorgers bij CZSK juist meer. Deze laatste groep heeft 
daarentegen zoals te verwachten duidelijk minder reistijden.  
 Er zijn qua tijdsbeslag geen noemenswaardige verschillen wat betreft type eenheid; de 
geestelijk verzorgers bij operationele eenheden reizen wat vaker (20% dagelijks, tegen 
geen van de collega’s bij de opleidingen).  
 Er zijn geen grote verschillen in tijdsbesteding aan overhead en deskundigheidsbevor-
dering doordat men al dan niet op uitzending of missie is. Wel is de invulling van de 
tijd anders. Er is op uitzending of oefening minder overleg met andere geestelijk ver-
zorgers en minder inter- of supervisie, en van de andere kant meer contact met de zen-
dende instanties.  
 
Vieringen en bijeenkomsten (7% tijdsbeslag). Hierbij gaat het vooral om bezinningsbij-
eenkomsten (waaronder ook bijbelkringen, filosofiekring, groepsgesprekken) of religieuze 
vieringen. Ruim 80% van de geestelijk verzorgers is hierbij betrokken, enkele keren per 
maand of incidenteel. Nagenoeg evenveel geestelijk verzorgers zijn (incidenteel) betrok-
ken bij rituelen bij speciale gebeurtenissen, of in iets minder mate (incidenteel) betrokken 
bij een bijdrage aan militaire ceremoniële bijeenkomsten. Voor of na bijeenkomsten wordt 
er steeds gesproken met militairen.  
 Er zijn nauwelijks verschillen in tijdsbeslag tussen de krijgsmachtdelen. Wel verzorgen 
de geestelijk verzorgers bij CZSK en bij Interservice beduidend vaker vieringen dan 
elders, respectievelijk 55% en 80% enkele keren per maand, tegen circa 25% gemid-
deld bij de andere Defensieonderdelen.  
 Er zijn geen noemenswaardige verschillen wat betreft type eenheid.  
 De tijd besteed aan vieringen en bijeenkomsten is tijdens oefening of missie iets groter 
(11% tegen 7%). Dit komt met name door de frequentere religieuze vieringen en bij-
eenkomsten die op uitzending of missie door nagenoeg alle geestelijk verzorgers mi-
nimaal enkele keren per maand worden gehouden, terwijl dit percentage slechts 29% is 
op de locatie.  
 
Overige activiteiten (7%). Deze restcategorie is erg divers en betreft soms een zeer 
specifieke activiteit. Het meeste kan worden geschaard onder de kop van communicatie: 
lezingen, artikelen, redactiewerk, ondersteuning werkgroep, beleidsplannen, e.d.  
Verder kan in dit verband worden geconcludeerd, dat de meeste geestelijk verzorgers ook 
via telefoon, email of sms/whatsapp contact hebben met militairen; 42% voegt hieraan nog 
facebook toe. Skypen komt nog nauwelijks voor. In dit verband benadrukken de Hoofden 
van Dienst het belang van digitale communicatie, ter aanvulling op of versterking van de 
gewone contacten. Volgens hen komt het gebruik van digitale communicatie op gang, 
maar behoeft het nadere versterking, ook door betere samenwerking binnen DGV, zoals 
het opzetten van één website.  
14
