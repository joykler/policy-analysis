Enquête onder algemeen medewerkers GV 
Alle algemeen medewerkers die werkzaam zijn in de ondersteuning van de geestelijke 
verzorging zijn in het onderzoek betrokken, behoudens degenen die ondersteunend zijn 
met betrekking tot de bedrijfsvoering van DGV op de Frederikkazerne in Den Haag. Dit 
heeft geresulteerd in 34 respondenten die begin december 2013 zijn benaderd met een 
schriftelijke vragenlijst. De respons was 68%. 
 
 
1.4 Indeling van de rapportage  
De rapportage is als volgt ingedeeld:  
 
Hoofdstuk 2 is gewijd aan de benodigde omvang van de geestelijke verzorging in 2016. 
Daartoe wordt allereerst een beschrijving gegeven van de feitelijke activiteiten zoals de 
geestelijk verzorgers deze rapporteren, plus de eventuele trends hierin. Deze beschrijving 
wordt aangevuld met de gegevens van de militairen over hun contact met de geestelijke 
verzorging.  
In paragraaf 2 wordt aan de hand van de feitelijke plaatsingsschema’s van geestelijk 
verzorgers over de diverse locaties en onderdelen een analyse gemaakt van de huidige 
gehanteerde (impliciete) criteria voor de omvang van de formatie. Deze criteria kunnen 
bijvoorbeeld betrekking hebben op aantal manschappen, onderscheiden onderdelen en 
locaties, type locatie, e.d. Ook wordt nagegaan in welke mate criteria ten aanzien van het 
denominatie-specifieke aanbod een rol spelen. 
In de derde paragraaf wordt een prognose gemaakt van de omvang en organisatie van 
Defensie in 2016. Als vertrekpunt om de mate van reductie te kwantificeren, is genomen 
ultimo 2011. 
In de vierde paragraaf worden de conclusies met betrekking tot de onderzoeksvraag naar 
de omvang van de geestelijke verzorging in 2016 geformuleerd. 
In de laatste paragraaf worden de diverse gegevens op elkaar betrokken, in de vorm van 
enkele beargumenteerde scenario’s voor de omvang van geestelijke verzorging in 2016.  
 
Hoofdstuk 3 is gewijd aan de verdeling van de formatie geestelijke verzorging over de zes 
denominaties. In de eerste paragraaf wordt de levensbeschouwelijke of religieuze achter-
grond van militairen beschreven. Vervolgens staat de vraag centraal of zij een, en zo ja 
welke, voorkeur hebben voor een geestelijk verzorger vanuit een specifieke denominatie. 
Aan het eind van de paragraaf wordt beschreven hoe naar het oordeel van de geestelijk 
verzorgers de feitelijke transfercapaciteit is.  
In de tweede paragraaf worden de conclusies met betrekking tot de onderzoeksvraag naar 
de denominatieve verdeling van de geestelijke verzorging in 2016 geformuleerd.  
6
