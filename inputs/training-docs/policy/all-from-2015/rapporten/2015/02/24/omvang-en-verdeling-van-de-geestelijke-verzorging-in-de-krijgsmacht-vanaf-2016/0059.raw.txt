Bijlage 1: Analyse non-respons militairen 
Plausibel is dat de respons hoger zal zijn geweest onder militairen met enige interesse in 
het onderwerp geestelijke verzorging, en dus deels ook met religie en levensbeschouwing. 
Onder hen zullen betrokkenheid bij en contacten met de geestelijke verzorging vermoede-
lijk iets hoger zijn dan bij degenen die niet hebben geantwoord. Een vergelijking met 
feitelijke geregistreerde contacten met de geestelijke verzorging bleek niet mogelijk, 
omdat een dergelijke registratie niet bestaat. 
Wij hebben als alternatief de effecten van de non-respons op de volgende manieren 
gecontroleerd. 
 Levenbeschouwelijke of religieuze voorkeur: het aantal militairen zonder religieuze of 
levensbeschouwelijke voorkeur wijkt niet af van het gemiddelde onder de Nederlandse 
bevolking (CBS 2012), namelijk 46%. Uiteraard weten we niet hoe dit voor de hele 
populatie militairen ligt, maar in eerste instantie is er geen sprake van een opmerkelijk 
onderzoeksresultaat. 
 Religieuze betrokkenheid: als we kijken naar militairen die religieus zijn opgevoed, 
dan zien we onder hen een identieke mate van secularisatie als bij de Nederlandse be-
volking. Met andere woorden, het is onaannemelijk dat in de responsgroep een selectie 
heeft plaatsgevonden op met name betrokken religieuze militairen. Ook hiervoor geldt 
dat we dit niet weten voor de hele populatie militairen, maar een opmerkelijk onder-
zoeksresultaat is het wederom niet.  
 Relatie met de afhankelijke variabele, namelijk contacten met de geestelijke verzor-
ging. Inderdaad blijken militairen met een levensbeschouwelijke of religieuze achter-
grond iets meer kennis van en contacten met de geestelijke verzorging te hebben, maar 
dit verschil is wat betreft de meeste van de door ons gemeten aspecten niet groot, na-
melijk gemiddeld circa slechts 10% meer. Met andere woorden, ook al zou de groep 
zonder religie of levensbeschouwing in werkelijkheid een kwart groter zijn, dan nog 
heeft dit op de door ons gepresenteerde cijfers over contacten met de geestelijke ver-
zorging slechts miniem effect (een enkel procentpunt). Uitsluitend bij de deelname aan 
vieringen is het verschil wat groter: daar blijkt - niet verwonderlijk - de deelname bij 
militairen met een levenbeschouwelijke of religieuze achtergrond 20% hoger te liggen.  
 
Onze conclusie is dat de vertekening door de lage respons onder de militairen vermoede-
lijk beperkt is. Wel is het aannemelijk dat de betrokkenheid van militairen bij de geestelij-
ke verzorging zoals vastgesteld in dit onderzoek, de bovengrens vormt.  
  
 51
