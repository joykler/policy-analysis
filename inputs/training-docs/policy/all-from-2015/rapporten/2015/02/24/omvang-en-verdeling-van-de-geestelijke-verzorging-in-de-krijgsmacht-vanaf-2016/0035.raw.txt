2.4 Conclusies ten aanzien van de omvang 
De eerste onderzoeksvraag luidde:  
Wat zou op basis van de taken en functies als gevolg van de nuldelijns aanwezigheid, 
alsmede op basis van het feitelijke gebruik ervan in de afgelopen jaren, de benodigde 
omvang van de geestelijke verzorging bij Defensie moeten zijn vanaf 2016?  
 
Op basis van de in het voorgaande beschreven onderzoeksresultaten, komen wij tot de 
volgende conclusies: 
 
1) De huidige praktijk van de geestelijke verzorging kenmerkt zich door een nadruk op 
presentie en verzorging en begeleiding. Ruim de helft van de tijd (56%) wordt hieraan 
besteed. Beide clusters van activiteiten staan ook sterk met elkaar in verbinding, in de 
zin dat de laagdrempelige contacten en aanwezigheid op de werkvloer een basis voor 
nadere verzorging en begeleiding vormen. Voor zover de geestelijk verzorgers hun tijd 
anders willen besteden, betreft dat een uitwisseling tussen beide activiteiten-clusters. 
Voorts is de tijdsbesteding aan verzorging en begeleiding is de afgelopen drie jaren 
duidelijk toegenomen. Via presentie wordt bijna 60% van de militairen bereikt. Onge-
twijfeld hangt hiermee ook samen dat tweederde van de militairen de geestelijke ver-
zorging voldoende tot goed bereikbaar; een heel kleine groep vindt hen slecht bereik-
baar.  
Tot de onderzoeksopdracht behoorden geen vragen over de inhoudelijke themaâ€™s, be-
11
hoefte en effecten van de geestelijke verzorging . Wel menen wij op basis van de bo-
vengenoemde resultaten te kunnen concluderen dat het werken in de nuldelijn de feite-
lijke en gewenste basis blijkt te zijn van de geestelijke verzorging. Behoud van nulde-
lijns aanwezigheid bij eenheden en op locaties is ons inziens daarom van primair be-
lang.  
 
2) Kijken we naar de (impliciete) criteria, dan blijkt uit de door DGV overlegde plaat-
singsplannen voor de geestelijke verzorging dat deze nuldelijns aanwezigheid de facto 
ook een centraal criterium voor plaatsing vormt. Op nagenoeg alle locaties en bij de 
meeste eenheden is geestelijke verzorging aanwezig. In die zin is er sprake van com-
partimentalisering. Dit blijkt ook uit het relatief hoge aantal geestelijk verzorgers bij 
CZSK, omdat de gewenste aanwezigheid bij vaarbewegingen langer dan 6 weken nu 
eenmaal een grote inzet van formatie van geestelijke verzorging vergt. Bij KMar en 
CDC wordt door de geestelijke verzorging grotendeels regionaal gewerkt. Dit resulteert 
erin dat er relatief weinig geestelijk verzorgers zijn en dat de militairen van deze 
krijgsmachtdelen minder contacten met de geestelijke verzorging blijken te hebben.  
 
                                                        
 
11
  Dit komt aan de orde in een tweede vervolg-onderzoek. 
 27
