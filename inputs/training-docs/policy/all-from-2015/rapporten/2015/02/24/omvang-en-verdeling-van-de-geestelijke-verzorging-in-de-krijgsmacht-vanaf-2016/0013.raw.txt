Medio december 2013 is de dataverzameling afgerond, 1.419 militairen hadden toen de 
vragenlijst ingevuld; enkele militairen die slechts een klein deel van de vragenlijst hadden 
ingevuld, zijn buiten beschouwing gelaten. De respons is 18%. De respons ligt bij de 
luchtmacht iets hoger (21%) dan bij KMar (16%); CLAS en CZSK zitten hier tussenin.  
 
In vergelijking met de onderzoekspopulatie kent de respons een sterke ondervertegen-
woordiging van jonge militairen. Met andere woorden, militairen tussen de 18 en de 30 
jaar hebben in verhouding weinig aan het onderzoek deelgenomen. Met een weegfactor is 
dit gecorrigeerd waardoor de verdeling naar leeftijd in de respons overeenkomt met de 
verdeling naar leeftijd in de onderzoekspopulatie. Na deze correctie vormen de verdelin-
gen van de respons wat betreft geslacht, rang en aanstelling (organiek, opleiding of overig) 
6
goede afspiegelingen van die in de onderzoekspopulatie . Hiermee zijn de resultaten van 
de respons op de vier kenmerken representatief voor de hele onderzoekspopulatie. De lage 
respons roept wel de vraag op in welke mate er een selectie heeft plaatsgevonden op basis 
van inhoudelijke betrokkenheid bij het onderwerp. Voor zover wij dit kunnen nagaan door 
vergelijking met andere onderzoeken en door een analyse van kruisverbanden binnen de 
responsgroep is deze vertekening beperkt (zie Bijlage 1). Wel is het aannemelijk dat de 
betrokkenheid van militairen bij de geestelijke verzorging zoals vastgesteld in dit onder-
zoek, de bovengrens vormt.  
 
Enquête onder geestelijk verzorgers 
Alle geestelijk verzorgers (n=130) zijn in het onderzoek betrokken, behoudens: 
 de 3 HvD’s van de grote denominaties; 
 de 5 Hoofden Geestelijke Verzorging bij het Defensie Onderdeel (HGVDO’s), plus de 
Directeur van het Vormingscentrum DGV; 
 de 7 geestelijk verzorgers die werken als staffunctionaris, adviseur of bezig zijn met 
studie of onderzoek; 
 de 4 geestelijk verzorgers die werkzaam zijn binnen de veteranenzorg. Deze zorg 
vormt geen onderdeel van dit onderzoek. 
 
In november 2013 zijn 111 geestelijk verzorgers per brief benaderd met het verzoek om 
online, via de website van het Kaski, een vragenlijst over geestelijke verzorging bij 
Defensie in te vullen. Begin december 2013 volgde een herinnering voor de geestelijk 
verzorgers die op dat moment nog geen vragenlijst hadden ingevuld. Uiteindelijk hebben 
88 geestelijk verzorgers meegedaan aan het onderzoek, een respons van 79%. De respons 
vormt een goed beeld van alle (111) geestelijk verzorgers wat betreft denominatie en 
geslacht. 
 
 
                                                        
 
6
  Door het ontbreken van gegevens hieromtrent heeft geen controle op etniciteit plaatsgevonden. 
 5
