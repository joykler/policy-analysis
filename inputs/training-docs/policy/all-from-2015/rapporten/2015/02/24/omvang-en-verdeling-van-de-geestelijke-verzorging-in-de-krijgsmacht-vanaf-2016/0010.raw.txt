woordelijk voor het hele project en hebben in onderling overleg de nadere verdeling van 
de werkzaamheden bepaald. Alle onderzoekers hebben ruime ervaring op het gebied van 
geestelijke verzorging, religie en spiritualiteit. De projectleiding en penvoering berustte bij 
de Radboud Universiteit.  
In dit rapport staan de resultaten ten aanzien van het omvang- en verdelingsonderzoek 
centraal. Op voordracht van de Stuurgroep is een begeleidingscommissie samengesteld die 
voor de onderzoekers een klankbord vormde voor inhoudelijke en methodologische 
aspecten. Met deze begeleidingscommissie is tweemaal gezamenlijk overlegd; daarnaast 
was er met afzonderlijke leden diverse malen bilateraal contact. 
 
 
1.2 Vraagstelling 
Het hier beschreven onderzoek beoogde antwoord te geven op de volgende vragen zoals 
aangegeven in het Plan van Aanpak:  
 
1) Wat zou op basis van de taken en functies als gevolg van de nuldelijns aanwezigheid, 
alsmede op basis van het feitelijke gebruik ervan in de afgelopen jaren, de benodigde 
omvang van de geestelijke verzorging bij Defensie moeten zijn vanaf 2016?  
Voor de beantwoording van deze eerste vraag zijn we gestart met een beschrijving van de 
huidige situatie. Daarbij was de positie van de geestelijke verzorging als nuldelijns zorg 
het uitgangspunt. Onder ‘nuldelijns’ wordt in dit onderzoek verstaan de betrokkenheid van 
de geestelijk verzorger op en bij de krijgsmacht en de krijgsmachtmedewerkers, die niet 
vertaald kan worden in functionele taken maar vooral gestalte krijgt in aanwezigheid, 
1
aandacht en symbolische representatie van een krijgsmacht-externe werkelijkheid. Ten 
behoeve van de benodigde beschrijving van de huidige situatie is op basis van deze 
nuldelijns positie uitgegaan van een takenpakket met de drie hoofdtaken verzorgen, vieren 
en vormen. Dit is aangevuld, voor zover niet al geïmpliceerd, met overige taken zoals 
genoemd in het Reorganisatieplan DGV en het Jaarverslag DGV 2012. In de beschrijving 
2
bezien we niet alleen de feitelijke invulling van de taken en functies in de afgelopen jaren, 
maar ook welke trends hierin mogelijk zijn waar te nemen.  
 
In de tweede plaats hebben we geanalyseerd welke (impliciete) criteria op dit moment 
worden gebruikt bij het plaatsingsplan geestelijke verzorging over de Defensieorganisatie, 
bij de bepaling van de omvang van de afzonderlijke taken en bij de bepaling van de mate 
van denominatie-specifiek dan wel niet-specifiek aanbod. Dit is gebeurd via deskresearch 
 
                                                        
 
1
  Dit is dus anders dan in de context van de gezondheidszorg waar ‘nuldelijns’ duidt op niet-professionele zorg 
verleend door bijvoorbeeld mantelzorgers en lotgenoten.  
2
  We prefereren de term ‘invulling’ boven ‘gebruik’ zoals gesteld in het PvA. Invulling is een bredere term en geeft 
aldus ook inzicht in ontwikkelingen aan de aanbod-kant, i.c. bij de geestelijke verzorging zelf. 
2
