1 Achtergrond en vraagstelling 
1.1 Achtergrond 
Ten behoeve van de samenwerking tussen Defensie en de zendende instanties is in 2011 
een Ministerieel besluit betreffende ‘Functionele kaders Geestelijke Verzorging bij 
Defensie’ vastgesteld. In dit besluit is, als onderdeel van de kaderstellende rol van Defen-
sie, opgenomen dat Defensie periodiek onderzoek uitvoert naar de kwantitatieve en 
kwalitatieve behoefte van militair personeel aan geestelijke verzorging.  
Als achtergrond en randvoorwaarden van beide onderzoeken fungeert het Plan van 
Aanpak (PvA) voor het periodiek onderzoek voor de Diensten Geestelijke Verzorging 
(DGV). In dit PvA wordt uitgegaan van een gereorganiseerde en verkleinde Defensieorga-
nisatie in 2016. 
Het PvA is op 2 juli 2013 vastgesteld door de Stuurgroep die is ingesteld om het onder-
zoek aan te sturen en te laten uitvoeren. In deze Stuurgroep hebben vertegenwoordigers 
van de zes Zendende Instanties en van Defensie zitting, onder leiding van een onafhanke-
lijk voorzitter. De Stuurgroep adviseert op basis van de rapportage aan de Secretaris 
Generaal van het Ministerie van Defensie, die namens de Minister van Defensie als 
opdrachtgever fungeert.  
 
De Stuurgroep heeft het periodiek onderzoek opgedeeld in twee deelonderzoeken, elk met 
een eigen vraagstelling en een eigen opdrachtgever: 
1) Een omvang- en verdelingsonderzoek, dat tot doel heeft om de vanaf 2016 in totaal 
benodigde omvang van de geestelijke verzorging bij Defensie, inclusief de direct aan 
het ambt gerelateerde ondersteuning, vast te stellen, alsmede de verdeling van de gees-
telijke verzorging over de denominaties. Opdrachtgever van dit onderzoek is de eer-
dergenoemde Stuurgroep. 
2) Een meer kwalitatief gericht onderzoek om suggesties en bouwstenen aan te dragen 
voor de inhoudelijke legitimering van de geestelijke verzorging voor de periode 2014-
2020. Dit tweede onderzoek gaat van start na oplevering van het omvang- en verde-
lingsonderzoek. De Stuurgroep zal bezien in hoeverre elementen uit dit exploratieve 
onderzoek dienen te worden betrokken bij de besluitvorming rond omvang en verde-
ling van geestelijke verzorging vanaf 2016. Namens de Stuurgroep treden de verte-
genwoordigers van de Zendende Instanties op als gedelegeerd opdrachtgever voor dit 
onderzoek. 
 
In opdracht van de Stuurgroep worden beide onderzoeken uitgevoerd door een project-
team, afkomstig van de Radboud Universiteit Nijmegen, de Vrije Universiteit Amsterdam 
en de Universiteit voor Humanistiek te Utrecht. De onderzoekers zijn gezamenlijk verant-
 1
