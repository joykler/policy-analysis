Tabel 2.4  Reductie aantal militairen tussen 1 januari 2011 en 1 januari 2016  
 
krijgsmachtdeel ontw. in % 
CZSK -9,2% 
CLAS -17,3% 
CLSK -16,7% 
KMar -7,2% 
Interservice -20,6% 
Totaal -14,9% 
 
Het aantal militairen zal in de genoemde periode van 5 jaar met 14,9% dalen. Het sterkste 
getroffen in dit verband is het cluster Interservice, alsmede de lucht- en landmacht. De 
minste daling zal zich voordoen bij de KMar en CZSK. 
 
Aan de Hoofddirectie Personeel is de nadere specificatie van het Integrale Plaatsingsplan 
Geestelijke Verzorging 2013 (Bijlage 2) voorgelegd met de vraag of er sprake is van 
definitieve besluitvorming over samenvoeging of opheffing van de in dit Plaatsingsplan 
genoemde specifieke locaties of eenheden in de periode tot 2016. Door de Hoofddirectie is 
aangegeven dat definitieve besluitvorming hierover nog niet heeft plaatsgevonden.  
Wel zijn er – zoals we in het voorgaande al hebben geconstateerd - in de periode vanaf 1 
januari 2011 met name bij CLAS al diverse sluitingen en samenvoegingen geweest 
waardoor er in de afgelopen drie jaar ook al een aantal formatieplaatsen van geestelijk 
verzorgers zijn verdwenen. Dit is in paragraaf 2.2.2 nader beschreven. 
 
Prognose vraag naar vormingswerk op Vormingscentrum DGV (Beukbergen) 
Vanaf 2015 is er sprake van Vraag en Aanbod Management wat betreft het vormingswerk 
op het Vormingscentrum DGV. De HvD’s hebben de formatie van 14 fte in 2011 inmid-
dels teruggebracht naar 11 fte. Deze formatie is in overeenstemming met het budget van 
de afgelopen jaren (circa 1,2 miljoen euro).  
De Directeur verwacht in de nieuwe situatie van de komende jaren geen grote veranderin-
gen in de vraag. De initiële vormingsconferenties zullen wat minder worden in vergelij-
king met 2011 en de jaren daarvoor, de FLO-conferenties juist wat meer. Het aantal 
onderdeelconferenties is iets toegenomen. De vraag naar uitzendconferenties is niet te 
voorspellen, net zo min als de deelname aan themaconferenties.   
Op het Vormingscentrum wordt circa 55% van de tijd besteed aan het primaire proces van 
vorming, de overige tijd is studie, ontwikkeling cursussen, overleg, functie van kennis- en 
documentatie, e.a. De Directeur verwacht met de huidige formatie geestelijke verzorging 
goed uit te komen. Uiteraard zal een structurele achteruitgang in de vraag naar vormings-
werk gevolgen hebben voor de formatie.    
26
