2 Resultaten ten aanzien van de omvang  
2.1 Invulling van de geestelijke verzorging  
2.1.1 Takenpakket en tijdsbesteding eenheidgebonden geestelijk verzorgers 
Aan de geestelijk verzorgers zijn een aantal activiteiten voorgelegd met de vraag hoe vaak 
zij deze uitvoeren. De activiteiten zijn verdeeld in: 
 presentie 
 verzorging en begeleiding 
 vorming en voorlichting 
 (on)gevraagde advisering aan de commandanten 
 overhead en deskundigheidsbevordering  
 vieringen en bijeenkomsten 
 
Het betreft hier een analyse van de uitwerking en vormgeving van de positie van de aan 
eenheden verbonden geestelijk verzorgers. Om deze reden zijn twee groepen geestelijk 
verzorgers buiten beschouwing gelaten, aangezien zij vanuit een andere positie werkzaam 
zijn. Zij komen later aan de orde. Het betreft:  
 de geestelijk verzorgers van de drie kleine denominaties (n=6); zij werken veelal op 
afspraak voor alle krijgsmachtdelen; 
 de geestelijk verzorgers die op het Vormingscentrum DGV (Beukbergen) werken 
(n=10); ook zij werken niet in de eerste plaats vanuit een nuldelijns positie. 
 
In Figuur 2.1 en Figuur 2.2 staan de activiteiten van de aan eenheden verbonden geestelijk 
verzorgers in de afgelopen 3 maanden voorafgaand aan het onderzoek weergegeven, 
alsmede het percentage tijd dat eraan besteed is.  
  
 9
