bepaalde plaats. Een goede verspreiding van algemeen medewerkers door het land is zijns 
inziens wenselijk. Door de logistieke en administratieve ondersteuning kunnen de geeste-
lijk verzorgers zich blijven richten op de eigen kerntaken. Overigens doen door de digitale 
communicatiemiddelen geestelijk verzorgers ook al veel zelf (agendabeheer, reizen 
boeken, ed.). 
 
Visie van de Directeur DGV en het Hoofd Ondersteunend Personeel 
Wat betreft de ondersteuning van de geestelijk verzorgers door de algemeen medewerkers, 
stelt de Directeur DGV dat eerste opvang geen taak is van de algemeen medewerker, tenzij 
ingevuld door een vorm van directe doorverwijzing naar de geestelijke verzorging. Een 
gesprek met een militair kan al snel leiden tot een onmogelijke positie, omdat de algemeen 
medewerker zich niet kan beroepen op een ambtsgeheim. Recent heeft hij deze kwestie 
ook per brief bij de algemeen medewerkers aangekaart. Eerste opvang is een taak van de 
geestelijk verzorger zelf; in dit licht verdient verhoging en/of verbetering van de bereik-
baarheid van de geestelijke verzorging middels digitale middelen de voorkeur. De alge-
meen medewerkers zijn er met name voor de administratieve ondersteuning, en zouden 
daarom beter geconcentreerd rond de HGVDO’s kunnen worden, bij wie veel administra-
tieve taken liggen.  
 
Het hoofd ondersteunend personeel ziet wel een toegevoegde waarde van de ondersteu-
ning voor de bereikbaarheid en zichtbaarheid van de geestelijke verzorging, binnen 
uiteraard wel de vastgelegde functionele grenzen van de algemeen medewerkers. Zij 
meent dat er verschillende afwegingen te maken zijn. Enerzijds is clustering of concentra-
tie van de algemeen medewerkers op grote locaties efficiënt en haalbaar met het oog op de 
administratieve ondersteuning, anderzijds kan dit haar inziens ten koste gaan van de 
bereikbaarheid en zichtbaarheid van de geestelijke verzorging op juist de kleinere locaties.  
 
Argumentatie vanuit de militairen  
Aan de militairen zijn geen vragen gesteld over de ondersteuning. Wel is hen gevraagd of 
zij de geestelijk verzorgers goed bereikbaar vinden. Als we degenen die hierover geen 
mening hebben buiten beschouwing laten (ruim een kwart van de militairen), dan vindt 
90% van de militairen de geestelijk verzorgers goed tot voldoende bereikbaar. Er ligt op 
dit vlak dus geen knelpunt. 
  
  
  
 47
