4.3 Conclusies ten aanzien van de ondersteuning  
De derde onderzoeksvraag luidde: Wat zou de benodigde omvang van de direct aan de 
functie van geestelijk verzorger gerelateerde ondersteuning moeten zijn vanaf 2016?  
 
Op basis van het onderzoek komen wij tot de volgende conclusies: 
 
1) De omvang van de locale ondersteuning is in 2011 vastgesteld op 23 fte. Op het 
meetmoment 1 januari 2014 bedraagt deze ondersteuning inmiddels 18,7 fte, zodat er 
reeds een reductie is gerealiseerd van bijna 19%. Deze is derhalve reeds omvangrijker 
dan de maximale proportionele reductie van de eenheidgebonden formatie geestelijke 
verzorging. 
 
2) De niet-locale ondersteuning bij DGV en op Vormingscentrum DGV is in omvang nog 
conform 2011. In het licht van de reeds ingezette krimp op het Vormingscentrum wordt 
daar een reductie met 1 fte verwacht. 
 
3) De locale ondersteuning in administratief opzicht is op dit moment weinig efficiënt. Er 
wordt slechts een beperkt deel van de tijd aan besteed, en men zit niet ruim in het werk. 
Aan de andere kant is er rond de HGVDO’s sprake van een administratieve werkdruk. 
Clustering rond de HGVDO’s is vanuit het oogpunt van administratieve ondersteuning 
wenselijk. Daarin kunnen ook de projectwerkzaamheden worden meegenomen, waarbij 
nu juist knelpunten bestaan. 
 
4) De contact-functie van de locale ondersteuners is voorwerp van discussie binnen de 
geestelijke verzorging. Enerzijds wordt deze ingezet voor de bereikbaarheid en zicht-
baarheid van de geestelijke verzorging, anderzijds dreigt het gevaar van functie-
overschrijding bij het fungeren als eerste opvang. In deze contactfunctie, bestaande uit 
eerste opvang, informatieverstrekking en bij gelegenheid vertegenwoordiging van de 
geestelijke verzorging, wordt ook de meeste tijd gestoken, namelijk 38%.   
 
   
 49
