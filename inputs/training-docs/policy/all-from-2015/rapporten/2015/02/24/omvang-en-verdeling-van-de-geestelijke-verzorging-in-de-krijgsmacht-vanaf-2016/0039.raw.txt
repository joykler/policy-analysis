Omvangscenario 4: proportionele reductie van de niet-eenheidgebonden forma-
tie  
In 2011 waren er 33 niet-eenheidgebonden geestelijk verzorgers. De 4 geestelijk verzor-
gers betrokken bij veteranenzorg zijn buiten dit onderzoek gehouden. Een proportionele 
reductie van 15% van de resterende 29 fte komt dan neer op (afgerond) 4 fte. Als we het 
aantal HvD’s en geestelijk verzorgers bij de kleine denominaties constant houden, dan 
dient deze reductie te worden gerealiseerd bij de formatie bij het Vormingscentrum en bij 
de overige formatie bij DGV. Het aantal bij het Vormingscentrum DGV is reeds gedaald 
met 3 fte, gezien het voor de komende jaren naar verwachting beschikbare budget van 1,2 
miljoen. Bij de stafmedewerkers en vrij te plaatsen geestelijk verzorgers die nu bij DGV 
zijn ondergebracht, resteert dan in 2016 een reductie van 1 fte ten opzichte van 2011.  
 
Tabel 2.7 Formatie van niet-eenheidgebonden geestelijke verzorging ( scenario 4: proportionele 
reductie) 
 2011 2013 2016 
HvD’s grote denominaties 3 3 3 
Kleine zi’s 6 6 6 
Overig DGV 6 7  5 
Vormingscentrum DGV 14 11 11 
Veteranenzorg 4 4 4 
Totaal 33 31 29 
 
 
Omvangscenario 5: proportionele reductie van de niet-eenheidgebonden forma-
tie, plus extra IGV 
In het verdelingsonderzoek dat in hoofdstuk 3 wordt gepresenteerd, zijn bij de militairen 
geen aanwijzingen gevonden voor de noodzaak tot uitbreiding van de kleine denominaties. 
Het aantal militairen met een voorkeur voor één van de drie kleine denominaties was 
bijzonder klein. De minimale formatie van 2 geestelijk verzorgers voor deze richtingen 
lijkt dan ook vanuit dat oogpunt ruimschoots voldoende. 
 
Met betrekking tot de IGV zijn er door verschillende HvD’s en het Hoofd Islamitische 
Geestelijke Verzorging niettemin argumenten aangedragen om de formatie IGV uit te 
breiden. Het betrof de volgende argumenten:  
 Problematische situatie van moslims in onze samenleving (discriminatie, laag maat-
schappelijk aanzien, mogelijke radicalisering, e.d.). Dit vraagt extra zorg en begelei-
ding voor deze militairen, alsmede advisering en voorlichting naar derden.  
 Voorlichting over uitzendingen die veelal in moslimgebieden zijn. Dit behoort tot de 
‘levensbeschouwelijk kenniscentrum’-taak van de geestelijke verzorging zoals be-
schreven in het Besluit Functionele Kaders 2011; de IGV wordt hiervoor ook benaderd. 
 31
