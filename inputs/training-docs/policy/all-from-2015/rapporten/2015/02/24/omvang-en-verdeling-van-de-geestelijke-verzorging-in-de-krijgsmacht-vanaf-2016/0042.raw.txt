Aan degenen die zich thuis voelen bij een of meer religies of levensbeschouwingen, is ook 
gevraagd hoe belangrijk dit voor hen is. Het blijkt dat ruim eenderde (37%) dit niet 
belangrijk vindt, eenderde enigszins belangrijk, en 29% (heel) belangrijk. In dit opzicht 
zijn er grote verschillen tussen de denominaties. De heel kleine groep militairen die tot één 
van de drie kleine denominaties met zending behoort, zegt met ruime meerderheid dat dit 
voor hen van belang is. Dit geldt ook voor de groep die een combinatie van richtingen 
aangeeft of een andere spirituele richting, zoals boeddhisme: driekwart van hen geeft aan 
dat dit voor hen van belang is.  
Bij de grote denominaties is het beeld divers. Protestantse militairen geven wel in grote 
meerderheid (79%) het belang aan van hun religie of levensbeschouwing , maar bij 
katholieken (58%) en met name humanisten (33%) ligt dit aanzienlijk lager.  
 
Wanneer we de diverse gegevens combineren, dan komen we op 35% van de militairen 
voor wie een specifieke (combinatie van) religie of levensbeschouwing van belang is.  
 
Aan de andere kant is gevraagd of degenen die geen verbondenheid met religie of levens-
beschouwing opgeven, niettemin toch op enige wijze geïnteresseerd zijn in geloof, 
levensbeschouwing of spiritualiteit. Dit blijkt deels het geval te zijn: 22% van hen geeft 
enige interesse aan, 8% nog iets meer, 70% heeft geen interesse. Er is dus wel bij een deel 
van deze militairen interesse, maar deze is blijkbaar niet specifiek aan een richting 
gebonden.  
 
 
  
34
