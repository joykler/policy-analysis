Voorwoord 
 
Ten behoeve van de samenwerking tussen het Ministerie van Defensie en de Zendende 
Instanties is in 2011 een Ministerieel besluit betreffende ‘Functionele kaders Geestelijke 
Verzorging bij Defensie’ vastgesteld. Hierin is opgenomen dat Defensie periodiek onder-
zoek uitvoert naar de kwantitatieve en kwalitatieve behoefte van militair personeel aan 
geestelijke verzorging. Daartoe is een Stuurgroep ingesteld om het onderzoek aan te sturen 
en te laten uitvoeren. In deze Stuurgroep hebben vertegenwoordigers van de zes Zendende 
Instanties en van Defensie zitting, onder leiding van een onafhankelijk voorzitter.  
 
De Stuurgroep heeft de opdracht voor dit onderzoek verstrekt aan ons onderzoeksteam, 
bestaande uit: dr. Ton Bernts (Kaski - onderzoekscentrum religie en samenleving van de 
Faculteit Filosofie, Theologie en Religiewetenschappen van de Radboud Universiteit Nijme-
gen), prof. dr. Ruard Ganzevoort (Faculteit der Godgeleerheid van de Vrije Universiteit 
Amsterdam) en prof. dr. Carlo Leget en dr. Joanna Wojtkowiak van de Universiteit voor 
Humanistiek te Utrecht. 
 
Wij danken in de eerste plaats de Stuurgroep voor het in ons gestelde vertrouwen en voor 
de kritische en constructieve gesprekken over onderzoeksvraagstelling en rapportage. 
Vanuit de Stuurgroep hebben wij veel ondersteuning gekregen van projectleider drs. Bob 
Lodder (ABD interim) en secretaris drs. Alexandra Nuijen (Defensie).  
Verder willen wij drs. Casimir Struijk, ambtelijk secretaris van de Diensten Geestelijke 
Verzorging, bedanken voor de snelle en accurate informatievoorziening en ondersteuning 
bij dit project. Drs. Jolanda Snijders (afdeling Trends, Onderzoek en Statistiek van 
Defensie) heeft de steekproef onder militairen verzorgd.  
 
Bij de totstandkoming van dit onderzoeksrapport hebben wij als onderzoekers waardevolle 
inhoudelijke en methodische adviezen gekregen van de door de Stuurgroep ingestelde Begelei-
dingscommissie, bestaande uit mr. dr. Erik Asscher (krijgsmachtpredikant), prof. dr. Chan 
Choenni (Vrije Universiteit Amsterdam/Lalla Rookh Leerstoel), dr. Monique van Dijk-
Groeneboer (Universiteit van Tilburg/School of Catholic Theology), drs. Chris Kooyman 
(onderzoeker Joods Maatschappelijk Werk) en dr. Arjen W. Velema (krijgsmachtpredikant b.d.). 
 
Drs. Joris Kregting (onderzoeker Kaski) heeft een belangrijk aandeel gehad in het veld-
werk en de analyse van de gegevens. Prof. dr. Hans Schilderman en dr. Paul Vermeer 
(Radboud Universiteit Nijmegen) hebben vragenlijsten en conceptrapportages van kritisch 
commentaar voorzien.  
 
Voor het welslagen van het onderzoek was uiteraard de medewerking van de vele respon-
denten onontbeerlijk: militairen, geestelijk verzorgers, algemeen medewerkers, het 
managementteam DGV en de Hoofden Defensie-onderdelen. Wij danken hen voor hun tijd 
en betrokkenheid. 
 
Dr. Ton Bernts, projectleider onderzoeksteam 
 iii
