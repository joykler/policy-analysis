Wat presentie betreft, zegt bijna 60% van de militairen op de werkvloer in het afgelopen 
jaar wel eens contact gehad te hebben met een geestelijk verzorger. Veelal (44%) was dit 
een enkele keer. Meer specifieke contacten tijdens sport of recreatie waren aanzienlijk 
minder frequent, namelijk bij 23% van de militairen. 
 Kijken we naar krijgsmachtdelen, dan zijn er duidelijke verschillen. De minste contac-
ten zijn er bij KMar en Interservice, de meeste bij CZSK (70% heeft wel eens contact, 
van wie zelfs ruim 20% regelmatig) en CLAS (65% heeft wel eens contact, van wie 
17% regelmatig. Ook bij sport en recreatie zijn de contacten bij CLAS en CZSK fre-
quenter (28%). 
 
Wat verzorging en begeleiding betreft, zegt 16% van de militairen in het afgelopen jaar 
contact te hebben gezocht met een geestelijk verzorger voor een gesprek, 14% naar 
aanleiding van een ingrijpende gebeurtenis. Daarvan of daarnaast is 6% door de leidingge-
vende of door een hulpverlener naar de geestelijke verzorging verwezen. Nemen we deze 
contact-vormen samen, dan heeft 24% van de militairen in het afgelopen jaar een gesprek 
gehad met een geestelijk verzorger. 
Verder heeft 21% voor of na afloop van een uitzending contact gehad met de geestelijke 
verzorging, en 4% van de militairen meldt dat er contact is geweest met het thuisfront.  
 Kijken we naar krijgsmachtdelen, dan valt qua verwijzingen met name CLAS op: 9% 
van de militairen meldt een verwijzing. Nemen we de contact-vormen van zelf contact 
zoeken, verwijzing of naar aanleiding van een ingrijpende gebeurtenis wederom sa-
men, dan hebben militairen bij KMar en Interservice duidelijk minder gesprekken met 
de geestelijke verzorging (respectievelijk 17% en 18%).  
 
Wat vieringen en bijeenkomsten betreft, zegt 18% van de militairen in het afgelopen jaar 
wel eens aan een religieuze viering of bezinningsbijeenkomst te hebben deelgenomen, 
veelal een enkele keer (14%). Een kwart heeft wel eens aan een herdenkingsbijeenkomst 
of uitvaart deelgenomen, of aan een militaire ceremonie waar ook een geestelijk verzorger 
het woord voerde. Voor of na een van deze bijeenkomsten heeft 19% wel eens met een 
geestelijk verzorger gesproken.  
 Kijken we naar krijgsmachtdelen, dan is deelname aan vieringen duidelijk minder bij 
KMar (12%) en het sterkst bij CZSK (23%). Deelname aan herdenkingen en uitvaarten 
e.a. is wederom bij KMar en ook bij Interservice iets minder frequent (20%). Dit geldt 
ook voor militaire ceremonieën (KMar, Interservice en CZSK minder frequent: 18%). 
Dit resulteert ook met name bij de KMar (11%) in minder contacten met de geestelijke 
verzorging voor of na een bijeenkomst.  
 
Wat vorming en voorlichting betreft, zegt 20% van de militairen in het afgelopen jaar gv-
lessen te hebben gehad, en 12% wel eens aan een vormingsbijeenkomst op de eenheid te 
hebben deelgenomen. Eveneens 20% rapporteert deelname aan een vormingsconferentie 
op Beukbergen, steeds veelal een enkele keer.  
20
