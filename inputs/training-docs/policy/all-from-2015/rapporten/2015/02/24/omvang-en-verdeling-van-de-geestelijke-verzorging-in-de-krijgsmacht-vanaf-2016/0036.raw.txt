Het aanbod is niet denominatie-specifiek, want aan een eenheid (bataljon of squadron) 
is telkens slechts één geestelijk verzorger van één van de drie grote denominaties ver-
bonden. Dit geldt ook bij uitzendingen of langdurige oefeningen/vaarbewegingen. Wel 
is het zo dat op grote legerplaatsen meerdere geestelijk verzorgers aanwezig zijn door-
dat er meerdere eenheden zijn gelegerd. Het criterium van denominatie-specifieke in-
vulling stuit uiteraard allereerst op de praktische (financiële) beperkingen. Tegelijker-
tijd blijkt er ook relatief weinig denominatie-specifieke taken te worden vervuld (vie-
ringen, rituelen e.d.), en is ook vanuit de militairen een specifieke denominatieve vraag 
of voorkeur beperkt, zoals we nog zullen zien in hoofdstuk 3. Ook de geestelijk ver-
zorgers zelf rapporteren een grote transfercapaciteit, in de zin dat men goed in staat is 
om ook militairen buiten de eigen denominatie geestelijke verzorging te geven (zie ook 
hiervoor hoofdstuk 3).  
Een uitzondering op de niet denominatie-specifieke invulling vormen de geestelijk 
verzorgers bij de grote opleidingen van de vier krijgmachtdelen, waar met het oog op 
goede verzorging en vorming relatief veel geestelijke verzorging wordt ingezet. Hierbij 
wordt dan gekozen voor een vertegenwoordiging van alle drie grote denominaties.  
 
3) Het aantal militairen bij de krijgsmacht krimpt tussen 2011 en 2016 met circa 15%. In dit 
onderzoek is geen expliciete behoeftevraag is gesteld, zodat wij geen nauwkeurig beeld 
ervan hebben of de formatie geestelijke verzorging in 2011 die als vertrekpunt fungeert, 
op dat moment wel voldoende was. Wel hebben wij de Hoofden Defensie-onderdelen 
geïnterviewd, die in meerderheid duidelijk aangeven dat wat hen betreft bezuiniging op 
de geestelijke verzorging onwenselijk is.  
Op basis van ons onderzoek kunnen we concluderen dat een eventuele reductie uitslui-
tend toegepast zou dienen te worden indien op de nuldelijns aanwezigheid geen inbreuk 
wordt gedaan. Met andere woorden, een reductie van de geestelijke verzorging achten 
wij mogelijk, voor zover deze samenvalt met het opheffen van eenheden en locaties. Bij 
CLAS is dit in de afgelopen jaren ook het geval geweest en is het aldus mogelijk geble-
ken om reductie van de geestelijke verzorging niet ten koste te laten gaan van de nulde-
lijns aanwezigheid.  
Door Defensie is aangegeven dat er nog geen definitieve besluiten voorliggen over sa-
menvoegingen of sluitingen in de resterende periode tot 2016. Dit betekent dat we wat 
betreft de compartimenten niet verder kunnen kijken dan de feitelijke situatie eind 2013, 
zoals die ook in de Integrale Plaatsingsplannen van DGV is verwerkt (zie Bijlage 2).  
 
4) De omvang van de formatie geestelijke verzorging op het Vormingscentrum DGV is 
sinds 2011 met 3 fte gekrompen (-21%) en is naar verwachting de komende jaren in 
overeenstemming met de vraag naar vorming.  
 
  
 
28
