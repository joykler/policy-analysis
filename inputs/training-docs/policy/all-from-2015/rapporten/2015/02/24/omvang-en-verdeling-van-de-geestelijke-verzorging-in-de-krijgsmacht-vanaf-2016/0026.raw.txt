organisatie heen een gemeenschap op te bouwen en men werkt veel met groepen. Voor-
lichting over de eigen denominatie en bijbehorende culturen (bijvoorbeeld over eetge-
woonten), alsmede bemiddeling tussen de eigen leden enerzijds en collega’s en leidingge-
venden anderzijds binnen de organisatie is belangrijk, alsmede – met name bij de Islamiti-
sche Geestelijke Verzorging (IGV) – voorlichting over de cultuur in de landen van 
uitzending.  
 
Een geheel eigen werkwijze en taakinvulling hebben de geestelijk verzorgers op het DGV-
Vormingscentrum. Niet verwonderlijk gaat 60% van hun tijd naar de kerntaak vorming. 
Op ruime afstand daarna komen overhead en deskundigheidsbevordering met 14% en 
presentie-activiteiten met 10%. 
 
Gewenste tijdsbesteding en trends 
De geestelijk verzorgers van de kleine denominaties rapporteren geen grote verschillen 
tussen huidige en gewenste tijdsbesteding. Ook is er nauwelijks sprake van eenduidige 
trends in de tijdsbesteding in de afgelopen 3 jaar. Het enige is dat de helft van deze 
geestelijk verzorgers meldt dat de tijd die aan vorming en voorlichting besteed wordt, is 
toegenomen, terwijl de anderen zeggen dat dit gelijk is gebleven.  
 
De geestelijk verzorgers die werkzaam zijn op Vormingscentrum DGV, melden dat zij 
liever meer tijd zouden willen besteden aan presentie-activiteiten (8 procentpunten meer 
tijd) en aan verzorging en begeleiding (4 procentpunten meer tijd), en minder aan vorming 
en voorlichting (11 procentpunten minder tijdsbeslag). 
Wat de trend in de afgelopen 3 jaar betreft, is de tijd die aan presentie wordt besteed, 
afgenomen, evenals die wat betreft vieringen en bijeenkomsten. Daartegenover is de tijd 
die aan vorming en voorlichting wordt besteed, toegenomen.  
 
 
  
18
