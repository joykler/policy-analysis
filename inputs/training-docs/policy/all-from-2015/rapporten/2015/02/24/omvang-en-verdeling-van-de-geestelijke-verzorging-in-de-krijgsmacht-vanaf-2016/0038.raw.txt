Omvangscenario 2: reductie van de eenheidgebonden formatie conform reductie 
van compartimenten  
In dit tweede scenario wordt een reductie van de eenheidgebonden geestelijke verzorging 
afhankelijk gemaakt van de teruggang in het aantal compartimenten. Daarvoor blijkt het 
huidige plaatsingsplan van DGV richtinggevend, omdat hier het criterium van comparti-
menten strikt is gevolgd. Aangezien er vanuit Defensie geen definitieve besluitvorming 
voorligt wat betreft het aantal compartimenten in 2016, vormt de situatie van eind 2013 
het uitgangspunt. Daarbij zal eventuele vermindering van compartimenten in de komende 
periode tot additionele reductie van geestelijke verzorging leiden. Een en ander resulteert 
in een krimp naar 109 geestelijk verzorgers in de nuldelijn (-6,8%), minus het aantal op 
basis van eventuele additionele reductie van compartimenten.  
 
Tabel 2.6 Eenheidgebonden geestelijke verzorging (scenario 2: reductie conform compartimenten)  
 2011 2013 2016* 
CLAS 50 44 44 (minus PM) 
CZSK 29 29 29 (minus PM) 
CLSK 18 17 17 (minus PM)  
KMar 11 12 12 (minus PM) 
Interservice 9 7 7 (minus PM) 
Totaal 117 109 109 (minus PM) 
*  Extra vermindering van het aantal fte na additionele reductie in het aantal compartimenten is 
weergegeven met een PM-post . 
 
 
Omvangscenario 3: geen reductie van de eenheidgebonden formatie 
Aangezien in dit onderzoek geen expliciete behoeftevraag is gesteld, kunnen wij zoals al 
eerder gesteld niet aangeven of de formatie geestelijke verzorging in 2011 die als vertrek-
punt fungeert, wel voldoende was. Eventueel vrijkomende formatie door opheffing of 
samenvoeging van eenheden is mogelijk elders nodig, waar nu knelpunten zijn ontstaan. In 
dit derde scenario wordt daarom de mogelijkheid aangegeven om geen reductie van 
geestelijke verzorging toe te passen.  
 
  
30
