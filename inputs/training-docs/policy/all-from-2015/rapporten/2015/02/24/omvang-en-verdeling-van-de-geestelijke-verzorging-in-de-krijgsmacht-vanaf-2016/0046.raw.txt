Figuur 3.5 Belang voorkeur ‘eigen’ geestelijk verzorger, al naar gelang geloof of levensbeschouwing* 
(in %; n=673) 
(heel) belangrijk enigszins belangrijk onbelangrijk
protestant 24 38 38
katholiek 10 40 50
humanist 7 31 62
anders** 9 40 51
totaal 14 38 48
0% 20% 40% 60% 80% 100%
 
* Militairen zonder geloof zijn hier buiten beschouwing gelaten. 
** O.a. een combinatie van meerdere stromingen, boeddhisme en spirituele stromingen. 
 
Wanneer we de diverse gegevens combineren, dan kunnen we constateren dat 54% van de 
militairen een religieuze of levensbeschouwelijke verwantschap voelt. Circa de helft van 
hen geeft zoals hierboven vermeld aan dat contact met een geestelijk verzorger van de 
eigen denominatie voor hen (ten minste enigszins) van belang is. Dit betekent een groep 
van 28% van de militairen die zich verwant voelen met een religie of levensbeschouwing 
en voor wie contact met een geestelijk verzorger uit de eigen denominatie (ten minste 
enigszins) van belang is. Bij deze groep is er vermoedelijk wel enige transfercapaciteit 
aanwezig, maar deze is beperkt. Voor bijna driekwart van de militairen lijkt de transferca-
paciteit in ieder geval geen probleem op te leveren.  
 
Transfercapaciteit volgens de Hoofden van Dienst 
De Hoofden van Dienst van de RKGV en de PGV geven aan dat het werk van de geeste-
lijk verzorgers grotendeels buiten traditionele religieuze kaders is komen te staan. Sacra-
menten en rituelen zijn slechts een kleine onderdeel geworden van het werk; steeds minder 
militairen zijn verbonden met een bepaalde religieuze traditie of institutie. De geestelijk 
verzorgers maken hun eigen traditie en achtergrond dienstbaar aan het werk en de cultuur 
binnen Defensie. De eigen identiteit als ambtsdrager is voortdurend voorwerp van reflectie 
en profilering. Anderzijds is de ontmoeting met de seculiere wereld van Defensie ook een 
middel en aanleiding om de eigen traditie weer opnieuw toe te eigenen.  
De inhoud van het werk en de cultuur binnen de krijgsmacht zijn veelal leidend, de vraag 
en levensbeschouwing van de militair staat voorop. Veel communicatie vindt plaats op het 
niveau van alledaagse kwesties, vervolgens rond existentiële en morele kwesties, en tot 
slot rond religie en levensbeschouwing. Daarbij is men er voor alle militairen, ongeacht 
religie of levensbeschouwing. De denominatieve kleur speelt voor veel militairen ook geen 
38
