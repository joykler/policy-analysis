rol, aldus de Hoofden van Dienst. In de praktijk kunnen de christelijke geestelijk verzor-
gers hiermee goed uit de voeten. 
Vanuit humanistische hoek wordt hierbij deels aangesloten, in de zin dat de vraag van de 
militair leidend is. De raadsman of –vrouw werkt vanuit het idee van onderlinge verbon-
denheid (‘horizontale transcendentie’) en autonomie. Vanuit deze algemene waarden kan 
men met elke, ook een gelovige, militair communiceren; in geval van specifieke geloofs-
vragen of rituelen kan men desnoods doorverwijzen. 
 
De HvD’s van de grote denominaties benadrukken enerzijds de identiteit van de eigen 
denominatie en de daaruit voortvloeiende verschillen in de concrete geestelijke verzor-
ging. Tegelijkertijd vraagt het werk van de geestelijk verzorger dat men met alle militairen 
kan werken, waarbij de overtuiging van de militair centraal staat en leidend is. Samenwer-
king met behoud van de eigen denominatieve identiteit resulteert in een sterke gezamenlij-
ke en veelkleurige identiteit. Men opteert voor een inhoudelijk pluralisme in het aanbod. 
Tevens worden zending en eventueel het kerkelijk ambt gezien als de ultieme borging van 
de onafhankelijke positie en het ambtsgeheim van de geestelijk verzorger, en identiteitsbe-
palend wat betreft de positie die men als geestelijk verzorger inneemt en de waarden van 
waaruit men het werk doet.  
De HvD’s van de kleine denominaties stellen dat zijzelf en hun collega’s voornamelijk 
werken voor de eigen religieuze groep. De typische vragen uit deze groep rond identiteit 
en status zijn bij uitstek door hen te behandelen. Waar nodig zetten zij zich overigens ook 
in voor andere militairen, voor zover hun beperkte nuldelijns aanwezigheid dit mogelijk 
maakt. Een voorbeeld hiervan zijn yoga en meditatie zoals die door de hindoe geestelijke 
verzorging wordt aangeboden.  
 
Transfercapaciteit volgens de Hoofden Defensie-onderdelen 
De Hoofden Defensie-onderdelen merken op dat in hun visie en perceptie de denominatie-
ve invulling van geestelijke verzorging functioneel niet van belang is. Zij zien wel dat de 
denominatieve identiteit van een geestelijk verzorger voor de relatie met militairen soms 
effecten heeft. Deze zijn soms positief, bijvoorbeeld in gevallen van leven en dood, maar 
soms ook negatief in de zin dat men enige afstand tot een geestelijk verzorger van een 
andere denominatie voelt. Men merkt op dat het een verdienste van de DGV is dat het 
geheel ervaren wordt als één beroepsgroep of dienst binnen de krijgsmacht en niet als 
losse diensten naast elkaar. Vanuit de Hoofden Defensie-onderdelen gezien ligt het belang 
van de geestelijke verzorging vooral op het niveau van de zorgverlening, de vorming en 
symbolisering van essentiële waarden, en het creëren van sociale cohesie en vertrouwen. 
Het belang van inhoudelijke levensbeschouwelijke representatie is beperkt tot specifieke 
situaties. Dit betekent dat de transfercapaciteit volgens de Hoofden Defensie-onderdelen 
zeer groot dient te zijn en naar hun oordeel feitelijk ook is.  
 
  
 39
