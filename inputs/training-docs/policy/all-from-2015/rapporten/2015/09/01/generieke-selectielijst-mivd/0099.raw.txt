Versie 0.16 ter inzagelegging | Generieke Selectielijst MIVD | maart 2015 
klachten. De commissie van toezicht beschikt voor haar 
taakuitvoering over een aantal bevoegdheden. Er bestaan een 
inlichtingen- en een medewerkingsplicht voor de betrokken 
ministers, de hoofden van de diensten, de coördinator 
inlichtingen- en veiligheidsdiensten en iedereen die bij de 
uitvoering bij de Wiv 2002 en de Wvo, betrokken is. De 
commissie kan getuigen oproepen en werkzaamheden aan 
deskundigen opdragen. Voor zover het voor de vervulling van 
haar taak nodig is, is de commissie van toezicht bevoegd alle 
plaatsen te betreden (uitgezonderd woningen als de bewoner 
hiervoor geen toestemming geeft). De commissie heeft toegang 
tot alle voor haar onderzoek relevante gegevens van de 
diensten. Rapporten van de CTIVD worden door de betrokken 
minister met hun commentaar openbaar aangeboden aan de 
Tweede Kamer. Eventuele geheime bijlagen gaan alleen naar de 
CIVD.   
 
Inlichtingen bij Defensie 
 
De belangrijkste taak van de MIVD is het ondersteunen 
Nederlandse missies in inzetgebieden, zoals Afghanistan en Mali. 
De frequentie van Nederlandse deelname aan (vredes)operaties 
is sinds de jaren ‘90 sterk toegenomen. De behoefte aan 
(contra) inlichtingen is daarmee gelijk opgegaan. 
Een van de speerpunten van de Commandant der Strijdkrachten 
is informatiegestuurd optreden. Dit betekent dat voorafgaand 
aan een militaire inzet veel informatie over het inzetgebied 
bekend moet zijn en die gedurende een missie constant moet 
worden geactualiseerd. Deze informatie bepaalt mede de wijze 
van inzet.  
 
Op grond van de aanbevelingen van de Onderzoeksgroep 
Inlichtingen en Veiligheid Defensie (OIVD) is in 2007 besloten 
tot de oprichting van de Defensie Inlichtingen en Veiligheids 
Raad (DIVR) om te komen tot verdergaande coördinatie van de 
inlichtingen- en veiligheidstaken en –organisaties binnen 
Defensie. De DIVR wordt voorgezeten door de secretaris-
generaal en heeft een MIVD-functionaris als secretaris. De 
andere leden zijn de Commandant der Strijdkrachten, de 
hoofddirecteur Beleid, de hoofddirecteur Financiën en Control, 
de directeur Juridische Zaken en de directeur MIVD. In de DIVR 
wordt op het hoogste ambtelijke niveau integraal over de 
prioriteiten voor de MIVD en de andere inlichtingen- en 
veiligheidsonderdelen van Defensie gesproken. Daarnaast heeft 
de DIVR een adviestaak met betrekking tot krijgsmachtbrede 
vraagstukken rond inlichtingen en veiligheid, zoals opleiding, 
organisatie, personeelsbeleid of investeringen.  
 
 
  
 
 
Pagina 99 van 167
