IBO Effectieve leerroutes in het funderend onderwijs 
 
voorwaarden opgenomen over het aantal uren onderwijs. Die uren en activiteiten moeten 
gelijkmatig verdeeld worden over de schoolweek en schooldag. De wet gaat uit van vijf dagen 
onderwijs per week. In het kader van het voorkomen en bestrijden van onderwijsachterstanden 
kan hiervan worden afgeweken. 
 
10
Voor het VO is de wet op het voorgezet onderwijs (WVO) van toepassing. Hierin is de duur van de 
opleiding vastgelegd: vwo 6 jaar, havo 5 jaar en het vmbo 4 jaar. Daarnaast worden per opleiding 
specifieke voorwaarden gesteld aan het onderwijsprogramma, de samenhang en de 
examenvakken. In maart 2015 is een wetsvoorstel aangenomen voor de modernisering en 
vereenvoudiging van de normen voor onderwijstijd in het voortgezet onderwijs. Dit wetsvoorstel 
vervangt de urennorm per leerjaar door een urennorm per opleiding. Een leerling dient aan het 
einde van de opleiding voldoende uren onderwijs te hebben gevolgd. Voor de vierjarig opleiding 
vmbo wordt de urennorm vastgesteld op 3.700 uur, voor de vijfjarige opleiding havo op 4.700 uur 
en voor de zesjarige opleiding vwo op 5.700 uur. De beoogde ingangsdatum is 1 augustus 2015. 
 
11
In de wet op het onderwijstoezicht (WOT) is de taak van de inspectie beschreven.  
 
Een belangrijk kenmerk van het Nederlandse onderwijsbestel is de vrijheid van onderwijs en de 
autonomie van scholen. Behoudens eisen van deugdelijkheid kan iedereen een school stichten. In 
de praktijk is het echter moeilijk om voor Rijksbekostiging in aanmerking te komen omdat in de 
meeste regio’s de bestaande voorzieningen aansluiten op het potentieel aan leerlingen, waardoor 
het oprichten van een school in veel gevallen niet mogelijk is. Recent heeft de staatssecretaris van 
Onderwijs, Cultuur en Wetenschap aangekondigd de oprichting van nieuwe scholen te 
12
vergemakkelijken. 
 
2.2.3 Toetsing door de Inspectie van het Onderwijs 
 Zittenblijven, opstroom en afstroom maken onderdeel uit van het toetsingskader van de 
Onderwijsinspectie bij het beoordelen van scholen 
 In het PO is de onderwijsinspectie terughoudend in het oordelen over zittenblijven omdat de 
de wettelijke basis voor de onderwijstijd in het PO relatief ruim is geformuleerd: een leerling 
moet in principe in acht jaar kunnen doorstromen naar het VO. Dit maakt dat de 
onderwijsinspectie terughoudend is met de beoordeling rondom zittenblijven. 
 In het VO scoort de onderwijsinspectie een school onvoldoende op de indicator zittenblijven 
indien de school tot de 25% scholen met de hoogste percentages zittenblijvers behoort. 
 
De Inspectie van het Onderwijs waardeert scholen mede op basis van hun doorstroomrendement. 
Zittenblijven, opstroom en afstroom maken daar onderdeel van uit. 
 
In het primair onderwijs kijkt de Inspectie naar de doorstroming in de verwachte periode van acht 
jaar. Omdat de wettelijke basis ruim is geformuleerd en scholen veel vrijheid hebben ten aanzien 
van de onderwijskundige visie en inrichting, is de Inspectie hiermee terughoudend. Pas indien 
inspecteurs bij een schoolbezoek aanleiding vinden voor nader onderzoek kijkt de Inspectie naar 
het aandeel leerlingen dat in de laatste twee schooljaren is blijven zitten in groep 3 t/m 8. 
Doubleren in de kleutergroepen 1 en 2 is daar niet bij inbegrepen en de Inspectie corrigeert niet 
voor leerlingen die zijn versneld. Als meer dan drie procent van de leerlingen in groep 3 t/m 8 is 
blijven zitten, treedt de Inspectie met scholen in gesprek om te onderzoeken of het beleid rondom 
13 
vertraging overeenkomt met het wettelijke principe van de continue ontwikkeling van de leerling.
Het percentage zittenblijvers wordt vrijwel nooit meegenomen in de beoordeling van een school. 
                                                           
10
 Wet tot regeling van het voortgezet onderwijs (1963) 
11
 Wet op het onderwijstoezicht (2002) 
12
 Meer ruimte voor nieuwe scholen: naar een moderne interpretatie van artikel 23. Kamerstukken II, 2014-
2015, 31135, nr.53 
13
 Inspectie van het Onderwijs, Analyse en waardering van opbrengsten: Primair onderwijs (2014); 
Correspondentie met Inspectie van het Onderwijs.
