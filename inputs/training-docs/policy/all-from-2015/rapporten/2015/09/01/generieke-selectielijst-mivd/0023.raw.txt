Versie 0.16 ter inzagelegging | Generieke Selectielijst MIVD | maart 2015 
“vak” in de Noord-Duitse laagvlakte. In verband daarmee richtte 
Hoofd SAZ zich eind 1955 tot de chef van de generale staf met 
een nota waarin hij te kennen gaf dat een nauw contact in 
vredestijd tussen de inlichtingensectie van het Eerste legerkorps 
(G2-1LK) en SAZ geboden was, om een snelle en veilige 
verbinding in geval van oorlog te kunnen garanderen. 
 
Overigens was G2A voor zijn buitenlandse inlichtingen niet 
volledig afhankelijk van de militaire afdeling BID. De sectie was 
ook zelf actief op dit terrein. Curieus in dit verband is een 
introductiebrief die het hoofd van wat op dat moment nog G3A 
heette eind oktober 1948 (dus na het compromis BID-SAZ) 
schreef aan de Nederlandse consul-generaal in Hamburg. Hierin 
introduceerde hij een zekere J. Eland die “reeds meer dan een 
jaar een belangrijke medewerker van mijn dienst (buitenlandse 
inlichtingendienst)” is, met het verzoek hem “waar nodig bij te 
staan”. Deze Jan (Johan) Eland was een collega en aanvankelijk 
nauwe medewerker van de voormalige Abwehr-officier en 
inlichtingenhandelaar F.W. Heinz die werkte voor de Franse en 
Amerikaanse inlichtingendiensten en via Eland voor een 
Nederlandse inlichtingendienst. De inlichtingen hadden vooral 
betrekking op de toenmalige Ostzone en werden ingewonnen 
door voormalige Abwehr-medewerkers van Heinz. Dezelfde 
inlichtingen werden aan drie verschillende diensten verkocht en 
leverden op die manier een drievoudige opbrengst. Afgaande op 
de eerdergenoemde introductiebrief voor Eland zou men kunnen 
concluderen dat Eland voor G3A (G2A) werkte; het kan echter 
ook zijn dat G3A in dit geval als ‘front’ optrad de militaire 
afdeling van de BID.  
Hoe dit zij, aan de in zijn ogen “gewrongen constructie” maakte 
de in 1956 benoemde Coördinator voor de Inlichtingen- en 
Veiligheidsdiensten, F.J. Kist, nog in datzelfde jaar een eind. 
Larive trad in dienst van de BID en werd belast met de leiding 
van de militaire afdeling van die dienst. Daarmee kwam de 
verantwoordelijkheid voor militaire inlichtingenoperaties in het 
buitenland daar te liggen waar hij volgens Kist behoorde te 
liggen: bij het hoofd van de BID. Het liaisonbureau SAZ-VII, dat 
de relatie had verzorgd tussen SAZ en G2A, werd als ‘militaire 
desk’ door de BID overgenomen om de liaison te verzekeren 
tussen de BID en de drie militaire inlichtingendiensten. 
Administratief bleef het bureau echter ressorteren onder het 
hoofd SAZ. De taak van SAZ als geheime militaire 
inlichtingendienst was hiermee ten einde. Formeel werd dat nog 
eens bevestigd door de chef van de generale staf in zijn 
instructie voor HSAZ van april 1962. Daarvan regelde artikel 1c 
de samenwerking met de BID ten behoeve van de 
krijgsmachtdelen. De taak van de liaison (SAZ-VII), nu militaire 
desk genoemd,  zou zijn het selecteren van de bij de BID 
binnenkomende gegevens op hun militaire waarde en het in 
rapportvorm gieten van die gegevens ter distributie onder de 
 
 
Pagina 23 van 167
