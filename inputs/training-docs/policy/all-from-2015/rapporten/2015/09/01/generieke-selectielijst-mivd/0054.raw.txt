Versie 0.16 ter inzagelegging | Generieke  Selectielijst MIVD | maart 2015  
 
deelden met hun naaste bondgenoten in NAVO-verband ligt voor 
de hand, evenals het feit dat ook in de respectieve NAVO-
hoofdkwartieren dit soort inlichtingen werd ‘gepooled’.  
Het Wiskundig Centrum, voorheen MARID VI, nam in de Radio 
Intelligence Organisatie een aparte plaats in. Zoals al opgemerkt 
was deze dienst in 1947 opgericht op verzoek van Buitenlandse 
Zaken. In de instructie van hoofd MARID aan hoofd MARID VI 
van september 1950 komt deze interdepartementale doelstelling 
ook tot uiting. De taak van de sectie zou in de eerste plaats zijn 
“het verzamelen van zoveel mogelijk inlichtingen langs 
radiografische en telegrafische weg, zowel op politiek, 
economisch, maritiem en militair gebied (interceptie)”. In de 
tweede plaats kwam het “verzamelen van zoveel mogelijk 
codemateriaal zowel buitenlands als niet-bonafide Nederlands, 
om die te breken en mede voor het eerder genoemde doel”. Het 
derde en laatste taakonderdeel was het “observeren, analyseren 
en interpreteren van het radioverkeer van buitenlandse 
mogendheden (traffic analyse)”, waarmee duidelijk werd 
aangegeven dat het verkrijgen van tactische inlichtingen voor  
MARID VI op de laatste plaats kwam.  
Het interdepartementale karakter van de hoofdtaak van MARID 
VI bracht met zich mee, dat over de kosten (aanschaf, 
onderhoud en vervanging van materiaal, exploitatiekosten) en 
de verdeling daarvan vanaf het begin onenigheid is geweest en 
gebleven. Al op 3 mei 1950 liet de minister van Marine aan de 
minister-president en zijn ambtgenoten van Oorlog, Financiën, 
Economische Zaken en Buitenlandse Zaken weten dat de 
uitgaven ten behoeve van MARID VI te hoog waren voor zijn 
ministerie alleen. Hij was dan ook van mening dat een verdeling 
van de kosten over de andere (‘afnemer”-) departementen voor 
de hand lag. Zes jaar later - respons, laat staan geld was er 
kennelijk niet gekomen - herhaalde de minister van Marine zijn 
argumenten nog eens. Hij wees erop dat MARID VI een “groot 
aantal zeer betrouwbare inlichtingen” ontving, niet alleen van 
militaire aard, doch “grotendeels op het politieke, economische, 
commerciële en industriële terrein”. Hieraan voegde hij toe dat 
in vredestijd de resultaten [van MARID VI] “praktisch geheel ten 
goede komen aan de andere ministeries”, reden waarom hij een 
financiële bijdrage van die kant nodig achtte. Veel hielp het niet. 
Twintig (!) jaar later wees in een nota de voorzitter van het 
Comité Verenigde Chefs van Staven/Bevelhebbers erop, dat het 
WKC, vallende onder de marine, op dat moment ongeveer tien 
miljoen gulden per jaar kostte. Naar schatting leverde het WKC, 
aldus de nota, “voor 30% producten voor Defensie en voor 70% 
aan Buitenlandse Zaken en Economische Zaken”. Daar de 
marine bereid was 50% van de kosten te dragen, betekende dat 
“25% voor BuZa en 25% voor EZ”.  
De financiering van het interceptiebedrijf, zowel op strategisch 
als tactisch gebied, bleef een probleem, vooral toen in 1980 het 
ministerie van Verkeer en Waterstaat - waaronder de PTT 
 
 
Pagina 54 van 167
