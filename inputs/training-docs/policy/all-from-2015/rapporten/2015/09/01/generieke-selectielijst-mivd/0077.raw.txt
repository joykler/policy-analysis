Versie 0.16 ter inzagelegging | Generieke Selectielijst MIVD | maart 2015 
eindsituatie ongeveer 450 personen bij de MID werkzaam 
zouden zijn, waarvan 60 op centraal niveau. De minister sprak 
daarbij de verwachting uit, dat de integratie van de MID begin 
1990 zou zijn afgerond. De visie dat de geïntegreerde MID 
bestaat uit een centraal (MIDCO) en een decentraal deel (de 
AMID’s), staat dan nog recht overeind, evenals in het 
daaropvolgende jaar. 
De internationale politieke ontwikkelingen (de val van de 
Berlijnse Muur en wat daarop volgde) en in het verlengde 
daarvan de politieke behoefte het “vredesdividend” te 
verzilveren, brachten het denken over werkwijze en 
organisatiestructuur van de MID weer in beweging. 
 
De Memorie van Toelichting bij de Defensiebegroting voor 1993 
wees op de grote invloed van de  “ingrijpende veranderingen in 
de internationale veiligheidssituatie” op de taken en werkwijze 
van de MID. Bovendien moest rekening worden gehouden met 
de consequenties voor de MID van de (toen nog voorgenomen) 
opheffing van de Inlichtingendienst Buitenland (IDB). Daarop 
voortbordurend kon de minister een jaar later melden, dat een 
evaluatie [van taak en werkwijze van de MID] had uitgewezen, 
dat “uit overwegingen van effectiviteit en doelmatigheid” meer 
werk centraal moest worden uitgevoerd. Begin 1994, aldus de 
minister, zouden daarover besluiten moeten worden genomen, 
waarbij bovendien de structuur van de verbindingsinlichtingen-
diensten in beschouwing genomen zou worden. 
 
Welke consequenties voor de MID de gewijzigde veiligheids-
situatie en de deelneming van de Nederlandse krijgsmacht aan 
vredesoperaties zouden hebben, werd duidelijk gemaakt in de 
Memorie van Toelichting op de Defensiebegroting voor 1995. Tot 
die consequenties zou in elk geval een verschuiving behoren van 
personeel van de sectoren Veiligheid en Contra-inlichtingen naar 
de sector Inlichtingen. De minister verwachtte dat die 
reorganisatie begin 1995 zou zijn voltooid.  
 
Edoch, nog was het einde niet in zicht. Overwegingen van 
doelmatigheidsverbetering leidden ertoe, dat voor 1996 een 
verdere reorganisatie en centralisatie van de MID werd 
aangekondigd op basis van aanbevelingen van een Projectgroep 
Militaire Inlichtingen en Veiligheid onder leiding van schout bij 
nacht b.d. S.W. van Idsinga. Het was deze laatste reorganisatie 
die tot gevolg had, dat medio 1996 de bij de krijgsmachtdelen 
ingedeelde inlichtingen- en veiligheidscomponenten, inclusief de 
onderdelen verbindingsinlichtingen, onder de eenhoofdige 
leiding werden geplaatst van het Hoofd MID.  
 
De consequenties van de reorganisatie werden ook zichtbaar in 
de personeelsaantallen. Omvatte de MID (MIDCO) op 1 januari 
1996 nog 158 personen, in de loop van 1997 liep dit aantal op 
 
 
Pagina 77 van 167
