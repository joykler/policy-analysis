Versie 0.16 ter inzagelegging | Generieke Selectielijst MIVD | maart 2015 
militaire attachés 
Zoals in de loop van dit hoofdstuk meermalen is vermeld, zijn 
militaire attachés, naast hun protocollaire en 
vertegenwoordigende taken, in de eerste plaats belast met een 
inlichtingentaak. Niettemin kan het voorkomen dat zij tijdens de 
uitoefening van hun werkzaamheden stuiten op gegevens die 
voor het ressort Veiligheid van belang zijn.  
 
liaison 
intern defensie  
Gezien het feit dat veiligheid en beveiliging voor het 
Defensieapparaat van het grootste belang zijn, zal het geen 
verwondering wekken dat het ressort Veiligheid van de MID 
‘defensiebreed’ vertegenwoordigd is in werkgroepen, 
commissies en andere gremia die zich met aspecten van de 
veiligheidsmaterie bezig houden. Zo participeert het hoofd van 
de afdeling Contra-Inlichtingen en Veiligheid in het maandelijks 
overleg van het Integraal Defensie Beveiligings Comité (IDBC) 
en in de Beveiligings Adviesgroepen (BAG’s) van het hoofd van 
de MID in diens kwaliteit van Beveiligingsautoriteit (BA). 
 
nationaal  
Het spreekt vanzelf dat het ressort Veiligheid nauwe relaties 
onderhoudt met de Binnenlandse Veiligheidsdienst, met name 
op gebieden als spionage door buitenlandse inlichtingen-
diensten, politiek extremisme en industrieveiligheid. Waar het 
gaat om het tegengaan van proliferatie van massavernietigings-
wapens heeft het Bureau Industrieveiligheid van de afdeling 
Contra-Inlichtingen en Veiligheid structureel overleg met niet 
alleen de Binnenlandse Veiligheidsdienst, maar ook met 
onderdelen van de departementen van Buitenlandse Zaken en 
Economische Zaken. 
 
internationaal 
Evenals dat bij het ressort Inlichtingen het geval is, bestaan de 
buitenlandse relaties van het ressort Veiligheid voor een groot 
deel uit zusterorganisaties van de NAVO-landen. Zo ontmoet 
men elkaar tijdens de jaarlijkse Counter-Intelligence and 
Security Conference van SHAPE, waarin de MID als deelnemer 
en de BVD als waarnemer participeert. Formeel losstaand van de 
NAVO-organisatie, maar wel bestaand uit NAVO-landen, 
vergaderen een of twee keer per jaar de Multinational Industrial 
Security Working Group en de Senior Security Officers waaraan 
medewerkers respectievelijk het hoofd van de afdeling Contra-
Inlichtingen en Veiligheid deelnemen. In de NAVO-organisatie 
zelf is het NATO Office of Security (NOS) een clearing house 
voor de uitwisseling van veiligheidsrelevante gegevens, waaraan 
de MID zijn bijdrage levert.  
Naast deze multilaterale, op participatie in de NAVO gebaseerde 
relaties, onderhoudt het ressort Veiligheid - alweer: evenals het 
 
 
Pagina 87 van 167
