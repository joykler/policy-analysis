Versie 0.16 ter inzagelegging | Generieke  Selectielijst MIVD | maart 2015  
 
inlichtingen- en veiligheidsbehoeften van zowel het 
desbetreffende krijgsmachtdeel als van de respectieve NAVO-
staven stonden in de periode van de Koude Oorlog de 
Nederlandse militaire inlichtingendiensten de 
inlichtingenbronnen en -middelen ter beschikking die in de 
periode 1945-1950 waren opgebouwd en ontwikkeld. 
 
Inlichtingen   
 
In het ressort inlichtingen maakten de drie diensten elk op hun 
eigen wijze gebruik van de hun ten dienste staande middelen en 
bronnen: open bronnen, menselijke bronnen en 
verbindingsinlichtingen.  
 
open bronnen 
De MARID was daarover zeer expliciet. In de ‘Verkorte cursus 
Marine Intelligentiedienst’ van maart 1947 wordt op de vraag: 
“Wat wil en doet Sectie I?” als antwoord gegeven dat “onze 
MARID zich moet beperken tot het verzamelen van die 
gegevens, welke voornamelijk door middel van de pers en 
tijdschriften beschikbaar komen”.  LAMID/A had voor de 
bestudering van open bronnen op den duur een apart bureau 
(LAMID-A-5) dat zich bezig hield met het bestuderen en in 
voorkomende gevallen vertalen van met name Oost-Europese 
boeken, tijdschriften en kranten. Een in 1964 door G2A gemaakt 
rapport over het conflict Maleisië-Indonesië was blijkens de 
bronvermelding uitsluitend gebaseerd op open bronnen. Ook in 
de ogen van de LUID-leiding vormden open bronnen een 
belangrijk bestanddeel van de middelen en bronnen aan de 
hand waarvan de inlichtingenrapportages (osint) opgebouwd 
werden. Eind 1955 deed het hoofd van de LUID, in zijn 
hoedanigheid van hoofd Sectie L2, een aanvraag voor boeken en 
tijdschriften ten behoeve van inlichtingenofficieren van de 
luchtmacht. In dit kader kwam het tot de samenstelling van een 
standaard boeken- en periodiekenlijst die regelmatig werd 
vernieuwd en aangevuld. Op deze standaardlijst stonden onder 
meer publicaties over communisme, maar ook diverse 
handleidingen en voorschriften van de krijgsmacht. Van de 
aanschaf en bestudering van open bronnen lijkt LUID/L2 nogal 
wat werk te hebben gemaakt. Tien jaar later stuurt L2 aan de 
militaire nevenorganisaties tenminste een opgave van 
wijzigingen in de catalogus van de L2-bibliotheek In het 
Handboek Inlichtingen van de Koninklijke Luchtmacht worden 
open bronnen gedefinieerd als alle bronnen, welke niet 
geclassificeerd zijn of een speciale bescherming genieten. 
Hiertoe rekent het Handboek : radio, televisie, foto’s, films, 
publicaties van verschillende aard zoals dagbladen, tijdschriften, 
parlementsverslagen, begrotingen, wetenschappelijke en 
statistische publicaties, vakliteratuur, kaarten, niet-
geclassificeerde archieven en bibliotheken, in het bijzonder 
 
 
Pagina 42 van 167
