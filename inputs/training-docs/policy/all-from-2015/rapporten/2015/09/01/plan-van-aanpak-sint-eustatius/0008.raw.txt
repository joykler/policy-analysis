1.4. Werkwijze van het Plan van Aanpak 
Zoals in 1.1. aangegeven, is de Stuurgroep geformeerd. De Stuurgroep kan, 
al dan niet ad hoc, aangevuld worden met deskundigen en ambtelijke 
adviseurs. 
 
De RV heeft op 29 juni 2015 de eerste vergadering van de Stuurgroep 
uitgeschreven. Hierbij waren aanwezig de RV, de gezaghebber, de 
eilandsecretaris en ambtelijke adviseurs. De twee gedeputeerden waren 
niet aanwezig.  
De agenda bevatte punten gericht op het proces van de totstandkoming 
van het PvA en de benodigde c.q. gewenste ondersteuning. 
 
Op 9 juli vond de tweede vergadering van de Stuurgroep in dezelfde 
samenstelling plaats. De twee gedeputeerden waren wederom afwezig.  
De gedeputeerden hebben hier kansen laten liggen om reeds 
geconstateerde en erkende knelpunten concreet van een 
oplossingsrichting te voorzien mede in relatie tot de afgekondigde 
verplichtingenstop. Tevens hebben ze de gelegenheid gemist om hun 
directe invloed op de inhoudelijke bouwstenen voor het PvA uit te 
oefenen.   
 
Op 24 augustus vond de derde bijeenkomst van de Stuurgroep plaats, 
wederom zonder de inbreng en aanwezigheid van de twee gedeputeerden. 
In een brief/mailwisseling met het ministerie van BZK geven de 
gedeputeerden aan dat zij niet van plan zijn hun medewerking te verlenen 
zolang de bezwaarprocedure niet is afgerond. 
  
8 
St. Eustatius - Plan van Aanpak
