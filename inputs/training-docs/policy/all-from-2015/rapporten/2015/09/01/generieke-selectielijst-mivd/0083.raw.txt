Versie 0.16 ter inzagelegging | Generieke Selectielijst MIVD | maart 2015 
samenvoeging bestaat de afdeling uit een staf in Den Haag, het 
strategisch verbindingsinlichtingencentrum (SVIC) te 
Amsterdam en het operationeel verbindingsinlichtingencentrum 
(OVIC) te Eibergen.  
De afdeling produceert verbindingsinlichtingen in de eerste 
plaats ten behoeve van de defensieorganisatie. Globaal komt dit 
erop neer dat de strategische informatie op het gebied van 
politiek, economie etc. door het SVIC wordt geleverd aan de 
Afdeling Inlichtingen en aan andere belanghebbende 
departementen, met name Buitenlandse Zaken, Economische 
Zaken en Binnenlandse Zaken en Koninkrijksrelaties (BVD). De 
operationele (militaire) inlichtingen zijn primair bestemd voor de 
Bureaus Inlichtingen bij de krijgsmachtdelen.  
 
De Afdeling Verbindingsinlichtingen werkt nauw samen met het 
Nationaal Bureau Verbindingsbeveiliging (NBV) dat ressorteert 
onder de ministeries van Buitenlandse Zaken en Defensie. Dit 
bureau draagt zorg voor veilige (geëncrypteerde) verbindingen 
met name voor de twee genoemde departementen. AVI en NBV 
vormen als het ware twee zijden van één medaille: bij AVI 
werken de codekrakers, bij het NBV de codemakers. Dat beide 
specialistische professies elkaar wederzijds bevruchten ligt voor 
de hand. 
 
rapportage en distributie  
Aan de hand van de uit osint, humint en sigint-bronnen 
binnenkomende gegevens worden in het ressort Inlichtingen all 
sources- rapporten samengesteld. Strategische inlichtingen zijn 
in de eerste plaats bestemd voor de politieke, ambtelijke en 
militaire leiding (minister en staatssecretaris, secretaris-
generaal en chef defensiestaf), de meer operationele en 
tactische inlichtingen gaan primair naar de bevelhebbers van de 
krijgsmachtdelen. Dit neemt niet weg dat de gehele 
inlichtingenproductie plaats vindt onder de verantwoordelijkheid 
van HMID. 
Die productie kent enkele verschijningsvormen. Dagelijks 
verschijnt er een intelligence summary (intsum) waarin de 
belangrijkste relevante ontwikkelingen worden gesignaleerd, 
bijvoorbeeld in Bosnië.  Daarnaast produceert het ressort 
inlichtingen een wekelijks Inlichtingen Bulletin waarin wat dieper 
op belangrijk geachte ontwikkelingen kan worden ingegaan. 
Tenslotte worden er door het ressort incidentele studies, notities 
en rapportages gepubliceerd.  
De Bureaus Inlichtingen van de Afdelingen MID rapporteren met 
name over tactische en (wapen-)technische ontwikkelingen op 
het terrein van het desbetreffende krijgsmachtdeel. Zo zal het 
niet verbazen dat de Bureaus Inlichtingen van de Afdelingen 
MID bij de krijgsmachtdelen voortdurende aandacht besteden 
aan en rapporteren over dit soort zaken in het voormalige 
Joegoslavië.   
 
 
Pagina 83 van 167
