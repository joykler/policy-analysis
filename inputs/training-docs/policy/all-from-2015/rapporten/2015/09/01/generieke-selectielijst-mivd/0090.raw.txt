Versie 0.16 ter inzagelegging | Generieke  Selectielijst MIVD | maart 2015  
 
– de Ministeriële Commissie voor de Inlichtingen- en 
Veiligheidsdiensten (MICIV), waarin thans zitting hebben de 
minister-president als voorzitter, en als leden de ministers van 
Buitenlandse Zaken, Binnenlandse Zaken en Koninkrijksrelaties, 
Justitie, Defensie, Financiën en Economische Zaken. De 
voornaamste taak van de MICIV, die sinds 1976 functioneert, is 
het op het hoogste niveau bepalen van het algemene beleid van 
en de coördinatie tussen de diensten. Thans zijn dat, na de 
opheffing van de Inlichtingendienst Buitenland en de 
samenvoeging van de drie militaire diensten, de Binnenlandse 
Veiligheidsdienst en de Militaire Inlichtingendienst;  
– het Comité Verenigde Inlichtingendiensten Nederland (CVIN) 
dat thans fungeert als ambtelijk ‘voorportaal’ van de MICIV. Het 
CVIN werd in mei 1957 ingesteld op grond van de overweging 
dat “in tijden van oorlog of oorlogsgevaar de Regering moet 
kunnen beschikken over inlichtingenrapporten (...) waarin al 
hetgeen aan inlichtingen van belang voor haar gezamenlijk 
beleid is ingewonnen, in overzichtelijke vorm is samengevat”. 
Tegelijkertijd werd toen gestipuleerd dat het verstrekken aan de 
regering van een appreciatie van de militaire situatie de 
verantwoordelijkheid zou zijn van het Comité Verenigde Chefs 
van Staven. Behalve vertegenwoordigers van de ‘afnemer-
departementen’ hebben in het CVIN de hoofden van BVD en MID 
zitting;  
– de Coördinator van de Inlichtingen- en Veiligheidsdiensten is 
voorzitter van het CVIN. Deze functie wordt thans vervuld door 
de secretaris-generaal van het ministerie van Algemene Zaken.  
– Tot in januari 1991 de toenmalige secretaris-generaal van 
Algemene Zaken, R.J. Hoekstra,  als eerste niet-militaire 
ambtenaar werd belast met de functie van Coördinator, was 
deze functie vanaf de aanvang bekleed door gepensioneerde 
vlag- en opperofficieren van respectievelijk marine en 
landmacht. Dit was destijds, bij de benoeming van de eerste 
functionaris in april 1956, een bewuste keuze. Naar de 
toenmalige inzichten zou hij niet alleen de totale intelligence 
community moeten coördineren, maar daarbinnen ook de toen 
nog bestaande drie militaire inlichtingendiensten. Artikel 5 van 
de ‘Instructie voor de coördinator van de Inlichtingen- en 
Veiligheidsdiensten’ bepaalt in dat verband dat het in het laatste 
geval gaat om een militaire functie, en dat de Coördinator voor 
dat deel van zijn taak “verantwoordelijk [is] aan de Minister van 
Oorlog en Marine”. 
 
 
 
Ministeriële verantwoordelijkheid en parlementaire 
controle  
 
Anders dan bij de Buitenlandse Inlichtingendienst/Inlichtingen-
dienst Buitenland wel het geval was, is er nimmer discussie 
 
 
Pagina 90 van 167
