Uit oogpunt van werkgelegenheid heeft het invullen van de vacatures met 
medewerkers die afkomstig zijn van het eiland prioriteit. Gezien de 
kleinschaligheid van het eiland valt het echter niet altijd mee om 
gekwalificeerde personen te vinden die aan alle eisen voldoen. Regelmatig 
worden dan concessies gedaan aan het vereiste opleidingsniveau. Voor 
verschillende lagere functies hoeft dit geen probleem te zijn. Voor meer 
gekwalificeerde functies levert dit uiteindelijk problemen op. 
 
De functies die specifieke deskundigheid vereisen, betreffen vaak 
uitvoeringstaken van wet- en regelgeving. Hieraan worden soms bij wet 
specifieke eisen gesteld, voorbeeld zijn de functies bij Burgerzaken. Hier 
kunnen geen concessies gedaan worden aan de kwaliteit en aan het 
opleidingsniveau van medewerkers. Waar deze niet in de lokale 
samenleving gevonden kunnen worden, zou bijvoorbeeld samenwerken 
met andere openbare lichamen, rijksdiensten of gemeenten een oplossing 
kunnen bieden. 
 
De RvIG heeft recent een aantal assessments laten uitvoeren naar het functioneren 
van de afdeling Burgerzaken (Census Office). De RvIG kwalificeert de uitvoering van 
de werkprocessen als zorgwekkend en signaleert dat de kwaliteit van de 
bevolkingsadministratie en burgerlijke stand  onder druk staat. Het gebrek aan 
sturing, het grote personeelsverloop, het gebrek aan expertise en motivatie van 
zittend personeel leidt tot een grote mate van afhankelijkheid van externe input aan 
mensen en middelen. De afdeling Burgerzaken functioneert ver onder het vereiste en 
gewenste kwaliteitsniveau. 
 
Meer algemene functies liggen in het competentiegebied van het Openbaar 
Lichaam en kunnen regulier onder verantwoordelijkheid van de lokale 
overheid worden ingevuld. 
 
Ondanks een gedifferentieerde aanpak zal permanent aandacht besteed 
moeten worden aan het opleiden van medewerkers. De doelstelling 
hiervan is tweeledig: verbeteren van het algehele niveau van 
dienstverlening van de organisatie en het bevorderen van de persoonlijke 
vakbekwaamheid van medewerkers. 
 
Om de ontwikkeling van de organisatie in de gewenste richting te 
ondersteunen zijn organisatie-brede opleidingen noodzakelijk. 
Voorbeelden zijn: klantgericht werken, projectmanagement, integraal 
werken, proces- en zaakgericht werken. Hiermee wordt de bedrijfsvoering 
versterkt. 
  
24 
St. Eustatius - Plan van Aanpak
