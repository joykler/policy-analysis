Versie 0.16 ter inzagelegging | Generieke Selectielijst MIVD | maart 2015 
genoemde Jaarverslag dat het antimilitarisme in de Nederlandse 
samenleving een beperkt draagvlak heeft, gezien het beperkte 
aantal demonstraties en de geringe deelname daaraan. Ook 
politiek extremisme, zowel ter linker- als ter rechterzijde van 
het politieke spectrum, vormt geen wezenlijke bedreiging voor 
de effectiviteit van de krijgsmacht, al blijft de MID wel alert op 
uitingen daarvan.  
Om de hierboven genoemde dreigingen en risico’s het hoofd te 
bieden ontplooit de MID in het kader van zijn veiligheidstaak 
activiteiten die op hoofdlijnen in drie categorieën zijn in te 
delen. Het gaat daarbij om offensieve contra-inlichtingen-
activiteiten enerzijds en personele en materiële beveiliging 
(vroeger ook wel defensieve contra-inlichtingenactiviteiten 
genoemd) anderzijds.  
Op het gebied van de personele beveiliging, dat wil zeggen het 
zorgdragen voor de integriteit en de betrouwbaarheid van het 
defensiepersoneel, worden de activiteiten en maatregelen van 
de MID geregeerd door de Wet Veiligheidsonderzoeken (WVO). 
Deze wet regelt de aanwijzing van vertrouwensfuncties, functies 
voor de vervulling waarvan een veiligheidsonderzoek 
noodzakelijk is. Bij Defensie zijn alle militaire en 80% van de 
burgerfuncties vertrouwensfuncties, hetgeen impliceert dat er 
jaarlijks tienduizenden veiligheidsonderzoeken worden ingesteld. 
Sinds de afschaffing van de dienstplicht is overigens dat aantal 
drastisch gedaald. Werden er in 1995 nog ruim 39.000 
onderzoeken ingesteld, in 1997 waren dat er nog geen 18.000. 
De Wet Veiligheidsonderzoeken regelt ook de procedure die van 
toepassing is op het verrichten van veiligheidsonderzoeken zelf. 
Al naar gelang van de uitslag van het onderzoek wordt een 
verklaring van geen bezwaar verleend, geweigerd of 
ingetrokken. Bij het al dan niet afgeven van een dergelijke 
verklaring speelt het enkele lidmaatschap van een politieke 
partij - welke dan ook - geen doorslaggevende rol. Centraal 
staat de vraag, of voldoende waarborgen aanwezig zijn “dat de 
betrokkene onder alle omstandigheden de uit de 
vertrouwensfunctie voortvloeiende verplichtingen getrouwelijk 
zal volbrengen”. De personele beveiliging strekt zich ook uit tot 
bedrijven die gerubriceerde (confidentiële, geheime en zeer 
geheime) defensie-opdrachten uitvoeren. 
Deze categorie bedrijven valt, evenals het Defensieapparaat zelf,  
ook onder de zorg van het ressort Veiligheid voor de materiële 
beveiliging: het nemen en bevorderen van maatregelen die 
ertoe moeten leiden dat geheim te houden gegevens - hetzij in 
documentvorm, hetzij in digitale vorm - inclusief de middelen 
om die gegevens over te brengen, ook inderdaad geheim 
blijven. In dit verband kan gedacht worden aan maatregelen en 
zaken als toegangscontrole, deugdelijk hek-, hang- en sluitwerk, 
beheer en beveiliging van gegevens, inclusief elektronische 
bestanden. 
Tenslotte wordt binnen het ressort Contra-Inlichtingen en 
 
 
Pagina 85 van 167
