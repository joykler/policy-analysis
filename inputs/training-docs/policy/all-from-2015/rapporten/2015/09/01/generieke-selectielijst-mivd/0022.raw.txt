Versie 0.16 ter inzagelegging | Generieke  Selectielijst MIVD | maart 2015  
 
1949) en daarmee tevens hoofd van de militaire afdeling van de 
BID, kreeg het verzamelen van buitenlandse militaire 
inlichtingen een meer gericht en operationeel karakter.  
 
Sectie Algemene Zaken (SAZ) 
 
Ingevolge de instructie van Kruls aan Hoofd SAZ was deze 
laatste verantwoordelijk voor het voorbereiden van een 
staybehind-organisatie, maar ook voor “de geheime militaire 
inlichtingendienst, gericht op het buitenland”. In het kader van 
laatstgenoemd taakonderdeel zou Hoofd SAZ “nauw contact 
dienen te onderhouden het Hoofd Sectie G2 en met de 
afdelingshoofden van Sectie G2, meer in het bijzonder voor wat 
betreft het coördineren van de wensen op het gebied van de 
militaire inlichtingen”. G2 was sinds medio 1949 de benaming 
voor wat tot dan toe GIII respectievelijk G3 had geheten; de 
naamsverandering was een gevolg van het Nederlandse 
lidmaatschap van de NAVO en van de daarmee samenhangende 
invoering van de Amerikaanse legerorganisatie. Vanuit de 
militaire optiek was de afdeling VII SAZ dus het verzamelorgaan 
van buitenlandse militaire inlichtingen ten behoeve van de 
Sectie G2, Inlichtingen, meer in het bijzonder het daaronder 
ressorterende G2A Afdeling inlichtingen. G2 zou de 
requirements moeten formuleren, SAZ zou op basis daarvan de 
gegevens uit het buitenland binnenhalen. Dat dit laatste moest 
gebeuren onder de paraplu van de BID werd, zo lijkt het, aan 
militaire zijde op de koop toe genomen.  
Met betrekking tot de werkwijze en de resultaten van de 
militaire afdeling BID is weinig materiaal bewaard gebleven. De 
SAZ-kroniekschrijver is van mening dat de eigen militaire 
inlichtingendienst nooit van de grond is gekomen, voornamelijk 
omdat de BID dat als zijn terrein zag. Hoewel hij toegeeft dat er 
over deze activiteiten weinig bekend is, is hij stellig in zijn 
uitspraak dat er “geen sprake van operaties” is geweest. G 2 
ontving niettemin via SAZ-VII tot ver in de jaren vijftig per week 
tientallen rapporten, voornamelijk betrekking hebbend op de 
DDR en waarvoor de gegevens werden aangedragen door een 
“voortreffelijk werkend agentennetwerk”. Iets van de neerslag 
van die vele rapporten is bewaard gebleven in een paar door 
G2A samengestelde boekwerken getiteld “Barracks in Eastern 
Germany” waarin de locaties van kazernes van Volksmilitie en 
Volkspolizei worden aangegeven, compleet met kennelijk 
clandestien gemaakte foto’s van die gebouwen. Ook op maritiem 
gebied werden gegevens verzameld, eveneens met name waar 
het de DDR betrof. De eerste Nederlandse maritieme 
inlichtingenrapportage aan de NAVO, over de ‘DDR See-Polizei’, 
was gebaseerd op deze door SAZ-VII aangedragen gegevens. 
De op de toenmalige DDR toegespitste belangstelling van G2 
hing uiteraard samen met de aan het Eerste Legerkorps (1-LK) 
in NAVO-verband toegewezen taak: het verdedigen van een 
 
 
Pagina 22 van 167
