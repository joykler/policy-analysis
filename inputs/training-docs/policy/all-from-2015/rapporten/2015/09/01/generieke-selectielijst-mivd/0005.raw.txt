Versie 0.16 ter inzagelegging | Generieke Selectielijst MIVD | maart 2015 
 
Deze selectielijst wordt gebruikt bij het metadateren van 
archiefbescheiden in het defensiebrede postregistratiesysteem 
XPostWeb, het MIVD-specifieke registratiesysteem Aeolus en 
andere systemen. Deze selectielijst wordt ook gebruikt bij de 
selectie van archieven. Het aanvangsjaar 1945 is welbewust 
gekozen. Voor de MIVD en zijn taakvoorgangers is nog geen 
selectielijst vastgesteld. Dit betekent dat de MIVD zijn archieven 
vanaf 1945 nog moet selecteren en waarderen. Het betreft de 
archieven van de taakvoorgangers van de MIVD zoals de MID, 
de LAMID, LUID en de MARID. 
 
De taken van de MIVD en taakvoorgangers zijn vanaf 1945 tot 
en met heden in hoofdlijnen hetzelfde gebleven. Buiten de 
reikwijdte van de selectielijst vanaf 1945 blijven: 
1. de reeds naar het Nationaal Archief overgebrachte 
bescheiden die behoren tot de MARID – Nederlands Nieuw 
Guinea 1945 – 1962; 
2. de reeds naar het Nationaal Archief overgebrachte 
bescheiden die behoren tot de Nederlandse Censuurdienst, 
1951-2003; 
3. Agenten- en Informantendossiers en –gegevens. De 
waardering van deze bescheiden, worden geregeld in de nieuwe 
Wiv. Tot die tijd worden deze dossiers niet geselecteerd, 
gewaardeerd, overgedragen of vernietigd. 
 
De waarderingen van deze selectielijst zijn primair gebaseerd op 
het Generieke Waarderingsmodel Rijksoverheid (GWR). Het 
uitgangpunt van het GWR richt zich op het bewaren van de 
hoofdlijnen van het beleid en de beleidsvoering.  
 
Onderhavige selectielijst sluit beter aan op de sturende en 
primaire processen van de MIVD dan de handelingen van 
eerdere concept selectielijsten.  
Deze GS MIVD is afgestemd met de selectielijst van de 
Algemene Inlichtingen en Veiligheidsdienst (AIVD). Deze 
afstemming ligt voor de hand, gezien de overeenstemming van 
de taken van de beide diensten gebaseerd op dezelfde 
wetgeving en de steeds verdergaande samenwerking tussen 
beide diensten. De selectielijsten van beide diensten wijken 
op een aantal punten van elkaar af, omdat AIVD en de 
MIVD elk onder een eigen zorgdrager valt respectievelijk 
de minister van Defensie en de minister van Binnenlandse 
Zaken. Voorbeelden van deze verschillen zijn te vinden 
in de categorie 9 (het verlenen van ondersteunende 
diensten) en in mindere mate de categorieën 13 (het 
onderhouden van (inter)nationale betrekkingen en 
samenwerkingsverbanden) en 14 (het leveren van 
overheidsdiensten bij crises en calamiteiten) van de lijst 
van waarderingen processen.  
 
 
Pagina 5 van 167
