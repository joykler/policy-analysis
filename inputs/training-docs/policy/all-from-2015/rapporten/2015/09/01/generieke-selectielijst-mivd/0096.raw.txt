Versie 0.16 ter inzagelegging | Generieke  Selectielijst MIVD | maart 2015  
 
interdepartementaal verband bij aan onderzoek naar mogelijke 
dreigingen tegen personen, objecten en diensten met een 
militaire relevantie, waarvoor de Nederlandse rijksoverheid een 
bijzondere verantwoordelijkheid draagt. De dreigingsanalyses 
vinden plaats ten behoeve van de beveiliging van deze 
personen, objecten en diensten door met name de Dienst 
Bewaken en Beveiligen (DB&B). De Nationaal Co√∂rdinator 
Terrorismebestrijding en Veiligheid (NCTV) geeft namens de 
minister van Veiligheid en Justitie beveiligingsopdrachten aan de 
DB&B. Deze opdrachten komen tot stand op basis van 
inlichtingen over de aard en de ernst van de dreiging en een 
beoordeling van de kans en waarschijnlijkheid dat deze 
daadwerkelijk plaatsvindt. 
 
Wet op de inlichtingen- en veiligheidsdiensten 2002 
 
Voor het vergaren van inlichtingen staat de MIVD een aantal in 
de Wiv 2002 limitatief opgesomde bijzondere bevoegdheden ter 
beschikking. Het betreft het al dan niet met technische middelen 
observeren en volgen, de inzet van agenten en oprichten en 
inzet van rechtspersonen, het doorzoeken van besloten plaatsen 
en gesloten voorwerpen, het openen van brieven en andere 
geadresseerde zendingen, hacken, de gerichte interceptie van 
telecommunicatie (zowel kabelgebonden als niet-
kabelgebonden), het hiertoe verkennen van de ether, de 
ongerichte interceptie en selectie van niet-kabelgebonden 
telecommunicatie (satelliet, HF, UHF, VHF, gsm), het opvragen 
van verkeers- en abonneegegevens en het betreden van 
besloten plaatsen.  
 
De uitoefening van een bijzondere bevoegdheid is slechts 
geoorloofd indien de daarmee beoogde verzameling van 
gegevens niet, niet tijdig, niet volledig of niet betrouwbaar kan 
geschieden door raadpleging van voor een ieder toegankelijke 
bronnen (open bronnen). Het vergaren en verwerken van 
gegevens met behulp van deze bijzondere bevoegdheden, mag 
slechts plaatsvinden voor een bepaald doel en voor zover dat 
noodzakelijk is voor een goede taakuitvoering van de Wiv 2002. 
De verwerking van persoonsgegevens is slechts toegestaan op 
basis van een aantal limitatief geformuleerde doeleinden. 
Daarnaast moet altijd aan de eisen van proportionaliteit (is de 
inzet van het middel proportioneel ten opzichte van het doel) en 
subsidiariteit (is het beoogde doel met een lichter inzetmiddel te 
verkrijgen) worden voldaan. Deze eisen, welke zijn vastgelegd 
in de artikelen 31 en 32 van de Wiv 2002, zijn van groot belang 
gelet op het veelal ingrijpende karakter van de bijzondere 
bevoegdheden. Voor de uitoefening van bijzondere 
bevoegdheden dient in de meeste gevallen toestemming te 
worden verleend door de minister van Defensie. Uitoefening van 
de bevoegdheid wordt gestaakt zodra het doel ervan is bereikt, 
 
 
Pagina 96 van 167
