IBO Effectieve leerroutes in het funderend onderwijs 
 
Lerarenagenda 
In oktober 2013 heeft het kabinet de Lerarenagenda 2013-2020 gepresenteerd. De Lerarenagenda 
is een plan voor verbetering van leraarschap in Nederland. De kwaliteit van leraren wordt 
verbeterd door betere lerarenopleidingen en meer instroom van betere en goed gemotiveerde 
studenten. Verder komt er een lerarenregister waaruit de bevoegdheid en bekwaamheid van 
leraren blijkt. Startende leraren worden beter begeleid, de beroepsorganisaties voor leraren 
worden versterkt en er is een leraren- en een promotiebeurs. 
 
Innovatie Impuls Onderwijs  
De Innovatie Impuls Onderwijs (IIO) bestaat uit drie delen: de IIO Experimenten, het IIO Netwerk 
en IIO op Maat. Het onderdeel IIO Experimenten betreft door scholen zelf ontwikkelde 
innovatieprojecten die tussen 2011 en 2015 op groepen experimentscholen door het hele land 
worden uitgevoerd. Deze zijn er om te onderzoeken of er met minder leraren eenzelfde 
onderwijskwaliteit geboden kan worden zonder dat de werkdruk voor leraren omhoog gaat. Hierbij 
wordt ook gekeken naar nieuwe onderwijsconcepten die uitgaan van differentiatie en het 
doorbreken van de traditionele klassen- en leerjaarsystemen. Het IIO Netwerk is er voor en door 
vernieuwende denkers en doeners werkzaam in het onderwijs, die elkaar inspireren en adviseren. 
IIO op Maat levert maatwerkbegeleiding voor innovatie van de onderwijsorganisatie.  
 
2.3 Leerroutes in Nederland 
2.3.1 Leerroutes in het Nederlandse onderwijs  
 Het Nederlandse stelsel is op het oog overzichtelijk ingedeeld in jaren en niveaus. 
 Toch is het aantal mogelijke leerroutes zeer uitgebreid. 
 
In Nederland krijgt de leeftijdsgroep tot en met 12 jaar onderwijs op de basisschool. Daarna is er 
sprake van differentiatie in het middelbaar onderwijs dat is onderverdeeld op basis van 
verschillende onderwijsniveaus (vmbo, havo en vwo). Het Nederlandse onderwijsstelsel kent in 
vergelijking met veel andere onderwijsstelsels een vrij sterke geleding en differentiatie en dus ook 
veel overgangen binnen het stelsel. 
 
Figuur 2.1 Schematische weergave van het Nederlandse onderwijsstelsel 
 
Bron: www.onderwijsincijfers.nl 
De meeste kinderen gaan vanaf vier jaar naar de basisschool en stromen in in groep 1. Daar ligt de 
nadruk op spelend leren. In Nederland zijn kinderen vanaf vijf jaar leerplichtig. Scholen werken
