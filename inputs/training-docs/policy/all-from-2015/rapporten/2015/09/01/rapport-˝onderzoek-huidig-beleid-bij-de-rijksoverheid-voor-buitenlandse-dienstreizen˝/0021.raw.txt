Ministerie Treinreizen bij afstand van minder dan 500 km 
BZK Dienstreizen binnen West-Europa per trein (1e klasse) reizen – als dit tenminste 
minder kost en praktisch goed uitvoerbaar is - tenzij de DG anders besluit. 
BZ Voor buitenlandse reizen vanuit of naar Nederland over een afstand van 500 
kilometer of minder, wordt een treinticket in eerste klasse verstrekt.  
Defensie Motie Duijvendak toegepast. Buiten Nederland eerste klas. In principe alleen 
intercity naar Brussel en geen Thalys. 
EZ Dienstreizen tot 500 kilometer dienen in principe per (snelle) trein plaats te vinden, 
tenzij de reistijd 6 uur of meer bedraagt (reistijd wordt daarbij gemeten tussen 
standplaats en plaats van bestemming). Dienstreizen naar Londen vallen buiten het 
bereik van deze motie.  
De betrokkene die tijdens een dienstreis gebruik maakt van vervoer per trein, is 
gerechtigd om voor rijksrekening in de eerste klasse te reizen. Voor treinreizen 
geldt dat in de Thalys 1e klasse gereisd mag worden. 
FIN Tot 500 km geldt dat met de trein wordt gereisd, 1e klas, ook voor de Thalys. 
I&M Indien een treinreis van het station van standplaats naar het station van aankomst 
volgens de dienstregeling 6 uur of minder bedraagt, wordt geen gebruik gemaakt 
van het vliegtuig. Hierbinnen vallen reizen naar bijvoorbeeld Brussel, Bonn, Parijs. 
Londen valt hier buiten. Bij dienstreizen per trein mag gebruik gemaakt worden van 
de eerste klasse. Met Thalys mag gereisd worden, ook 1e klas. 
OCW In principe volgt OCW de motie Duyvendak. Veelal 1e klasse van de NS Intercity en 
tweede klasse Thalys. 
SZW Bij reizen tot 500 km dient de reis per trein te geschieden. In de Thalys 1e klasse 
mag. 
V&J OM: voor buitenlandse dienstreizen binnen een straal van 500 kilometer dient men 
verplicht te reizen met de trein (m.u.v. Groot-Brittannië en Ierland). OM reist 
standaard op basis van eerste klasse. 
DT&V: voor het reizen over een afstand van 500 kilometer of minder, mag gebruik 
gemaakt worden van een treinticket 1e klasse voor zover dat gelet op de lokale 
omstandigheden redelijkerwijs mogelijk is. Vanuit besparingsoogpunt wordt de 
medewerker verzocht om deze reizen 2e klasse te boeken. Uitzonderingen: 
Engeland en Straatsburg. 
Er mag met de Thalys 1e klas worden gereisd. 
VWS Motie Duyvendak ingevoerd. Indien de reis per trein wordt gemaakt mag de reiziger 
gebruik maken van de eerste klasse. Indien de reiziger een langere dienstreis per 
trein wenst te maken en waarin een overnachting is inbegrepen mag de reiziger 
gebruik maken van de slaapwagon. Thalys: in de praktijk 2e klasse Thalys gereisd 
of als een medewerker er op staat 1e klasse te reizen dan wordt de ICE gebruikt." 
 
In de grafiek op de volgende bladzijde is het aantal treintickets per ministerie 
weergegeven. De daarna volgende grafieken geven het aantal vluchten weer 
naar Brussel, Parijs en Luxemburg. Deze bestemmingen liggen binnen de 500 km 
grens en zouden daarom ook per trein kunnen worden bereikt. Bij de data-
analyse kon echter niet eenduidig worden vastgesteld of de vluchten naar deze 
steden plaatsvonden in het kader van een intercontinentale vervolgvlucht of dat 
de stad de eindbestemming was. De data in de grafiek zijn wel geschoond van de 
gevallen waarin kon worden vastgesteld dat er sprake was van een 
vervolgvlucht. 
21  |
