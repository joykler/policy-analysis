Versie 0.16 ter inzagelegging | Generieke  Selectielijst MIVD | maart 2015  
 
MID dus in feite een optelsom van die drie diensten plus de AIV 
van de Defensiestaf. Het organisatiemodel van de dienst maakte 
onderscheid tussen beleid en uitvoering op centraal niveau 
enerzijds en op het niveau van de krijgsmachtdelen anderzijds, 
waarbij de essentie van de integratie lag opgesloten in de zin: 
“De operationele bevoegdheden van de Bevelhebbers blijven 
ongewijzigd gehandhaafd”. Om ieder misverstand uit te sluiten 
bepaalde het Besluit bovendien dat de inlichtingenbehoeften van 
de chef Defensiestaf en van de bevelhebbers maatgevend 
zouden zijn voor de omvang en de inhoud van de taken van de 
MID, zowel in vredes- als in oorlogstijd. Door de minister was 
hieraan toegevoegd, dat het uiteindelijk zijn  
verantwoordelijkheid zou zijn  - en niet die van de militaire top - 
die de begrenzing zou vormen van het gebied waarbinnen de 
MID zijn taak zou uitvoeren.  
 
Dit alles betekende dat er voor de bevelhebbers in de nieuwe 
situatie niet zo heel veel zou veranderen. Binnen hun eigen 
organisatie behielden zij een afdeling inlichtingen en veiligheid, 
waarvan bovendien het hoofd hiërarchisch onder hen bleef 
ressorteren. De positie van deze laatste zou in zoverre 
veranderen dat hij, nu hij niet langer tevens hoofd van een 
militaire inlichtingendienst zou zijn, niet langer rechtstreeks aan 
de minister verantwoording schuldig zou zijn, maar in plaats 
daarvan als plaatsvervangend hoofd van de MID (PHMID) 
functioneel door het nieuwe Hoofd MID zou worden gestuurd. 
Vanuit het gezichtspunt van de bevelhebbers kon dit nauwelijks 
een bezwaar zijn: in plaats van met de minister moesten zij 
voortaan hun Hoofd Afdeling Inlichtingen en Veiligheid (HAIV) 
“delen” met een HMID die bovendien in rang hun mindere was. 
Bij een zich eventueel voordoend belangenconflict tussen een 
bevelhebber en HMID was het niet zo moeilijk te voorspellen 
aan wiens zijde een HAIV/PHMID zich zou scharen. 
Conflicterende belangen zouden zich ten aanzien van beleid en 
uitvoering op inlichtingen gebied vooralsnog niet voordoen. Het 
Besluit bepaalde immers, dat een en ander zich op het niveau 
van het krijgsmachtdeel zou (blijven) afspelen voor zover het 
inlichtingen betrof die specifiek van belang waren voor het 
desbetreffende krijgsmachtdeel. Op dit terrein bleef de situatie 
in essentie bij het oude. 
 
Op het terrein van de veiligheid kwam de zaak anders te liggen. 
Hier voelde de minister een extra politieke verantwoordelijkheid, 
met name op het gebied van wat in het Besluit werd genoemd 
de repressieve beveiliging. Met laatstgenoemde term werden 
activiteiten bedoeld - eerder al aangeduid als offensieve contra-
inlichtingen-(CI-) activiteiten - gericht op het onderkennen van 
voor de veiligheid of paraatheid van de krijgsmacht schadelijke 
plannen of handelingen. Dat hierbij de al eerder genoemde 
commotie rond de infiltratie in onder meer de vredesbeweging 
 
 
Pagina 72 van 167
