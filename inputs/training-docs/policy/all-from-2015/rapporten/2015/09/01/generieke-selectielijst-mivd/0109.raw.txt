Versie 0.16 ter inzagelegging | Generieke Selectielijst MIVD | maart 2015 
Medewerkers van de MIVD, de AIVD en van internationale 
partnerdiensten zullen de analistenopleiding gaan volgen.  
 
Defensie Computer Emergency Response Team (DefCERT) 
 
DefCert en MIVD onderzoeken samen cyberincidenten en treffen 
voorzorgsmaatregelen tegen digitale aanvallen, gericht op 
Defensie netwerken. 
 
Platform Interceptie Decryptie en Signaalanalyse (PIDS) 
 
Het Platform Interceptie Decryptie en Signaalanalyse is een 
interdepartementaal platform voor onderzoek en advies, 
uitwisseling van expertise en het uitvoeren van projecten. Het 
platform dient tevens als intermediair tussen aanbieders van 
telecommunicatiediensten en -netwerken en de 
behoeftestellende autoriteiten zoals OM, opsporingsdiensten en 
MIVD en AIVD. 
 
Platform 13 
 
Platform 13 is een overleg tussen telecommunicatiediensten en 
overheidspartijen. Artikel 13 van de Telecommunicatiewet regelt 
het tappen van data- en communicatieverkeer. Indien de MIVD 
een behoefte heeft om taps aan te sluiten, dient het een 
verzoek in bij de AIVD. Als het verzoek afkomstig is van de 
Koninklijke Marechaussee dient de MIVD  een verzoek in bij de 
Landelijke Eenheid van de Nationale Politie.  
 
CAT5  
 
De samenwerking tussen de MIVD, de AIVD, de NCTV, de Politie 
en het OM op het gebied van cybersecurity is verder versterkt 
met het samenstellen van een gezamenlijk Cyber Analyse Team, 
genaamd CAT-5. Deze bestaat uit medewerkers van de 
genoemde partijen, behalve het OM. Het CAT-5 is in Zoetermeer 
gevestigd en verricht zijn werkzaamheden gedurende 2 dagen in 
de week. Met het oog op het borgen van de nationale veiligheid 
wordt in het CAT-5 een pilot uitgevoerd waarin wordt gewerkt 
aan de gezamenlijke analyse van botnets. 
 
    
 
DCC 
Om operationele cybercapaciteiten bij Defensie te kunnen 
opbouwen is in 2014 het Defensie Cyber Commando (DCC) 
opgericht. De samenwerking tussen het DCC en de MIVD is van 
groot belang en in 2015 zal deze verder worden onderzocht en 
uitgebreid. De samenhang en samenwerking is een prominent 
onderdeel van de vernieuwde Defensie Cyber Strategie. 
 
 
Pagina 109 van 167
