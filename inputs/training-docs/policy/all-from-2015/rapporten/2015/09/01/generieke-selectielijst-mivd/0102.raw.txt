Versie 0.16 ter inzagelegging | Generieke  Selectielijst MIVD | maart 2015  
 
 
De volgende stap in de inlichtingenproductiecyclus bestaat uit 
het (voor-)selecteren en bewerken van veelal ruwe gegevens. 
Elke vorm van analyse heeft een gedegen voorbewerking nodig 
zodat schaarse analysecapaciteit binnen een inlichtingendienst 
zich zoveel mogelijk kan richten op het analyseren zelf. 
Voorbewerking bestaat grofweg uit het selecteren en klaarzetten 
van informatie die nodig is voor de analyse. De ruwe informatie 
wordt allereerst toegankelijk gemaakt (bijv. beeldmateriaal 
‘lezen’, berichten ontcijferen en vertalen, enz.). Toegankelijk 
gemaakte informatie wordt vervolgens bijeen gebracht en 
gegroepeerd, en van opmerkingen voorzien, bijv. t.a.v. de 
herkomst en de betrouwbaarheid van de bron. Voorts wordt 
aangegeven of aanvullende achtergrondgegevens en verdere 
analyse van de informatie zinvol is.  
 
Analyse (analysis) 
 
In deze fase worden door de analist(en) achtereenvolgens de 
substappen registreren, evalueren, analyseren, integreren en 
interpreteren doorlopen. Beschikbare informatie wordt grondig 
onderzocht, met elkaar vergeleken en op samenhang bezien. De 
betekenis, de relevantie, de waarschijnlijkheid en de 
betrouwbaarheid van tot informatie verwerkte single-source 
gegevens worden geëvalueerd. Vastgesteld wordt in hoeverre 
gegevens elkaar en al dan niet expliciet geformuleerde 
hypothesen tegenspreken of juist bevestigen. Indien reeds een 
zgn. normbeeld beschikbaar is (d.w.z. een reeds geëvalueerde, 
bestaande situatie die als referentie dient voor verder 
onderzoek) dan wordt nieuwe informatie daartegen afgezet. De 
diverse aangeleverde single-source producten worden tijdens 
deze fase geïntegreerd in all-source-based inzichten en diverse 
soorten producten. Vervolgens wordt een beoordeling gegeven 
van de dreiging op dat moment en de wijze waarop deze zich op 
de korte, middellange en/of langere termijn kan ontwikkelen. In 
het bijzonder tijdens de productiefase staat het zoveel mogelijk 
voldoen aan de volgende inlichtingencriteria centraal: juistheid, 
objectiviteit, relevantie, bruikbaarheid en tijdigheid.   
 
Productie (production) 
 
Na de analysefase worden de aldus verkregen kennis en 
inzichten samengebracht in een afgerond inlichtingenproduct 
(d.w.z. tot ‘inlichtingen’ gemaakt), dat meerdere 
verschijningsvormen kent, al naar gelang de behoefte van de 
afnemer (bijvoorbeeld op schrift, in een briefing of in een 
gesprek). Inlichtingenproducten kunnen tussentijdse 
rapportages zijn voor andere analisten (veelal ‘halffabrikaten’ uit 
single source bronnen zoals SIGINT, HUMINT en IMINT), dan wel 
afgeronde rapportages en/of briefings voor afnemers. Kern van 
 
 
Pagina 102 van 167
