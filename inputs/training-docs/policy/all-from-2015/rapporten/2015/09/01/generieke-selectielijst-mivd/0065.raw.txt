Versie 0.16 ter inzagelegging | Generieke Selectielijst MIVD | maart 2015 
kazernes. Ondanks afgesloten protocollen tussen de BVD en de 
militaire diensten bleef deze kwestie af en toe de kop opsteken.  
 
Bij de antecedenten- en veiligheidsonderzoeken speelde in de 
Koude Oorlogsperiode de vraag naar politieke betrouwbaarheid 
een vooraanstaande rol. Die politieke betrouwbaarheid werd 
vooral afgemeten aan eventuele lidmaatschappen van 
subversieve, extremistische en/of antimilitaristische partijen of 
organisaties. Het lidmaatschap van de CPN of een van haar 
nevenorganisaties (‘mantelorganisaties’ was de geijkte term) 
was voldoende om bijvoorbeeld een rekruut niet op een 
‘veiligheids-relevante’ positie te plaatsen, maar ook leden van 
de PSP vielen in die categorie.   
Ook uit de rapportage van de ‘B-diensten’, zoals de 
secties/bureaus veiligheid wel werden aangeduid, komt vrij 
duidelijk naar voren van welke zijde men de dreigingen van 
spionage, sabotage en subversie zag komen. In een 
Inlichtingensamenvatting (isam) van L2 uit de jaren zeventig 
bijvoorbeeld wordt in de rubriek Contra-Inlichtingen aandacht 
besteed aan het feit dat het Verenigd Koninkrijk in september 
1971 tientallen inlichtingenofficieren van KGB en GRU had 
uitgewezen, een gebeurtenis die aanleiding gaf nog eens te 
wijzen op de geweldige omvang van het Sovjetrussische 
spionage-apparaat. Daarnaast gaf de rubriek een overzicht van 
recente activiteiten van de Oost-Duitse inlichtingendiensten, met 
name in de Bondsrepubliek. Sabotage kwam aan de orde bij de 
behandeling van de verklaringen van de Russische overloper 
Lyalin, volgens wie in geheel het Westen slapende netwerken 
aanwezig waren die op het uur U geactiveerd zouden worden om 
de defensie-inspanningen van de NAVO te saboteren. Over 
subversie of wat daarvoor moest doorgaan schreef het isam een 
bloedstollend verhaal over “hersenspoelingstechnieken” in 
België, waar “de subversieve krachten” zouden pogen “aktuele 
onderwerpen en reële zaken waarmee men in het algemeen 
onvrede heeft uit te buiten, zoals de ontwikkeling van 
schuldgevoelens betreffende de honger en ellende in de wereld. 
Scholieren (...) zijn het voornaamste doelwit van deze 
subversieve propaganda”. Eind 1974 besteedde het isam onder 
de subversienoemer aandacht aan het in november van dat jaar 
in Amsterdam gehouden anti-NAVO-congres, georganiseerd 
door de Bond van Dienstplichtigen, de ‘witte BVD’. De conclusie 
luidde, dat dit congres “de zoveelste aanwijzing [is] van het 
bestaan van tegenstanders die eropuit zijn om niet alleen de 
NAVO te ontkrachten, maar die bovendien beogen de 
krijgsmacht in tijden van spanning en oorlog tot een 
onbruikbaar instrument van de democratie te maken, met 
andere woorden de kans op ‘vijfde colonne’-aktiviteit is dan niet 
uit te sluiten”.  
Uit de door ‘Onkruit’ ontvreemde documenten komt naar voren 
dat de aandachtsgebieden van de LAMID in hoge mate 
 
 
Pagina 65 van 167
