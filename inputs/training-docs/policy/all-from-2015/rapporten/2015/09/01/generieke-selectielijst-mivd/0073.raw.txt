Versie 0.16 ter inzagelegging | Generieke Selectielijst MIVD | maart 2015 
door het hoofd van de minister speelde, is aannemelijk. Vandaar 
dat hij de leiding (het eindvoorstel POSID ging op dit punt niet 
verder dan coördinatie) van dit soort activiteiten bij de 
rechtstreeks aan hem verantwoordelijke HMID legde. De met de 
uitvoering van de CI-activiteiten belaste eenheden (het Bureau 
CI-Operatiën en de CI-detachementen) evenwel werden 
(vooralsnog) niet ingebed in de centrale organisatie, maar 
bleven per krijgsmachtdeel georganiseerd, waardoor deze 
eenheden in een diffuse en naar beide kanten onbevredigende 
situatie hun werk moesten doen. 
Op het andere belangrijke onderdeel van de militaire veiligheid, 
de defensieve beveiliging die vooral bestond uit 
veiligheidsonderzoeken, had de minister aan de voorstellen van 
de Coördinator, c.q. de POSID niets toe te voegen. Ook hij vond 
dat op termijn deze taak volledig gecentraliseerd zou moeten 
worden, maar dat praktische problemen daaraan vooralsnog in 
de weg stonden. Wel was hij van mening dat door uniformering 
van procedures een eerste stap naar centrale uitvoering kon 
worden gezet. 
 
Wat waren nu de specifieke taken die het Besluit toekende aan 
het centrale niveau, dat wil zeggen aan het hoofd van de MID? 
Behalve de hierboven al genoemde veiligheidstaken (op afstand 
leiding geven aan de CI-activiteiten en in de toekomst direct 
leiding geven aan de veiligheidsonderzoeken) waren dat die 
inlichtingentaken die uitgingen boven het niveau van de 
krijgsmachtdelen. In concreto was dat het formuleren van de 
defensie-inlichtingenbehoefte  - de optelsom van de 
inlichtingenbehoeften van respectievelijk de centrale (civiele) 
organisatie, de chef van de defensiestaf (CDS) en de 
bevelhebbers -  en het voorzien in die behoeften voor zover het 
de centrale organisatie (in de praktijk de minister en de 
secretaris-generaal) en de chef van de defensiestaf betrof. 
Daarbij zou het vooral gaan om inlichtingen van militair-politiek, 
strategisch, economisch en wetenschappelijk karakter. Op basis 
van deze inlichtingen, zo was de bedoeling, zou de CDS een 
dreigingsanalyse voor de lange termijn produceren, die 
vervolgens zou dienen als raamwerk voor de dreigingsanalyses 
van de krijgsmachtdelen. Daarnaast zouden op het centrale 
niveau inlichtingen geproduceerd moeten worden ter 
ondersteuning van de beleidsvorming waarbij crisisbeheersing 
als een apart beleidsterrein expliciet werd genoemd. 
 
De mensen en de middelen om de genoemde taken, zowel op 
centraal als op decentraal (krijgsmachtdeel-)niveau, te kunnen 
uitvoeren, aldus het Besluit, waren in feite al aanwezig. Die 
maakten immers al deel uit van de Afdelingen Inlichtingen en 
Veiligheid (AIV’s) van respectievelijk de defensiestaf en de 
staven van de drie bevelhebbers en van de drie militaire 
inlichtingendiensten (voor zover die niet samenvielen met de 
 
 
Pagina 73 van 167
