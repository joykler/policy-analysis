Versie 0.16 ter inzagelegging | Generieke Selectielijst MIVD | maart 2015 
tegemoet te komen. Dit leidde ertoe dat de dienst korte tijd 
(van 1 januari 1971 tot 1 september 1972) onder de nieuwe 
naam Inlichtingendienst Buitenland rechtstreeks onder de 
minister van Defensie ging ressorteren zonder dat dit de 
performance van de dienst positief beïnvloedde. Bij Koninklijk 
Besluit van 3 augustus 1972 werd de IDB weer onder Algemene 
Zaken geplaatst, waarna er jaren van interne reorganisatie 
volgden. In 1977 beschikte de IDB over vier operationele 
(verwervende) afdelingen op respectievelijk maritiem, algemeen 
militair, technisch-wetenschappelijk en politiek-economisch 
gebied. De maritieme afdeling werd in april 1979 samengevoegd 
met de bij de IDB gedetacheerde medewerkers van MARID VII 
tot één operationele eenheid.  
Het lijkt erop dat de MARID op deze wijze redelijk goed 
‘bediend’ werd, ook al omdat in 1977 het voormalige hoofd 
MARID H.W. Rutgers werd benoemd tot plaatsvervangend hoofd 
van de IDB. LAMID en LUID waren aanzienlijk minder tevreden. 
Operationele activiteiten in landen van het Pact van Warschau 
ten behoeve van land- en luchtmacht (zogenaamde 
‘grondwaarnemingen’) kregen een lage prioriteit; de 
gedetacheerde officieren van LAMID en LUID moesten wegens 
‘ruimtegebrek’ per 1 september 1977 vertrekken. De niet-
maritieme militaire rapportage, voor zover gebaseerd op eigen 
operationele activiteiten, “bereikte het nulpunt”. Wel ontvingen 
LAMID en LUID rapporten afkomstig van met de IDB 
samenwerkende buitenlandse diensten. Het is mogelijk dat in 
het LAMID-archief aangetroffen IDB-rapporten over bijvoorbeeld 
“de werking van de gepulsde reactor IBR-1 in Duba (USSR)” 
(1978) , “bundelwapens” (1981) en “stoomgeneratoren voor 
snelle kweekreactoren” (1982) oorspronkelijk van deze 
buitenlandse diensten afkomstig zijn. 
De inwerkingtreding van de Wet op de Inlichtingen- en 
Veiligheidsdiensten (WIV) in 1987 was voor de leiding van de 
IDB en de ‘nieuwe’, onder eenhoofdige leiding geplaatste 
Militaire Inlichtingendienst een gelegenheid om na de nimmer 
tot aller tevredenheid uitgevoerde samenwerkings-
overeenkomsten van 1956, 1960, 1963, 1976 en 1985, 
wederom over te gaan tot het sluiten van een “Algemene 
Samenwerkingsovereenkomst IDB en MID” per 1 september 
1987. De overeenkomst hield in, dat MID-personeel bij de IDB, 
Directie Operaties/Defensie Afdeling, tewerkgesteld zou worden 
conform de IDB-richtlijnen terzake, en dat dit MID-personeel 
zou werken aan de hand van de richtlijnen en aanwijzingen van 
het hoofd van genoemde Defensieafdeling. Het desbetreffende 
MID-personeel zou bij voorkeur ingezet worden om te werken 
met menselijke bronnen die “in een logische relatie staan tot het 
functioneren van het desbetreffende krijgsmachtdeel waaruit zij 
afkomstig zijn”. In de overeenkomst werd verder bepaald dat 
bovendien de krijgsmachtdelen liaison-officieren konden 
aanwijzen. Analyse en evaluatie tenslotte zouden worden 
 
 
Pagina 47 van 167
