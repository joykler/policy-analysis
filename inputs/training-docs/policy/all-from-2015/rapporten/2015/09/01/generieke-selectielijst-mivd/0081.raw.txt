Versie 0.16 ter inzagelegging | Generieke Selectielijst MIVD | maart 2015 
geïnvesteerd in de ontwikkeling van open bronnen. 
 
open bronnen 
De dienst maakt meer dan in het verleden gebruik van Internet 
en van commerciële databanken. Daarnaast beschikt de dienst 
uiteraard over een scala van nationale en internationale 
vaktijdschriften, week- en dagbladen. Op die manier is ook de 
MID deel van een internationale tendens om uitputtend gebruik 
te maken van open bronnen alvorens over te gaan tot de inzet 
van meer heimelijke informatiebronnen, zoals menselijke 
bronnen en verbindingsinlichtingen.  
 
menselijke bronnen 
 
informanten en agenten  
In de structuur van de MID is een Afdeling Operaties 
opgenomen, belast met het rekruteren en begeleiden (‘runnen’) 
van informanten en agenten. De afdeling is ontstaan uit 
samenvoeging van de CI-elementen van voornamelijk de 
voormalige LAMID en LUID. Aanvankelijk beperkte de afdeling 
zich dan ook tot contra-inlichtingenoperaties. Na de opheffing 
van de Inlichtingendienst Buitenland (IDB) per 1 januari 1994 is 
de afdeling een eigen bijdrage gaan leveren aan het dichten van 
het door de IDB achtergelaten ‘gat’. In zijn huidige vorm en met 
zijn huidige taakstelling - humint-operaties op het gebied van 
contra-inlichtingen en inlichtingen - bestaat de afdeling 
operaties sinds medio 1996. 
De afdeling werkt aan de hand van een jaarlijks operatieplan dat 
gebaseerd is op de requirements die in het Defensie 
Inlichtingen- en Veiligheidsbehoeftenplan (DIVB) zijn 
neergelegd. Evaluatie van de operationele inspanningen vindt 
plaats door het maken van een jaarverslag. 
De schriftelijke neerslag van de feitelijke operationele 
werkzaamheden is te vinden in de 
- 0-dossiers: de gegevens met betrekking tot de bron zelf, 
- operatiedossiers: de gegevens over de ontwikkelingen in de 
operatie. 
- informatie-dossiers: het cumulerend totaal van de door de 
bron geleverde informatie. 
Met het oog op de bescherming van bronnen en  modus 
operandi (een in artikel 14 van de WIV vastgelegde verplichting) 
verlaten 0-dossiers en operatiedossiers de afdeling nooit. De 
informatie-rapporten gaan naar de afnemers, in dit geval de 
Afdeling Inlichtingen of in voorkomend geval een van de 
Bureaus Inlichtingen van de krijgsmachtdelen. 
 
militaire attachés 
Vanaf de benoeming van de eerste militaire attachés tijdens de 
Eerste Wereldoorlog vormt de rapportage van deze 
functionarissen - die overigens geen deel uitmaken van de MID - 
 
 
Pagina 81 van 167
