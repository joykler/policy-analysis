IBO Effectieve leerroutes in het funderend onderwijs 
 
22
zitten tegenover het OECD-gemiddelde van 13 procent. De OECD ziet zittenblijven als een 
verschijnsel dat vooral achterstandsgroepen treft en koppelt dit aan een hoge schooluitval en 
23
lagere einddiploma’s. Nederland scoort desondanks goed op kansengelijkheid.  Dat wordt deels 
verklaard door de mogelijkheid om van niveau te switchen en door de plaatsing in het VO op basis 
van zowel een schooladvies als het resultaat van de Centrale Eindtoets PO. Leerlingen die 
instromen in een relatief lage opleiding of afstromen uit de havo of het vwo kunnen via stapelen 
toch nog een hbo of academische opleiding afronden. Dit verschijnsel komt voor in alle lagen van 
de bevolking. 
 
Een aantal Europese landen voert specifiek beleid op het terugdringen van zittenblijven of 
24 
ondersteuning van doubleurs. Frankrijk heeft recent de Onderwijswet gewijzigd, zodanig dat 
zittenblijven alleen als buitengewone optie bestaat. Leerlingen die achterblijven krijgen 
gepersonaliseerd ondersteuning. In Spanje vindt een hervorming plaats in regelgeving en 
richtlijnen die een aantal alternatieven mogelijk maakt om zittenblijven te vermijden. Doel is dat 
scholen meer rekening houden met verschillen in onderwijsbehoeftes en leerproblemen via 
aangepaste instructie, groepering en toetsing. In het VK komt zittenblijven bijna niet voor en zeker 
niet op basis van achterblijvende resultaten. Leerlingen die achterblijven ontvangen 
gedifferentieerd onderwijs en ondersteuning. 
 
Specifiek beleid gericht op versnellen van hoogbegaafde leerlingen komt in Europese landen vrijwel 
 
.25
niet voor. Wel is versnelling vaak mogelijk, als laatste optie als verrijking niet voldoende is.
 
Internationale vergelijkingen kunnen als voorbeeld en inspiratie dienen voor Nederland. Door de 
verschillen in de onderwijssystemen tussen de landen zijn de beleidsmaatregelen echter niet één 
op één te vertalen.  
 
2.4 Knelpunten in de leerroutes 
In deze paragraaf gaan we in op de vier belangrijkste knelpunten in de leerroutes in het primair en 
26
het voortgezet onderwijs: doorkleuteren , zittenblijven, stapelen en  te weinig aandacht voor 
versnellen. Verbeteringen in die knelpunten kunnen vertraging reduceren, de leerroutes efficiënter 
maken of de kwaliteit van de leerroute verhogen. Het CPB schat dat vertraging in de leerroute 
27
Nederland jaarlijks € 500 miljoen kost. Dit is ongeveer 3% van de totale budgettaire grondslag 
van het funderend onderwijs. 
 
2.4.1 Doorkleuteren en zittenblijven in het PO 
 Een zesde van de leerlingen loopt in het PO vertraging op. De overgang naar groep 3 is het 
grootste struikelblok. Ook groepen 3 en 4 kennen veel doublures 
 Kleuterbouwverlenging in het geval van leerachterstanden heeft in de meeste gevallen geen 
positief effect op leerprestaties. 
 Ook voor verlengde kleuterbouw bij sociaal-emotionele achterstand (schoolrijpheid) zijn geen 
langdurig positieve effecten gevonden. Scholen verschillen in de manier waarop ze de 
ontwikkeling van kleuters beoordelen. Sommige scholen hanteren ten onrechte 1 oktober als 
vaste grens in plaats van het maken van een individuele beoordeling. 
 Een langdurig positief effect van zittenblijven is nooit aangetoond. 
 Een heel jaar overdoen is bovendien een bot instrument. 
 
                                                           
22 
OECD, Equity and Quality in education (2012). Cijfers gebaseerd op zelfrapportage van leerlingen. In 
Nederland zijn kleuteronderwijs en lager onderwijs geïntegreerd, waardoor Nederlandse leerlingen verlengd 
kleuteren opgeven als zittenblijven, in tegenstelling tot veel leerlingen in andere landen. 
23
 OECD, Equity and Quality in Education (2012) 
24 
Eurydice, Grade Retention during Compulsory Education in Europe (2011). 
25
 Correspondentie via Eurydice-netwerk. 
26
 Met doorkleuteren wordt zittenblijven in groep 2 bedoeld. Ook in de rest van het rapport worden de termen 
‘doorkleuteren’ en ‘kleuterbouwverlenging’ als synoniem voor zittenblijven in groep 2 gebruikt. 
27
 CPB, Zittenblijven in het primair en voortgezet onderwijs (2015)
