Selectielijst AIVD en voorgangers vanaf 1946 
 
 Het uitvoeren van veiligheidsonderzoeken werd ondergebracht in de afdeling 
Veiligheidsonderzoeken. 
 Een aparte positie nam en neemt het Bureau Nationale Verbindingsbeveiliging (NBV) in. Dat was 
vanuit het Ministerie van Buitenlandse Zaken ondergebracht bij de BVD. 
 
In het laatste kwartaal van 2001 maakte een interne werkgroep een discussienota met betrekking tot 
het idee om, in plaats van de bestaande functies van bewerker, analist, senior-onderzoeker en 
operateur, een brede groepsfunctie Intelligence Officer (GIO) te creëren. De nota voorzag ook in de 
wijze waarop een dergelijke functie in het bestaande functiegebouw kon worden ingebed. Het MT van 
de AIVD nam het voorstel over. Het voorstel voor de GIO bood een oplossing voor een aantal gerezen 
problemen: 
 Flexibiliteit en werkdrukverdeling. De vastomlijnde functieomschrijving werkte flexibiliteit binnen 
het inlichtingenproces tegen. Met de oude functiestructuur kon onvoldoende flexibel op snel 
veranderende omstandigheden worden ingespeeld. Daarnaast sloot het functiegebouw 
onvoldoende aan bij individuele ontwikkelingsmogelijkheden van medewerkers; 
 Onevenwichtig functiegebouw en ontwikkelingsmogelijkheden. Er was geen goed evenwicht tussen 
de functies operateur, analist en bewerker. De doorgroeimogelijkheid voor bewerkers was 
onvoldoende ten opzichte van analisten en operateurs, waardoor bewerkers eerder geneigd waren 
van functie over te stappen of de dienst te verlaten. Hiermee ging waardevolle bewerkerskennis 
verloren waar juist verdieping en specialisatie van deze functie gewenst is; 
 Kwaliteit. De kwaliteit van de huidige medewerkers in het operationele proces werd binnen de 
AIVD niet altijd als adequaat gevoeld. Het gedeelde beeld was dat medewerkers in het 
operationele proces beter functioneren als zij meer kennis hebben uit de praktijk, beter begrijpen 
wat rollen van anderen zijn en welke eisen, beperkingen en mogelijkheden elders in het 
inlichtingenproces van toepassing zijn. 
In 2003 werden de groepsfuncties ingevoerd bij de directies die zich bezighielden met de A- en D-taak. 
Tussen directies werd personeel gerouleerd. Het gebruikelijk moeten worden om een functie voor een 
periode van minimaal drie jaar te vervullen. 
 
In april 2007 startte de AIVD met de herijking van functies. Het doel van de herijking was het bouwen 
van een handzaam en modern functieboek voor de dienst, waarbij recht wordt gedaan aan het 
bijzondere karakter van de dienst. Door het opstellen van het nieuwe functieboek kregen medewerkers 
geen andere functies, wel andere functiebeschrijvingen. 
Alle binnen de dienst voorkomende werkzaamheden werden naar hun feitelijke aard en inhoud 
ondergebracht in een functiestramien en vervolgens per niveau beschreven en gerangschikt. 
Het functiehuis bood daardoor ook zicht op functie(s)(gebieden) die op elkaar aansluiten en 
ontwikkelingsmogelijkheden bieden. 
 
In 2004 deed Commissie Bestuurlijke Evaluatie Algemene Inlichtingen- en Veiligheidsdienst haar 
aanbevelingen. Eén van daarvan was dat “Om alle taken op een verantwoorde en volwaardige manier 
te kunnen uitvoeren is het noodzakelijk de AIVD in kwantiteit en kwaliteit te laten groeien. Vooral ten 
aanzien van de A-taak en de D-taak dient op korte termijn een substantiële uitbreiding gerealiseerd te 
worden. Alleen op die manier kan ook in de toekomst worden voldaan aan gerechtvaardigde 
verwachtingen en kunnen relevante bedreigingen het hoofd worden geboden. De Commissie benadrukt 
dat een kwantitatieve groei van de AIVD gepaard moet gaan met een kwalitatieve ontwikkeling.  
Dit was de opmaat naar een reorganisatie en een groei van de AIVD naar 1495 fte in de periode tot 
2011. 
 
Reorganisatie Koers (2009) 
Koers beoogde een organisatieverandering om de dienst beter te kunnen besturen, efficiënter te 
kunnen werken en slagvaardiger en flexibeler te kunnen opereren. Door het inlichtingenproces als 
centraal werkproces te positioneren moest een heldere samenhang ontstaan tussen alle activiteiten 
van de AIVD. In dat kader werd ook proces- en resultaatsturing ingevoerd. Deze 
organisatieverandering moest de AIVD tevens in staat stellen sneller en beter te reageren op 
(internationale) ontwikkelingen en gebeurtenissen. 
In tijden van snel veranderende en moeilijk grijpbare risico’s en dreigingen moet de dienst tijdig 
nieuwe (potentiële) risico’s voor de nationale veiligheid kunnen onderkennen en zijn aandacht niet 
onnodig lang of diep op bepaalde fenomenen blijven richten. De AIVD ging daarom investeren in onder 
andere trendanalyses, toekomstverkenningen en verkennend onderzoek. Daarnaast in een 
dienstbrede, eenduidige wegings- en prioriteringssystematiek ten behoeve van de (re)allocatie van 
mensen en middelen over de verschillende aandachtsgebieden en onderzoeken. 
 
Pagina 56 van 94
