Versie 0.16 ter inzagelegging | Generieke  Selectielijst MIVD | maart 2015  
 
het ministerie van Defensie doelwit waren van grootschalige 
spionage-aanvallen. De MIVD heeft een aantal van deze 
aanvallen kunnen koppelen aan digitale spionagecampagnes van 
specifieke statelijke actoren. De meest gebruikte 
aanvalsmiddelen zijn spear phishing en watering holes. Deze 
digitale aanvallen op defensienetwerken onderstrepen het 
belang om aandacht te blijven besteden aan de bevordering van 
het beveiligingsbewustzijn van de defensiemedewerkers en de 
accreditatie van de defensienetwerken. Overigens zijn voor 
zover bekend geen van deze aanvallen succesvol geweest.  
 
De MIVD heeft binnen de kaders van de Defensie Cyber 
Strategie in 2014 zijn cyberinlichtingenvermogen verder 
versterkt. Een effectieve verdediging vereist inzicht in zowel de 
technische dreiging als de mogelijkheden en intenties van 
(potentiële) tegenstanders en aanvallers. De MIVD beschikt 
daarom over inlichtingencapaciteiten om deze informatie te 
verwerven, te analyseren en daarover tijdig te rapporteren. 
 
Een onderdeel van deze versterking betreft de oprichting van 
een  gezamenlijke eenheid voor sigint en cyber met de AIVD. 
Deze Joint SIGINT Cyber Unit (JSCU) is in de zomer van 2014 
operationeel geworden. De MIVD heeft geïnvesteerd in zowel 
personeel als materieel om het cyberinlichtingenvermogen uit te 
bouwen. Gezien de toegenomen dreiging in het digitale domein 
en de groeiende vraag naar inlichtingenproducten blijft dit ook 
de komende jaren een belangrijk punt van aandacht voor 
Defensie.  
 
Hoewel technologisch geavanceerde cyber defence oplossingen 
het een tegenstander moeilijk kunnen maken, constateert de 
MIVD dat uitstekend beschermde netwerken of systemen 
desondanks ten prooi kunnen vallen aan spionage aanvallen. 
Internationaal zijn er voorbeelden bekend waarbij er sprake was 
van een soms jarenlange, ongewenste en onopgemerkte 
presentie in een netwerk. Het is daarom van steeds groter 
belang dat –naast het nemen van beveiligingsmaatregelen – 
onderzoek wordt gedaan naar de aanwezigheid van vreemde 
actoren op netwerken.  
 
De hoeveelheid gevoelige informatie die van de netwerken van 
overheden, bedrijven of kennisinstellingen verdwijnt door middel 
van gerichte aanvallen met behulp van gerichte digitale 
spionage, groeit. De netwerken van de Nederlandse defensie-
industrie, het ministerie van Defensie of bondgenoten, worden 
op dagelijkse basis gescand en aangevallen. Voor een effectieve 
verdediging zijn voortdurende investeringen in digitale veiligheid 
en het veiligheidsbewustzijn van het personeel nodig.  
 
De MIVD investeert samen met nationale en internationale 
 
 
Pagina 114 van 167
