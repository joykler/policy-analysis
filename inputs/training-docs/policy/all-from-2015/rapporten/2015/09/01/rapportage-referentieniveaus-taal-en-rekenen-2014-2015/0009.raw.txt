Rapportage referentieniveaus taal en rekenen 2014-2015 | Invoering centrale toetsing en examinering referentieniveaus 
Nederlandse taal en rekenen mbo, vo en po, en Engels voor mbo-4    
September 2015  
Studenten die een entreeopleiding volgen, mogen het 2F-examen afleggen, maar dat 
gebeurt nog zeer weinig. Omdat de aantallen voor de entreeopleiding zeer klein zijn, 
wordt in het vervolg van deze rapportage niet meer over de entreeopleiding 
gerapporteerd. 
 
In tabel 1.2 worden de percentages voldoendes en de toegekende cijfers 
gepresenteerd. Voor mbo-4 zijn dit de cijfers zoals die afgelopen jaar zijn toegekend, 
dat wil zeggen: nog niet conform de referentiecesuur (zie paragraaf 1.2).  
 
Tabel 1.2  
Procentuele cijferverdeling naar opleiding voor het centraal examen Nederlandse taal voor het 
hele studiejaar 2014-2015. 
 
 mbo-2 mbo-3 mbo-4 
Percentage cijfer 1-4 19% 7% 8% 
Percentage cijfer 5 17% 8% 21% 
Percentage cijfer 6 en hoger 64% 85% 72% 
 
In tabel 1.3 worden de percentages voldoende weergegeven volgens de cesuur van 
2014-2105 en de percentages voldoende zoals die geweest zouden zijn als de 
referentiecesuur was gehanteerd. Zoals in de inleiding is aangegeven, is in het 
studiejaar 2014-2015 voor Nederlandse taal 3F (mbo-4) nog niet de referentiecesuur 
gehanteerd, maar een cesuur die enkele scorepunten lager lag op de 
vaardigheidsschaal.  
 
Tabel 1.3  
Percentage voldoende volgens gehanteerde cesuur en referentiecesuur. 
 
3F (mbo-4) nov jan mrt mei 
gerapporteerde cesuur 75% 72% 65% 64% 
2014-2015 
referentiecesuur 65% 63% 56% 56% 
 
Uit tabel 1.3 blijkt dat het voldoendepercentage bijna 10% vermindert door de 
referentiecesuur.  
 
Voor Nederlandse taal is het resultaat van het centrale examen nog niet het eindcijfer. 
In het centraal examen worden de vaardigheden lezen en luisteren getoetst; voor de 
overige vaardigheden (spreken, gesprekken voeren en schrijven) worden 
instellingsexamens afgenomen. Het eindcijfer Nederlandse taal is het gemiddelde van 
het cijfer voor het centraal examen en het cijfer voor het instellingsexamen. Dat 
betekent dat een onvoldoende voor een centraal examen Nederlandse taal nog niet wil 
zeggen dat de student ook een onvoldoende heeft als eindcijfer voor het 
examenonderdeel Nederlandse taal.   
 
 pagina 9 van 48
