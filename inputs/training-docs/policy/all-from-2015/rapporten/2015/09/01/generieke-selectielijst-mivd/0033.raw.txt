Versie 0.16 ter inzagelegging | Generieke Selectielijst MIVD | maart 2015 
Nederlandse NAVO-lidmaatschap maar van onderlinge 
competentiegeschillen in de civiele sfeer, in casu rond de 
Centrale Veiligheidsdienst. Deze dienst ressorteerde evenals de 
Buitenlandse Inlichtingendienst onder de minister-president en 
was voor een groot deel afhankelijk van de medewerking van de 
plaatselijke politie die toen nog bestond uit de onder Justitie 
ressorterende Rijkspolitie en de onder Binnenlandse Zaken 
ressorterende Gemeentepolitie. Justitie wenste op het gebied 
van de binnenlandse veiligheid een terugkeer naar de 
vooroorlogse situatie waarin dit departement langs de lijn van 
de procureurs-generaal een stevige greep had gehad op GS 
IIIB/CI. Hiertegen verzette zich niet alleen het hoofd van de 
CVD, Einthoven, maar ook minister-president Beel. Medio 1948 
installeerde laatstgenoemde een ambtelijke commissie onder 
leiding van de secretaris-generaal van Binnenlandse Zaken, M.J. 
Prinsen, die vooral de taakafbakening tussen CVD en politie 
moest bezien, maar ook overigens taak en plaats van de 
verschillende inlichtingen- en veiligheidsdiensten onder de loep 
diende te nemen. Behalve uit Prinsen bestond de commissie uit 
diens collega van Justitie J.C. Tenkink en uit de chefs van de 
marinestaf en de generale staf respectievelijk E.J. van Holthe en 
H.J. Kruls. 
In januari 1949 bood Prinsen aan minister-president Drees het 
eindrapport van zijn commissie aan. Het stelde vast dat 
uiteenlopende belangen hadden geleid tot het ontstaan van 
verschillende inlichtingen- en veiligheidsdiensten die, zo meende 
de commissie, ieder hun eigen reden van bestaan hadden. Het 
rapport noemde in dit verband de Buitenlandse 
Inlichtingendienst, de Centrale Veiligheidsdienst, de Marine 
Inlichtingendienst en de Militaire Inlichtingendienst. Om de 
samenwerking tussen de diensten te verbeteren beval het 
rapport aan een coördinatiecommissie in het leven te roepen.  
 
 
Het Koninklijk Besluit van 8 augustus 1949 
 
Het op basis van de aanbevelingen van de commissie-Prinsen 
geformuleerde Koninklijk Besluit van 8 augustus 1949 bevatte 
een regeling voor wat men de Nederlandse intelligence 
community zou kunnen noemen. Van elk van de diensten werd 
vastgesteld onder welk ministerie hij viel en wat zijn taken en 
verantwoordelijkheden waren. De Buitenlandse 
Inlichtingendienst bleef onder Algemene Zaken, onder 
Binnenlandse Zaken kwam de CVD, vanaf nu Binnenlandse 
Veiligheidsdienst geheten, onder de minister van Marine de 
MARID en onder de minister van Oorlog de Militaire 
Inlichtingendienst (MID). Aparte paragrafen regelden de 
verhouding van het Openbaar Ministerie en de politie tot de 
inlichtingen- en veiligheidsdiensten, alsmede de taak en 
werkwijze van de Commissie van Coördinatie. Deze commissie, 
 
 
Pagina 33 van 167
