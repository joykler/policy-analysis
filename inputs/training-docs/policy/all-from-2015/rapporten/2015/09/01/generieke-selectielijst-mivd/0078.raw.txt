Versie 0.16 ter inzagelegging | Generieke  Selectielijst MIVD | maart 2015  
 
tot 849. Rekening houdend met het resultaat van de opgelegde 
afslankingsoperatie raamde de Memorie van Toelichting op de 
Defensiebegroting voor 1998 de sterkte van de MID voor dat 
jaar op 790 personeelsleden. 
 
Taak, organisatie en werkwijze van de MID 
Uitgangspunt voor de taak, organisatie en werkwijze van de MID 
is de Wet op de Inlichtingen- en Veiligheidsdiensten (WIV) zoals 
die per 1 februari 1988 is werking is getreden. Ten aanzien van 
de MID bepaalt artikel 9 van de wet: 
1.  Er is een Militaire Inlichtingendienst 
2.  Deze heeft tot taak: 
– Het verzamelen van gegevens omtrent het potentieel en de 
strijdkrachten van andere mogendheden, welke nodig zijn voor 
een juiste opbouw en een doeltreffende gebruik van de 
krijgsmacht; 
– Het verrichten van veiligheidsonderzoeken ter zake van de 
vervulling van vertrouwensfuncties, dan wel van functies in het 
bedrijfsleven, welke naar het oordeel van Onze terzake 
verantwoordelijke Ministers de mogelijkheid bieden de veiligheid 
of andere gewichtige belangen van de Staat te schaden; 
– Het verzamelen van gegevens welke nodig zijn voor het 
treffen van maatregelen: 
  1e. Ter voorkoming van activiteiten die ten doel hebben de 
veiligheid of de paraatheid van de krijgsmacht te schaden;  
  2e. Ter beveiliging van gegevens betreffende de krijgsmacht 
waarvan de geheimhouding is geboden; 
  3e. Ter bevordering van een juist verloop van mobilisatie en 
concentratie der strijdkrachten. 
 
Als voorlopig eindpunt in het beschreven bijna continuproces 
van reorganisatie sinds de inwerkingtreding van de WIV, keurde 
in april 1996 de secretaris-generaal van Defensie een 
overkoepelend plan goed voor de nieuwe organisatie van de 
MID. In de loop van 1996 werden de op dit plan gebaseerde 
deelplannen gerealiseerd, waarna de organisatie er als volgt 
kwam uit te zien. 
Het hoofd van de MID (HMID), een actief dienend opper- dan 
wel vlagofficier, ressorteerde aanvankelijk onder de chef van de 
defensiestaf, sinds het begin van de jaren negentig evenwel 
rechtstreeks onder de secretaris-generaal. Als HMID is hij 
krachtens de wet op de inlichtingen- en veiligheidsdiensten 
verantwoording schuldig aan de minister van Defensie. Hij is 
belast met de algemene leiding van de dienst. Hij is voorzitter 
van het directieberaad (DB) van de MID dat eenmaal per twee 
weken wordt gehouden en waaraan verder deelnemen het 
plaatsvervangend hoofd en de afdelingshoofden. Hij zit ook de 
vergaderingen voor met de Bijzondere Medezeggenschaps-
commissie (BMC) die eenmaal per zes à acht weken bijeenkomt. 
HMID vertegenwoordigt de dienst naar buiten, zowel binnen als 
 
 
Pagina 78 van 167
