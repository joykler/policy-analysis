Versie 0.16 ter inzagelegging | Generieke Selectielijst MIVD | maart 2015 
van de PPR toonden zich allerminst overtuigd en stelden de 
vraag wat dan wel precies de “specifieke behoeften van de 
krijgsmachtdelen” mochten zijn. 
Met name op die laatste vraag ging de minister uitgebreid in, 
daarbij zijn zwaarste geschut, het belang van de samenwerking 
in NAVO-verband, in stelling brengend. Het feit dat elk 
krijgsmachtdeel zijn eigen plaats en functie heeft binnen de 
commandostructuur van de NAVO, aldus de minister, staat 
integratie in de weg en rechtvaardigt een afzonderlijke 
inlichtingendienst per krijgsmachtdeel. Onder handhaving van 
dit voor hem belangrijkste punt was de minister overigens wel 
bereid de Kamer op onderdelen tegemoet te komen. Zo stelde 
hij een verbetering van de coördinatie op het gebied van 
veiligheid en contra-inlichtingen in het vooruitzicht - een gebaar 
dat mogelijk was ingegeven door de publieke commotie na het 
bekend worden van contra-inlichtingenactiviteiten van de LAMID 
in onder meer de vredesbeweging (het zogeheten Fatima-
dossier). Tenslotte deed de minister de toezegging, dat hij zou 
laten onderzoeken hoe de militaire inlichtingendiensten 
doelmatiger georganiseerd zouden kunnen worden.  
Het mocht niet baten. De Tweede Kamer wenste in plaats van 
drie afzonderlijke diensten één militaire inlichtingendienst. Bij de 
mondelinge behandeling diende P. Stoffelen, lid van de PvdA-
fractie, een amendement in van die strekking, met steun in de 
rug van de woordvoerders van CDA, D’66, PPR en nu ook VVD, 
die geen van allen overtuigd waren door de argumenten van de 
minister, en dat ook zeiden. 
 
Tegen een zo expliciete en breed gedragen wens van de Tweede 
Kamer wilde de minister zich niet langer verzetten. Hij deelde de 
Kamer mee, dat hij zich nog eens had beraden en tot de 
conclusie was gekomen, dat “vergaande coördinatie niet zoveel 
verschilt van totale integratie”. Alles overwegende nam hij nu 
het standpunt in, dat het inderdaad wenselijk zou zijn de drie 
diensten te integreren. Hij beloofde de Kamer, de 
totstandkoming van zo’n geïntegreerde militaire inlichtingen-
dienst te zullen bevorderen, daarbij de bereidheid uitsprekend 
het amendement-Stoffelen over te nemen. Als om aan te geven 
dat het hem ernst was, deelde hij de Kamer tenslotte mee, dat 
hij een recent binnen Defensie ingestelde projectgroep opdracht 
had gegeven, zich in haar werk te richten op integratie van de 
drie diensten, en niet langer slechts op samenwerking en 
coördinatie zoals oorspronkelijk de bedoeling was geweest.  
 
Begin december 1985 aanvaardde de Tweede Kamer het 
amendement-Stoffelen, waarna op 10 december van dat jaar bij 
de eindstemming de Wet op de Inlichtingen- en 
Veiligheidsdiensten werd aangenomen. Daarna duurde het nog 
twee jaar voor het wetsontwerp ook de Eerste Kamer passeerde 
na een overigens niet zeer enerverend debat, maar waarin de 
 
 
Pagina 69 van 167
