Versie 0.16 ter inzagelegging | Generieke  Selectielijst MIVD | maart 2015  
 
jaren vijftig aanleiding tot verwarring en competentiestrijd. Zijn 
voorstellen om veiligheid en verbindingsinlichtingen af te stoten 
werden niet gehonoreerd; zoals hierboven al aangegeven was 
veiligheid juist een van de eerste aandachtsgebieden van de 
naoorlogse generale staf.  
 
Onder het Militair Gezag, dat evenals het hoofdkwartier van de 
generale staf werd geleid door de luitenant-generaal H.J. Kruls, 
was het Bureau Nationale Veiligheid (BNV) de centrale 
veiligheidsinstantie. Ook de screening op politieke 
betrouwbaarheid van de naar Nederlands-Indië uit te zenden 
militairen geschiedde door het BNV. De afdeling die met die taak 
was belast functioneerde in feite als militaire veiligheidsdienst 
en stond onder leiding van een militair, de majoor P.M.H. 
Tielens. Vandaar dat zolang het Militair Gezag bestond - tot 4 
maart 1946 - de generale staf geen afdeling veiligheid kende, 
maar alleen een Afdeling III Inlichtingen onder leiding van 
majoor P. Forbes Wels.  
Het einde van de Militair Gezagsperiode betekende dat Kruls zich 
nu geheel aan zijn taken van chef van de generale staf (CGS) 
kon wijden, waaronder het inrichten van zijn hoofdkwartier. 
Onder de CGS kwam een aantal hoofdafdelingen te ressorteren 
(operaties, organisatie, luchtverdediging, etc.) waarvan de 
Hoofdafdeling III Inlichtingsdienst er één was.  
Waar de andere hoofdafdelingen werden geleid door een 
luitenant-kolonel, bleef de functie van hoofd van ‘Hoofdafdeeling 
III Inlichtingsdienst’ voorlopig vacant. De hoofdafdeling bestond 
uit twee afdelingen; de Afdeling A Buitenland, onder leiding van 
de al genoemde Forbes Wels en de Afdeling B Binnenland geleid 
door de uit het BNV overgestapte Tielens. Pas begin 1948 werd 
laatstgenoemde hoofd van de gehele hoofdafdeling die inmiddels 
werd aangeduid als “Sectie G3 Inlichtingen” 
De Hoofdafdeling III, c.q. Sectie G3, was tevens Militaire 
Inlichtingendienst, maar in strikte zin was er sprake van een 
staforgaan zonder eigen acquisitie-middelen. De afdeling B 
leunde voor haar veiligheidsonderzoeken sterk op de Centrale 
Veiligheidsdienst en/of de inlichtingendiensten van de politie; de 
afdeling A was aangewezen op open bronnen en de inlichtingen 
die militaire attachés konden aandragen. Voor geheime militaire 
inlichtingen uit het buitenland maakte deze afdeling deel uit van 
een  ingewikkelde driehoeksrelatie met de Buitenlandse 
Inlichtingendienst en een afdeling van de generale staf die 
aanvankelijk weliswaar III C heette, maar geen deel uitmaakte 
van de ‘Hoofdafdeeling III Inlichtingsdienst’, noch later als G3C 
tot de Sectie G3 Inlichtingen behoorde. 
De gewrongen constructie was het gevolg van het feit dat twee 
hoofden van diensten zich de  erfopvolgers achtten van het 
Londense Bureau Inlichtingen, met name waar het ging om de 
bevoegdheid agenten naar het buitenland te zenden. C.L.W. 
Fock was plaatsvervangend hoofd van BI geweest en sinds 16 
 
 
Pagina 20 van 167
