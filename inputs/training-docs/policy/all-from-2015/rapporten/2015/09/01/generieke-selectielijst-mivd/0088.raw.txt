Versie 0.16 ter inzagelegging | Generieke  Selectielijst MIVD | maart 2015  
 
ressort Inlichtingen - relaties op bilaterale basis met 
overeenkomstige diensten, zowel binnen als buiten NAVO-
verband. Voor een overzicht van de niet-NAVO-landen waarmee 
de MID relaties onderhoudt. 
 
verbindingsinlichtingen   
De door de afdeling Verbindingsinlichtingen (AVI) verworven 
gegevens zijn in de eerste plaats van belang voor het ressort 
Inlichtingen. Niettemin kan het voorkomen dat voor het ressort 
Veiligheid relevante gegevens op deze wijze verkregen worden.  
 
rapportage en distributie  
Duidelijk zal zijn dat een groot deel van de door het ressort 
Veiligheid geproduceerde rapportage bestaat uit veiligheids-
onderzoeken en verklaringen van geen bezwaar. Zoals gezegd 
worden jaarlijks duizenden van dit soort onderzoeken ingesteld. 
Daarenboven worden clearences afgegeven ten behoeve van 
functionarissen die met gerubriceerd NAVO-materiaal moeten 
werken. 
Op het gebied van de materiële beveiliging worden instructies 
geproduceerd en wordt gerapporteerd over gehouden 
veiligheidsinspecties.  
Het Bureau Contra-Inlichtingen brengt verslagen uit van 
onderzoeken naar incidenten en ‘verdachte gevallen’, 
bijvoorbeeld op spionagegebied. Het stelt ook dreigings-
appreciaties op, met name waar het gebieden betreft waar 
Nederlandse troepen worden ingezet. Een regelmatige vorm van 
rapportage is het Counter Intelligence Summary (CINTSUM) dat 
eenmaal per veertien dagen wordt geproduceerd. Het geeft een 
algemeen overzicht van ontwikkelingen “waarvan het 
vermoeden bestaat dat zij de veiligheid en de paraatheid van de 
krijgsmacht zouden kunnen bedreigen”. Het bevat daarbij een 
aantal in NAVO-verband gestandaardiseerde 
dreigingsindicatoren. Tenslotte bevat een CINTSUM een 
overzicht van incidenten, zoals antimilitaristische acties en 
spionageactiviteiten. 
Dat er ten behoeve van de MID-leiding verslagen worden 
gemaakt van de besprekingen met nationale en internationale 
partnerdiensten is vanzelfsprekend.  
Planning en voortgang/evaluatie van de activiteiten van het 
ressort Veiligheid vinden hun neerslag in het Jaarplan 
respectievelijk Jaarverslag. 
 
2.2.4 Op weg naar 2000 
 
Al eerder is opgemerkt dat de integratie van de oorspronkelijke 
drie militaire inlichtingendiensten tot één MID een taai proces is. 
De voornaamste reden voor de trage gang van zaken lijkt te zijn 
gelegen in de omstandigheid dat de bevelhebbers van de 
krijgsmachtdelen ongaarne afstand deden van de zeggenschap 
 
 
Pagina 88 van 167
