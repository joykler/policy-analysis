Versie 0.16 ter inzagelegging | Generieke  Selectielijst MIVD | maart 2015  
 
hieronder) deel uit van de RIV, en zo nodig de secretarissen-
generaal van de betrokken ministeries. Een belangrijke rol bij de 
voorbereiding van het overleg in de RIV is weggelegd voor de 
coördinator van de inlichtingen- en veiligheidsdiensten. Het 
Comité Verenigde Inlichtingendiensten Nederland en het 
Gezamenlijk Comité Terrorismebestrijding zijn voorportalen van 
de raad. 
 
De voorbereiding van het overleg in de RIV vindt, zoals 
aangegeven, deels plaats in het Comité Verenigde 
Inlichtingendiensten Nederland (CVIN). Dit comité geldt als 
ambtelijk voorportaal van de RIV. In het CVIN dat wordt 
voorgezeten door de coördinator van de inlichtingen- en 
veiligheidsdiensten (de secretaris-generaal van AZ), hebben 
zitting de directeur MIVD, de directeur-generaal AIVD, de 
Nationaal Coordinator Terrorismebestrijding en Veiligheid 
(NCTV) en vertegenwoordigers van de ministeries van Defensie, 
Binnenlandse Zaken en Koninkrijksrelaties, Buitenlandse Zaken. 
Ook andere ministeries kunnen, als het hun belangen betreft, 
voor het overleg worden uitgenodigd.  
 
De Tweede Kamer oefent parlementaire controle uit op het werk 
van de MIVD, o.a. via de Vaste Kamercommissie voor Defensie. 
Als de agenda geheime (d.w.z. niet-openbare) aangelegenheden 
betreft, wordt vertrouwelijk overlegd met de Commissie voor de 
Inlichtingen- en Veiligheidsdiensten (CIVD). Deze commissie 
bestaat uit de fractievoorzitters van de grootste politieke 
partijen. De commissie vergadert enkele keren per jaar met de 
ministers van Defensie,  Binnenlandse Zaken en 
Koninkrijksrelaties en Veiligheid & Justitie. Daarbij zijn ook de 
directeur MIVD, de directeur-generaal AIVD en de NCTV 
aanwezig. De commissie brengt over haar werkzaamheden 
verslag uit aan de Tweede Kamer. Dit schriftelijk verslag is 
openbaar. 
 
Voor het toezicht op de rechtmatigheid van handelen van de 
diensten voorziet de Wiv 2002 in de instelling van een 
onafhankelijke commissie van toezicht. Deze commissie bestaat 
uit drie leden die bij Koninklijk Besluit worden benoemd. De 
Commissie van Toezicht betreffende de inlichtingen- en 
veiligheidsdiensten wordt belast met het toezicht (achteraf) op 
de rechtmatige uitvoering door de diensten van de bepalingen 
van de Wiv 2002 en de Wet veiligheidsonderzoeken (Wvo). De 
commissie kan gevraagd en ongevraagd de betrokken ministers 
inlichten en adviseren over haar bevindingen. Klachten over 
gedragingen van de inlichtingen- en veiligheidsdiensten worden 
door de Nationale Ombudsman behandeld. Wel zal de commissie 
van toezicht optreden als onafhankelijk extern adviseur van de 
betrokken ministers bij de behandeling en beoordeling van 
tegen de inlichtingen- en veiligheidsdiensten ingebrachte 
 
 
Pagina 98 van 167
