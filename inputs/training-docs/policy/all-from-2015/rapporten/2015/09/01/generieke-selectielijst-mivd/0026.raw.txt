Versie 0.16 ter inzagelegging | Generieke  Selectielijst MIVD | maart 2015  
 
uitvoerende taken had maar was belast met “het ontwerpen van 
plannen” voor enerzijds enkele specifieke opleidingen, 
anderzijds het organisatorisch vormgeven van twee speciale 
taken. Een van die speciale taken vloeide voort uit het feit dat 
de chef van de generale staf in oorlogstijd met het Militair Gezag 
zou worden belast. In laatstgenoemde hoedanigheid viel de 
censuur onder zijn verantwoordelijkheid, reden waarom plannen 
voor de opzet en werkwijze van zo’n censuurdienst klaar 
moesten liggen ‘voor het geval dat’. De andere nog op te richten 
organisatie betrof “de radio luister- en peildienst” die op grond 
van interceptie, (eventueel) decodering en interpretatie van 
radiosignalen van de potentiële tegenstander diens sterkte en 
dislocaties zou moeten vaststellen. 
De opleidingen waarin kennelijk nog niet was voorzien waren 
bedoeld voor personeel “belast met een taak bij de inlichtingen- 
en veiligheidsdienst bij de onderdelen”, de klassieke 
inlichtingen- en veiligheidstaken op de verschillende niveaus in 
de Koninklijke Landmacht. Daarnaast was er behoefte aan 
“personeel voor het verhoren van krijgsgevangenen”, op zichzelf 
al een aparte vaardigheid, waarbij met het inzetten van de 
Koude Oorlog nog de eis van specifieke talenkennis kwam. Bij 
een gewapende confrontatie zou de Nederlandse krijgsmacht 
immers naar alle waarschijnlijkheid niet alleen met (Oost-
)Duitsers maar ook met Russen te maken krijgen. Tenslotte zou 
er ook personeel opgeleid moeten worden ten behoeve van de al 
genoemde “radio luister- en peildienst”.  
De verschillende opleidingen vonden uiteindelijk hun plaats in de 
School Militaire Inlichtingendienst (SMID) die bij Koninklijk 
Besluit van 1 oktober 1951 werd opgericht. De peil- en 
interceptiedienst van de KL kreeg vorm in de tweede helft van 
de jaren veertig, de censuurdienst pas in 1960. Beide 
laatstgenoemde organisaties komen nog aan de orde. 
 
Aan het eind van de jaren veertig hadden de Koninklijke Marine 
en de Koninklijke Landmacht de organisatie van hun respectieve 
inlichtingen- en veiligheidstaken min of meer definitief vorm 
gegeven - toegesneden op de specifieke behoeften van de 
desbetreffende krijgsmachtdelen en vooral: los van elkaar. Dat 
laatste stond er overigens niet in de weg dat er grote 
overeenkomsten waren, met name waar het ging om de 
inlichtingenmiddelen. Op het gebied van de veiligheid waren de 
verschillen tussen marine en landmacht vooral gelegen in de 
omvang van de veiligheidstaak.  
 
 
Veiligheid (MARID III en G2B) 
 
Op het gebied van de materiële beveiliging zullen die verschillen 
niet zo groot zijn geweest, op het gebied van de personele 
beveiliging was dat des te meer het geval. Dat had te maken 
 
 
Pagina 26 van 167
