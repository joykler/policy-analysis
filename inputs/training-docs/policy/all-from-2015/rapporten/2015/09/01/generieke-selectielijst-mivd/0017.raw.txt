Versie 0.16 ter inzagelegging | Generieke Selectielijst MIVD | maart 2015 
(...) - het eigenlijke intelligentiewerk” en anderzijds het 
beveiligingswerk, dat in grote trekken neerkwam op “het 
voorkomen, dat de vijand of mogelijke vijand gegevens over de 
Koninklijke Marine verkrijgt en het voorkomen van vijandelijke 
infiltratie”.  
De minister werkte de beide taakonderdelen vervolgens nader 
uit. De gegevens die in het kader van het “eigenlijke 
intelligentiewerk” verzameld, verwerkt en gedistribueerd 
moesten worden dienden betrekking te hebben op de eigen 
eenheden, die van de (waarschijnlijke) bondgenoten en - 
althans in de tekst van de regeling - pas in de derde plaats op 
die van de vermoedelijke vijand(en). Tenslotte moest de dienst 
militair-geografische inlichtingen verzamelen over de gebieden 
waar de Koninklijke Marine eventueel zou moeten optreden. Het 
geheel van deze gegevens heette in de regeling “statische 
intelligentie” - in de hedendaagse terminologie basic 
intelligence. Daarnaast diende aandacht besteed te worden aan 
“dynamische intelligentie” (current intelligence), gegevens die 
vaak en snel veranderen, zoals dislocatie van eenheden en 
gegevens omtrent lopende operaties, maar ook eventuele 
“plannen van oproerige extremisten”. Bij dit laatste zal de 
minister eerder aan de “extremisten” in Nederlands-Indië 
hebben gedacht dan aan bijvoorbeeld de CPN in Nederland zelf. 
Aandacht voor onder meer deze politieke organisatie paste beter 
dan in de inlichtingentaak in de beveiligingstaak van de Marine 
Intelligentie Dienst. Tot laatstgenoemde taak behoorde de 
“controle op binnenlandse politieke agitatie gericht op afbraak 
van discipline” en de “controle op ontevreden elementen en 
slechte of ontevreden stemmingen onder het Marinepersoneel” -  
formuleringen waarin een verre echo is te horen van de schrik 
en bezorgdheid die de muiterij op de “Zeven Provinciën” bijna 
een kwart eeuw tevoren had veroorzaakt. Tegelijkertijd werden 
de met dit taakonderdeel belaste officieren gewaarschuwd zich 
niet te laten misbruiken “om gekanker langs onofficieelen weg 
ten departemente te brengen”.  
De beveiligingstaak strekte zich verder uit tot de materiële 
beveiliging van documenten, schepen, terreinen en gebouwen 
en tot wat in hedendaagse termen contra-inlichtingen (CI) zou 
heten, het “verweer tegen werk van buitenlandsche agenten en 
spionnen” alsmede het “verweer tegen vijfde colonnewerk en 
sabotage”. 
 
Na op deze manier de inhoud van de inlichtingen- en 
veiligheidstaken nader te hebben gepreciseerd gaf de regeling 
de grenzen van die taken aan. Slechts de “levende intelligentie” 
regardeerde de Marine Intelligentie Dienst; verouderde en 
achterhaalde gegevens moesten worden doorgegeven aan de 
“historische sectie der K.M.”. Het coderen, verzenden, decoderen 
en distribueren van interne berichten was de 
verantwoordelijkheid van de verbindingsdienst, zoals het 
 
 
Pagina 17 van 167
