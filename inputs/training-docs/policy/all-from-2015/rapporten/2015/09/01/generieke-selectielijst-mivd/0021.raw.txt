Versie 0.16 ter inzagelegging | Generieke Selectielijst MIVD | maart 2015 
februari 1946 hoofd van de op die datum opgerichte 
Buitenlandse Inlichtingendienst. J.M. Somer was als hoofd van 
het Bureau Inlichtingen Focks chef geweest en was in mei 1946 
benoemd als hoofd van het Afwikkelingsbureau BI, een façade 
waarachter hij in opdracht van Kruls werkte aan de realisering 
van zijn plannen voor een geheime militaire inlichtingendienst, 
gecombineerd met de voorbereiding van een staybehind -
organisatie. In de organisatie van de generale staf was Somers 
eenheid opgenomen onder de aanduiding Hoofdafdeling IIIC 
waarmee tevens was duidelijk gemaakt dat Somer niet onder de 
‘Hoofdafdeeling III Inlichtingsdienst’ ressorteerde, maar daaraan 
nevengeschikt was. 
 
 
Hoofdafdeling IIIC 
 
Het feit dat de Buitenlandse Inlichtingendienst onder de 
minister-president ressorteerde en Somers ultra-geheime 
organisatie onder de chef van de generale staf (niet onder de 
minister van Oorlog) heeft er waarschijnlijk toe bijgedragen dat 
beide organisaties aanvankelijk niet of nauwelijks van elkaars 
feitelijke activiteiten en plannen op de hoogte waren. In elk 
geval stelde Somer zijn voormalige ondergeschikte pas eind 
maart 1948 op de hoogte van het feit dat hij (Somer) per  
1 april daaraanvolgend was benoemd tot hoofd van de dienst die 
per gelijke datum Sectie G7 zou heten. Tegelijkertijd deelde 
Somer aan Fock mee, dat de taak van de Sectie G7 onder meer 
zou liggen op het gebied van het inwinnen van militaire 
inlichtingen in het buitenland, en dat de sectie krachtens 
instructie van de chef van de generale staf de bevoegdheid 
bezat agenten naar het buitenland te zenden.  
Met name dit laatste was tegen het zere been van Fock, wiens 
BID immers bij zijn instellingsbeschikking  “met uitsluiting van 
andere diensten” de taak had gekregen inlichtingen in het 
buitenland in te winnen. Hoewel Fock sinds 1 januari 1948  niet 
lager hoofd van de BID was, tikte hij zijn voormalige chef op de 
vingers. Hij wees erop dat alleen de BID de bevoegdheid bezat 
in het buitenland inlichtingen in te winnen en dat G7 alleen 
bevoegdheden had in het kader van de staybehind-
voorbereidingen. 
Focks interventie had als resultaat een compromis: de ‘afdeling I 
Operatie’ van G7 zou gaan optreden als militaire afdeling van de 
BID. Door deze constructie bleef  het BID-monopolie overeind 
en kon G7 buitenlandse militaire inlichtingen verzamelen. 
Aanvankelijk kwam dat neer op het sorteren van informatie van 
militaire aard uit de door de BID binnengebrachte berichten en 
het doorgeven daarvan aan de desbetreffende militaire diensten 
G3 en eventueel MARID. Met de komst in 1950 van L.E. Larive 
als hoofd van de afdeling VII van de Sectie Algemene Zaken 
(SAZ) van de generale staf (de benaming voor G7 sinds medio 
 
 
Pagina 21 van 167
