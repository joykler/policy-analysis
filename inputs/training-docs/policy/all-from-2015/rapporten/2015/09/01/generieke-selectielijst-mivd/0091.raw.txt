Versie 0.16 ter inzagelegging | Generieke Selectielijst MIVD | maart 2015 
geweest over de vraag welke minister de politieke 
verantwoordelijkheid had te dragen voor de militaire 
inlichtingendienst(en). Vanaf de oprichting van GS III waren dat 
als vanzelfsprekend de minister van Oorlog, respectievelijk van 
Defensie, van Oorlog en Marine en tenslotte vanaf 1959 
wederom de minister van Defensie. De proliferatie van militaire 
inlichtingendiensten na de Tweede Wereldoorlog en de 
ontwikkeling van die diensten in een bepaalde periode tot 
bevelhebbersdiensten doet daaraan niet af.  
 
Hoewel al in 1952 de Tweede Kamer een Vaste Commissie voor 
de Binnenlandse Veiligheidsdienst instelde, was het pas op 22 
september 1966 dat de scope van deze commissie werd 
verbreed en de naam werd veranderd in Vaste Commissie voor 
de Inlichtingen- en Veiligheidsdiensten. In de loop van de tijd is 
deze commissie ook aan de handel en wandel van de militaire 
diensten aandacht gaan besteden, zoals bij het onderzoek naar 
de Nederlandse militaire missie in Suriname. Daarover 
discussieerde de Vaste Commissie vervolgens met de Kamer. 
Overigens kwamen zaken als organisatie en werkwijze van de 
militaire diensten ook zonder tussenkomst van de Vaste 
Commissie in de Tweede Kamer aan de orde, zoals bleek uit de 
behandeling van het ontwerp van Wet op de Inlichtingen- en 
Veiligheidsdiensten en uit het meer recente debat over de 
archieven van de MID en zijn rechtsvoorgangers.  
 
Vermelding verdient tenslotte dat het (nieuwe ontwerp van) Wet 
op de Inlichtingen- en Veiligheidsdiensten uit 2002 voorziet in 
de instelling van een commissie van toezicht betreffende de 
inlichtingen- en veiligheidsdiensten, die belast zal worden met 
het toezicht op de rechtmatigheid van het handelen van de 
diensten. Bij inwerkingtreding van de wet zijn dat de  Algemene 
Inlichtingen- en Veiligheidsdienst (AIVD), respectievelijk de 
Militaire Inlichtingen- en Veiligheidsdienst (MIVD), tot dat 
moment de BVD en MID. 
 
2.2.5 De Militaire Inlichtingen- En Veiligheidsdienst na 
2002 
 
Inleiding 
 
Voor een zo effectief en veilig mogelijke inzet van de 
krijgsmacht en de wereldwijde ondersteuning van nationale 
belangen is het essentieel dat voortdurend gebruik kan worden 
gemaakt van hoogwaardige militaire (contra-) inlichtingen. 
Militaire inlichtingen leveren op zowel politiek-strategisch, 
operationeel, als tactisch niveau een onmisbare bijdrage aan de 
planning en uitvoering van vele onderdelen van het defensie- en 
veiligheidsbeleid.  
 
 
 
Pagina 91 van 167
