Rapportage referentieniveaus taal en rekenen 2014-2015 | Invoering centrale toetsing en examinering referentieniveaus 
Nederlandse taal en rekenen mbo, vo en po, en Engels voor mbo-4    
September 2015  
1.4 Studentprestaties centrale examens Engels mbo-4 
1.4.1 Algemeen  
Voor studenten die op 1 augustus 2012 of later met een mbo-4-opleiding zijn gestart, 
is Engels als generiek onderdeel verplicht. Er zijn dus generieke eisen voor Engels die 
gelden voor elke beroepsopleiding. Het cijfer voor Engels telt mee voor het behalen van 
het diploma.  
 
Vanaf het studiejaar 2017-2018 zal het centraal examen Engels verplicht zijn. Voorzien 
is dat in het centraal examen Engels de vaardigheden lezen en luisteren worden 
geÃ«xamineerd. De overige vaardigheden worden afgesloten met een instellingsexamen. 
Tot aan het studiejaar van invoering van centrale examinering kan het cijfer voor 
Engels tot stand komen via instellingsexamens of via deelname aan een pilotexamen 
Engels van het CvTE. In de studiejaren 2015-2016 en 2016-2017 zullen er gedurende 
het studiejaar, in meerdere afnameperiodes, pilotexamens Engels aangeboden worden. 
 
In februari 2015 vond een eerste proefafname plaats voor het toekomstig centraal 
examen Engels voor mbo-4-studenten. Deze proef was bedoeld om een eerste vorm 
van het examen te testen en te kijken hoe de cesuurbepaling zou uitwerken op het 
percentage voldoendes. Het proefexamen omvatte de vaardigheden lezen en luisteren. 
Dit examen is op het niveau B1 van het Europees referentiekader moderne vreemde 
talen. 
 
Deelname aan de proefafname was vrijwillig. Er hebben zestien mbo-instellingen 
deelgenomen met in totaal circa 5.000 studenten. Het is niet te bepalen of hier sprake 
is van een representatieve steekproef.  
1.4.2 Resultaten in 2014-2015 
Voor het centraal examen Engels is nog geen referentiecesuur of andere standaard 
beschikbaar. De cesuurbepaling is dus nog voorlopig. Daarom moeten de resultaten in 
tabel 1.6 en tabel 1.7 met de nodige voorzichtigheid worden gelezen.   
 
Er zullen de komende jaren nog nader onderzoek en aanvullende analyses gedaan 
worden om meer zekerheid te hebben dat de gehanteerde cesuur daadwerkelijk een 
passende grensscore is die aangeeft dat de kandidaat het vereiste niveau al dan niet 
beheerst. 
 
Tabel 1.6 
Procentuele cijferverdeling voor de eerste proef voor een centraal examen Engels mbo-4. 
 
Gemiddeld cijfer 6,5 
Percentage cijfer 1-4 10% 
Percentage cijfer 5 19% 
Percentage cijfer 6 en hoger 71% 
 
 
  
 pagina 13 van 48
