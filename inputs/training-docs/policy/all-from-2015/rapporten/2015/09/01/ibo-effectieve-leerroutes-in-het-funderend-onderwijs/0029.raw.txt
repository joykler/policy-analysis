IBO Effectieve leerroutes in het funderend onderwijs 
 
Tabel 2.5 Percentage afstromers vanaf leerjaar 3 naar schoolsoort 2007-2012 
 2007 2008 2009 2010 2011 2012 
vmbo-kader 7,1 8,2 8,5 8,9 9,4 6,7 
vmbo-gt 2,2 2,4 2,6 2,8 3,1 2,7 
Havo  2,8 3 3,4 3,7 4 3,8 
Vwo 5,7 6,4 7,2 7,9 8,5 7,6 
Bron: Inspectie van het onderwijs  
 
Op basis van de cijfers van DUO is in kaart gebracht hoe leerlingen die blijven zitten of afstromen 
presteren in het vervolg van hun onderwijsloopbaan. Over het algemeen presteren doubleurs beter 
dan afstromers. Het is echter niet vast te stellen in welke mate hier sprake is van een selectie-
55
effect. Dit verschil tussen afstroom en doubleren doet zich met name voor bij leerlingen in havo 
en vwo. 
 
Besluitvorming op scholen 
De Inspectie van het Onderwijs heeft het beleid rond zittenblijven op 130 VO-afdelingen 
onderzocht. In het voortgezet onderwijs hebben vrijwel alle scholen een uitgeschreven regeling 
met criteria voor bevorderen en doubleren. Opvallend is dat 80% van de scholen het 
bevorderingsbeleid heeft aangescherpt met het oog op de nieuwe zak/slaagregeling (2013). 
 
Scholen baseren het besluit om een leerling al dan niet te laten doubleren voornamelijk op de 
docentenvergadering. Het belangrijkste criterium daarbij is de cijferlijst voor alle vakken. Gedrag 
en motivatie spelen een minder grote rol. Bij het besluit voor opstroom speelt gedrag en motivatie 
56
een wat grotere rol naast de algemene cijferlijst. 
 
De meerderheid van de scholen (83%) heeft preventief beleid om zittenblijven te voorkomen, maar 
heeft niet vastgelegd op welke manier zij met leerlingen omgaan die niet mee kunnen komen. Het 
gaat meestal om een al dan niet vrijwillig ondersteuningsaanbod buiten de reguliere onderwijstijd. 
De meest voorkomende vorm van ondersteuning is een motivatiegesprek met de mentor. Enkele 
57
scholen laten ook weten de ouders te betrekken.  
 
2.4.3 Stapelen 
Na het behalen van een diploma kan een leerling stapelen en een diploma op een hoger niveau 
halen.   
 Stapelen van diploma’s leidt in veel gevallen tot een hoger VO- diploma. 
 Stapelaars hebben een lager diplomarendement dan reguliere leerlingen, maar presteren in het 
vervolgonderwijs even goed. 
 Stapelaars bereiken na het VO veelal hoger vervolgonderwijs. 
 Stapelen is een mogelijkheid om lage plaatsing aan het begin van het VO te corrigeren. 
 Een deel van de stapelaars had mogelijk ook direct op de juiste track kunnen zitten. 
 
Naast het opstromen gedurende de schoolloopbaan kiezen sommige leerlingen om ná het behalen 
van het diploma verder te gaan in het VO op een hoger niveau; ongeveer 5% van de leerlingen 
58
stapelt. Het stapelen komt het vaakst voor vanuit vmbo-t naar de havo.  
 
De meerderheid van de stapelaars is succesvol. Van de stapelende vmbo-t leerlingen haalt 70% 
ook het havo-diploma. 1% haalt daarna ook nog een vwo-diploma. De havo-leerlingen die 
doorgaan in het vwo halen in 66% van de gevallen hun diploma. Het diplomarendement van 
stapelaars is daarmee iets lager in vergelijk met leerlingen die direct doorstromen. Stapelaars zijn 
in het vervolgonderwijs echter even succesvol als de niet-stapelaars.  
 
                                                           
55
 De genoemde relaties zijn correlaties en mogen niet als causaal verband worden geïnterpreteerd.  
56
 Inspectie van het onderwijs, Zittenblijven in het voortgezet onderwijs (2015). 
57
 Inspectie van het onderwijs, Zittenblijven in het voortgezet onderwijs (2015). 
58
 OCW, stapelen in het voortgezet onderwijs (2015)  
29
