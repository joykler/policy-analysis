3.4. Technische randvoorwaarden 
Onder technische randvoorwaarden vallen alle elementen die de 
bedrijfsprocessen ondersteunen, zoals huisvesting, informatie en ICT- 
systemen en beveiliging. 
 
De ambtelijke organisatie is nu gehuisvest in 20 afzonderlijke gebouwen. Afstemming 
gaat niet vanzelf. De aansturing van processen die op zoveel locaties worden 
uitgevoerd is complex en vraagt om buitengewoon gedisciplineerd gedrag, nog los 
van de financiële effecten op de begroting. 
 
Eén van de prioriteiten om de bedrijfsvoering te verbeteren is het 
realiseren van het administratiekantoor, waarin alle kernfuncties een 
plaats vinden.  
De inrichting van een nieuw administratiekantoor biedt tevens de 
mogelijkheid om digitalisering van werkprocessen en verbetering van de 
ICT-structuur integraal op te pakken. Zowel digitale als fysieke beveiliging 
kan op deze wijze verbeterd worden. 
 
Ten behoeve van de centrale bewaking van de documentenstroom is 
versnelde doorvoering van een document management systeem 
noodzakelijk. Met dit systeem kan op alle niveaus de noodzakelijke 
sturingsinformatie gegeven worden. Implementatie heeft hoge prioriteit 
en draagt aanzienlijk bij aan een verbeterde bedrijfsvoering. 
 
Actiepunten: 
23. Centraal Administratiekantoor realiseren.  
24. Verbeteren en versterken digitale werkprocessen.  
25. Invoeren centraal document management systeem.  
26. Digitale en fysieke beveiliging verbeteren. 
  
26 
St. Eustatius - Plan van Aanpak
