Versie 0.16 ter inzagelegging | Generieke  Selectielijst MIVD | maart 2015  
 
sprake meer kon zijn. Elk van de drie resterende participanten 
Koninklijke Marine, Koninklijke Landmacht en Koninklijke 
Luchtmacht beschikte weliswaar over eigen peilcapaciteit, maar 
van elk der krijgsmachtdelen was de neiging om met 
buitenlandse partners samen te werken groter dan de behoefte 
aan onderlinge samenwerking. De conclusie van de voorzitter 
was dan ook, dat er weinig anders restte dan de VIC maar op te 
heffen.  
Al dan niet toevallig was dit tevens ongeveer het tijdstip dat met 
de samenvoeging van de drie militaire inlichtingendiensten een 
begin werd gemaakt op basis van de Wet op de Inlichtingen- en 
Veiligheidsdiensten van 3 december 1987. 
 
technische inlichtingen 
In de periode van de Koude Oorlog nam de ontwikkeling van 
deze categorie inlichtingenbronnen letterlijk en figuurlijk een 
hoge vlucht. In de sfeer van de luchtmacht vooral moet dan 
gedacht worden aan het maken van luchtfoto’s (photint) en het 
detecteren van elektronische signalen, bijvoorbeeld van 
vijandelijke radarinstallaties (elint). In de loop van de jaren 
kwamen op dit gebied extreem hoog vliegende speciale 
spionagevliegtuigen tot ontwikkeling, zoals de Amerikaanse U2. 
Daarnaast kwamen in snel tempo spionagesatellieten het 
luchtruim bevolken, zoals de Amerikaanse KH-serie. Onnodig op 
te merken dat op dit gebied de Verenigde Staten veruit de 
leiding van de ontwikkeling en exploitatie van dit soort middelen 
kregen en behielden.  
De marine had weer andere specialisaties, zoals met name de 
activiteiten van het Geruisanalyse Centrum. Het hoofddoel van 
deze activiteiten werd in de Organisatiedoelstelling Marine 
Inlichtingendienst van februari 1982 omschreven als “het 
gecoördineerd ondersteunen van de operationele eenheden der 
Koninklijke Marine op het gebied van passieve 
onderwaterdetectie en trillingsanalyse”. Het ging daarbij om het 
maken van ‘signaturen’ van vijandelijke oorlogsschepen aan de 
hand van het specifieke geruis en de specifieke trilling die 
schroeven en motoren van die schepen onder water 
voortbrachten.  
Op genoemde specifieke en zeer gespecialiseerde terreinen 
onderhielden zowel de luchtmacht als de marine relaties met 
daarvoor in aanmerking komende buitenlandse overeenkomstige 
diensten of onderdelen daarvan. 
 
rapportage en distributie 
Elk op hun eigen gebied produceerden de 
inlichtingencomponenten van de drie militaire diensten 
inlichtingenrapportages, elk onder eigen benaming. Het 
zwaartepunt van de diverse rapportagevormen lag uiteraard op 
de intentions maar vooral op de capabilities van de 
krijgsmachtdelen van de landen van het Warschau Pact (WP). 
 
 
Pagina 56 van 167
