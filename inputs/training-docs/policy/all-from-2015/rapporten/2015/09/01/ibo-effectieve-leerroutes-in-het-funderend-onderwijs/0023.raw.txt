IBO Effectieve leerroutes in het funderend onderwijs 
 
Bij de verlengde kleuterbouw kan een verdeling in twee groepen leerlingen worden gemaakt.  
 
De eerste groep betreft de leerlingen die na twee volledige jaren in de kleuterklas te hebben 
gezeten niet overgaan naar groep 3. Zij blijven zitten in de kleuterklas. Onderzoek wijst uit dat 
leerlingen die verlengd hebben gekleuterd niet significant hoger scoren op taal en rekenen in groep 
30
3 dan vergelijkbare leerlingen die in een keer zijn doorgestroomd naar groep 3. Ook bij sociaal-
emotionele achterstand (schoolrijpheid) is geen empirie gevonden waaruit blijkt dat doorkleuteren 
langdurig positieve effecten heeft. Natuurlijk zijn er verschillen in het tempo waarin kinderen zich 
31
ontwikkelen. Een manier om met deze verschillen om te gaan, is om binnen het kader van 
doorlopende leerlijnen zoals is vastgelegd in de Wet op het Primair Onderwijs te zorgen voor een 
soepele overgang van groep 2 naar groep 3. Zo kan ook in groep 3 de stof nog spelenderwijs 
worden aangeboden. In specifieke individuele gevallen zoals langdurige ziekte en complexe 
problemen in de huiselijke sfeer kan doorkleuteren worden overwogen. Beslissingen over 
doorkleuteren zouden dan ook voorzichtig en op individuele basis moeten worden genomen. 
Hoewel empirische bewijsvoering over positieve effecten van een jaar doorkleuteren ontbreekt, 
worden verschillen in schoolrijpheid regelmatig door betrokkenen als argument gebruikt om te 
stellen dat doorkleuteren zinvol kan zijn. Verder onderzoek naar specifieke effecten van 
doorkleuteren (of het ontbreken daarvan) kan nuttig zijn. Zelfs als langdurig positieve effecten 
alsnog met onderzoek worden aangetoond, is een heel jaar doorkleuteren niet altijd nodig, omdat 
de sociaal-emotionele achterstand ook korter dan een volledig jaar kan zijn. Daarbij is de sociaal 
emotionele ontwikkeling te beïnvloeden, bijvoorbeeld doordat leerlingen elkaar kunnen stimuleren 
of door de wijze waarop onderwijs wordt aangeboden. Scholen verschillen sterk in de manier 
waarop ze omgaan met kleuterbouwverlenging. Wat die verschillen verklaart is lang niet altijd 
32
duidelijk. Scholen zouden soms te gemakkelijk kunnen besluiten om leerlingen te laten doubleren 
33
in groep twee.  
 
De tweede groep zijn de herfstkinderen (geboren tussen 1 oktober en 1 januari) die een klas voor 
de tweede keer doen. Herfstkinderen die doubleren hebben geen leeftijdsachterstand bij het 
verlaten van het basisonderwijs en worden niet vaker dan acht keer bekostigd. Niet in alle gevallen 
is het efficiënt deze leerlingen een heel jaar over te laten doen. Deze kinderen zijn aan het begin 
van het schooljaar mogelijk niet ‘schoolrijp’, maar kunnen dat (mede gezien hun leeftijd) binnen 
34
enkele maanden worden. 
 
Het tegenovergestelde van verlengd kleuteren heet versneld kleuteren en betreft leerlingen die 5 
jaar zijn bij de start in groep 3. Ruim 40% van de herfstkinderen stroomt vroeg door naar groep 2 
en hebben dus aan het begin van groep 3 nog maar 1 ¾ jaar onderwijs gehad en zijn dan jonger 
dan 6 jaar. Dit is zo’n 13% van de totale instroom in groep 3. Voor gevorderde leerlingen kan het 
gunstig zijn om met hun iets oudere klasgenootjes door te stromen naar groep 3 en niet nog een 
jaar in de kleuterbouw (groep 2) te zitten.  
Na de kleuterbouw is het percentage zittenblijvers in groep 3 en 4 het hoogst. Deze kinderen 
beheersen het technisch lezen veelal nog onvoldoende. Na groep 4 neemt het aantal zittenblijvers 
35
af.  
 
                                                           
30
 Luyten, Staman en Visscher, ‘Leerachterstanden van vertraagde leerlingen op normaalvorderende 
leeftijdgenoten’ (2013). De auteurs maken gebruik van propensity score matching en konden alleen goede 
matches vinden voor leerlingen met minder dan 66% kans op zittenblijven; Inspectie van het Onderwijs, 
Onderwijsverslag 2013/2014 (2015) 
31
 Goorhuis-Brouwer, Mogen peuters nog peuteren en kleuters nog kleuteren (2006); Expertmeeting 13 mei 
2015 
32
 Inspectie van het Onderwijs, Onderwijsverslag 2013/2014, (2015) 
33
 Roeleveld, van der Veen, Kleuterbouwverlenging in Nederland (2007) 
34
 Driessen et.al., Blijven zittenblijven? (2014). 
35
 Door deelnemers aan de expertmeeting is gesteld dat zittenblijven om de kennis van de leerling te vergroten 
weinig zin heeft als technisch lezen het probleem is.
