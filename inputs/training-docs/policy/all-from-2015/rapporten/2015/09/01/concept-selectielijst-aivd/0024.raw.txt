Selectielijst AIVD en voorgangers vanaf 1946 
 
de BVD hadden, zoals de communisten en het uit de KVP getreden Kamerlid Welter, verklaarden luid 
en duidelijk dat zij het bestaan van de dienst in strijd achtten met de beginselen van de democratie. 
Dit nam niet weg dat de dienst in beide Kamers van de Staten Generaal ruime steun genoot. Steun 
was echter niet hetzelfde als blind vertrouwen. Het aandringen van de woordvoerder van de PvdA-
fractie in de Tweede Kamer, J. Burger, leidde er toe dat op 25 maart 1952 een begin werd gemaakt 
met een vorm van parlementaire controle op de BVD. Toen werd de Vaste Kamercommissie voor de 
BVD ingesteld, bestaande uit de fractievoorzitters van de vijf grote politieke partijen van dat moment, 
de KVP, PvdA, VVD, CHU en ARP. Zoals de naam al aangeeft zou de commissie zich uitsluitend bezig 
houden met de controle op de Binnenlandse Veiligheidsdienst en niet met de militaire diensten en de 
Buitenlandse Inlichtingendienst.  
Aanvankelijk was de 'BVD-commissie' vooral een klachteninstantie. Er was in de eerste jaren geen 
sprake van dat in de commissie operationele zaken als inzet van inlichtingenmiddelen aan de orde 
konden komen. Toch was de commissie zelf niet ontevreden over de mate waarin zij het functioneren 
van de BVD kon controleren. Burger, als voorzitter van de PvdA-fractie qualitate qua lid van de 'BVD-
commissie', vond dat de commissie er in slaagde op een bevredigende manier haar opdracht uit te 
voeren. Burger zag die opdracht als tweeledig. Enerzijds "bevorderen dat de gewone gemiddelde 
staatsburger zo weinig mogelijk hinder ondervindt" van de BVD, en anderzijds dat de commissie "een 
zeker inzicht" zou krijgen in "wat daar [bij de dienst] gebeurt". "Veel meer is niet mogelijk", aldus 
Burger in 1960 in een briefje aan het plaatsvervangend hoofd van de dienst, J.S. Sinninghe Damst√©. 
Niettemin zou de Vaste Kamercommissie voor de BVD zich vanaf het einde van de jaren zestig 
ontwikkelen van klachteninstantie tot controle-orgaan. Deze ontwikkeling zal in het volgende hoofdstuk 
aan de orde komen. 
 
 
Pagina 24 van 94
