Bijlage 2 Uitgevoerde werkzaamheden 
Onderstaand beschrijven wij welke onderzoeksfasen wij hebben doorlopen en welke 
werkzaamheden wij hebben uitgevoerd. 
 
Initiatie onderzoek 
De opdrachtgever heeft zijn onderzoeksopdracht nader laten uitwerken in een 
Terms of Reference (ToR). Op basis van deze Terms of Reference hebben wij een 
Plan van Aanpak geschreven Gedurende het onderzoek hebben wij regelmatig met 
de projectleider de stand van zaken en voortgang besproken. 
 
Vooronderzoek 
In deze fase van het onderzoek hebben wij een uitvraag gedaan bij de ministeries 
om zoveel mogelijk informatie te verzamelen over het beschreven reisbeleid. Tevens 
hebben wij informatie van de projectleiders van DBV en TEM en de 
categoriemanager vervoer verkregen. Deze informatie gaf ons een eerste beeld van 
de aspecten, aard en de reikwijdte van het internationale reisbeleid.  
 
Hoofdonderzoek 
Na het eerste beeld hebben wij interviews gehouden met de SPOC’s en andere 
relevante functies die een rol hebben in het reisbeleid van het betreffende 
ministerie. Met deze interviews hebben wij nader inzicht gekregen in de feitelijke 
praktijk van het reisbeleid (de ongeschreven regels). Ook de achtergronden daarvan 
hebben wij trachten te achterhalen. Tevens zijn in deze interviews de vragen 
meegenomen of het bestaande reisbeleid is afgestemd met de bonden, en in 
hoeverre er draagvlak bestaat voor harmonisatie van het reisbeleid. 
De interviews met de travelmanagers hebben vooral in het teken gestaan van hun 
rol, de relatie met de reisagent, de beschikbaarheid van data en 
managementinformatie. Wat doen zij concreet met de informatie die zij verkrijgen 
en op welke wijze is de informatievoorziening over dienstreizen binnen ministeries 
geregeld? 
 
Verder hebben wij een data-analyse uitgevoerd op de bestanden over 2014 van de 
reisagenten (VCK Travel en BCD Travel). Het doel daarvan is om een beeld te 
verkrijgen over het reisgedrag, volumes en de financiële omvang per ministerie. De 
travelmanagers hebben deze bestanden aangeleverd. Het ministerie van Defensie 
heeft vanwege privacyoverwegingen de namen van de reizigers achterwege gelaten. 
Wij benadrukken dat hierin niet de data uit de F-of P-administraties of overige 
departementale systemen zijn betrokken. Ten eerste omdat de (reis) gegevens 
hierin niet gedetailleerd genoeg zijn. Ten tweede vanwege de departementale 
verschillen die in de wijze van vastleggen bestaan. 
Wij hebben interviews gevoerd met de OGO-3W leden. Deze interviews stonden in 
het teken van de rol die zij als lid vervullen binnen hun ministerie en de wijze van 
afstemming over het draagvlak voor harmonisatie van het reisbeleid met de 
ambtelijke top. Ook is tijdens deze interviews navraag gedaan naar de 
achtergronden van het huidige reisbeleid en het draagvlak voor harmonisatie. De 
uitkomsten zijn door middel van gespreksverslagen afgestemd. 
  
Tot slot hebben wij aan de SPOC’s een overzicht verstrekt met het door ons 
verkregen beeld van het geldende reisbeleid van het betreffende ministerie. De 
SPOC’s hebben hierop gereageerd en de juistheid en volledigheid bevestigd. 
 
 
 
28  |
