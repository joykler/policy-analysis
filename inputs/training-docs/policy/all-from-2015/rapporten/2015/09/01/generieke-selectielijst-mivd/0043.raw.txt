Versie 0.16 ter inzagelegging | Generieke Selectielijst MIVD | maart 2015 
encyclopedieën en studies op het gebied van land- en 
volkenkunde - een naar het voorkomt uitputtende opsomming. 
Open bronnen, aldus bijlage D-2 van het Handboek, zorgen voor 
een “voortdurende toevloed van bruikbare gegevens, waaruit 
echter sporadisch vitale inlichtingen worden afgeleid”. Open 
bronnen kunnen wel leiden tot ‘background’-inlichtingen op 
velerlei gebied”, maar hebben als nadeel dat voor de bewerking 
ervan veel personeel nodig is, terwijl ze “in oorlogstijd zeer 
weinig resultaten [opleveren] in verband met censuur”.  
De rol van open bronnen, hoe belangrijk misschien ook voor het 
verkrijgen van achtergrondmateriaal, werd in het 
inlichtingenproces - en a fortiori in oorlogstijd - dus kennelijk als 
beperkt beschouwd. Voor het verkrijgen van inzicht in de 
intentions en capabilities van de potentiële tegenstander(s) 
stonden de militaire diensten ook andere bronnen en middelen 
ter beschikking, in het Handboek geheime bronnen genoemd. 
Daartoe werden gerekend “agenten, vluchtelingen, informanten 
van attachés en diplomaten, elektronische luister- en 
meetorganen en geclassificeerde documenten”.  
 
menselijke bronnen 
De inlichtingen-componenten van de militaire inlichtingen-
diensten maakten daarvan elk op hun eigen wijze gebruik.  
 
agenten 
Waar het gaat om gegevens van agenten is de rol van SAZ-VII 
al aan de orde geweest. Vanaf 1956 beperkte de rol van SAZ 
zich, althans op dit terrein, tot een pure liaison-functie (SAZ VII) 
tussen de militaire afdeling van de BID enerzijds en de drie 
militaire diensten anderzijds.  
Van de drie militaire diensten was die van de landmacht de 
enige die zich ooit, zij het incidenteel,  had gewaagd aan het 
opereren met agenten. De diensten van de andere 
krijgsmachtdelen hielden zich er verre van. De LUID heeft zich 
nooit beziggehouden met geheime inlichtingenoperaties door 
middel van agenten evenmin als - zoals al eerder gememoreerd 
- de MARID. De LUID had overigens wel een mening over het 
nut en de nadelen van agenten. In het Handboek Inlichtingen 
wordt over berichten uit dit soort bronnen gezegd dat ze “altijd 
bevestiging [behoeven]” en dat de beveiliging ervan “in het 
algemeen slecht” is. De LUID achtte agenten bruikbaar  “voor 
kleine hoeveelheden [...] vitale gegevens” en voor essentiële 
gegevens “die op geen andere wijze kunnen worden verkregen”. 
Als specifieke nadelen van het werken met agenten zag het 
Handboek vooral dat “bron zelden expert [is]” en “veelal een 
beperkt operatieterrein” heeft. Bovendien kan zo’n bron “zelden 
veel waarde hebben”, is hij kostbaar en moet hij zeer goed 
worden begeleid. Een dergelijke bron is tenslotte, aldus het 
Handboek, “meestal een ‘onvolkomen’ mens” . 
 
 
 
Pagina 43 van 167
