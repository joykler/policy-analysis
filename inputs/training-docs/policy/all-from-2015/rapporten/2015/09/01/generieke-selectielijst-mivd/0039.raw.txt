Versie 0.16 ter inzagelegging | Generieke Selectielijst MIVD | maart 2015 
Republik om het laatste deel van het voormalige Nederlands-
Indië, Nieuw Guinea. Anders dan in Indonesië kwam het hier 
niet tot een echte oorlog en - eveneens anders dan in Indonesië 
- bestonden hier geen aparte militaire inlichtingendiensten zoals 
NEFIS en CMI dat waren geweest. Aanvankelijk de Militaire 
Inlichtingendienst, en - nadat de Koninklijke Marine de 
verdediging van Nieuw Guinea in 1954 van de Koninklijke 
Landmacht had overgenomen - vervolgens de MARID, hadden 
op Nieuw Guinea een presentie, samengesteld uit eigen 
personeel en met een eigen directe lijn naar de organisatie in 
Den Haag. De bronnen waaruit de MID respectievelijk de MARID 
hun kennis omtrent de plannen en sterkte van de Indonesische 
strijdkrachten putten waren verhoren van gevangengenomen 
Indonesische infiltranten, maar vooral en in de eerste plaats 
verbindingsinlichtingen: onderschepte, zo nodig gedecodeerde 
en gedecrypteerde communicatie tussen eenheden van de 
Indonesische krijgsmacht. Het relatief grote succes van de 
Nederlandse sigint-activiteiten was te danken aan het feit dat 
een deel van het personeel van NEFIS/CMI ultimo 1949 naar de 
Republik Indonesia was overgegaan, met medenemen van de 
codes. De Nederlandse diensten beschikten over hetzelfde 
basismateriaal en hadden er daardoor geen grote moeite mee 
de Indonesische codes te breken. Voor zover inlichtingen uit 
deze bron het niveau van tactische inlichtingen te boven gingen 
werden ze tevens naar Hoofd MID respectievelijk Hoofd MARID 
in Den Haag gezonden en bovendien ter beschikking gesteld aan 
de Gouverneur. Aan het begin van de jaren zestig werd de 
verdediging van Nieuw Guinea versterkt met eenheden van 
land- en luchtmacht onder bevel van de Commandant der 
Strijdkrachten in Nederlands Nieuw Guinea (COSTRING). Hoewel 
Indonesië de militaire druk opvoerde, kwam het niet tot een 
gewelddadig treffen. Vooral Amerikaanse politieke druk bracht 
de partijen aan de onderhandelingstafel. Met de overdracht van 
het bestuur over Nieuw Guinea aan de Verenigde Naties (1 
oktober 1962) kwam eind 1962 aan de Nederlandse militaire 
presentie aldaar een eind. 
 
Niet alleen in ‘de Oost’, ook in ‘de West’ had de Nederlandse 
krijgsmacht verdedigingstaken. Daarbij was er sprake van een 
soort natuurlijke taakverdeling: terwijl de Koninklijke Marine de 
eilanden van de Nederlandse Antillen beschermde, was het de 
Koninklijke Landmacht die de beveiliging van Suriname voor 
haar rekening nam. Tot de Landmacht Suriname behoorde vanaf 
het begin een inlichtingencomponent - Militaire 
Inlichtingendienst geheten - die aanvankelijk uit slechts één 
onderofficier bestond. Na een discussie over de vraag of de 
verdediging van Suriname aan het Korps Mariniers moest 
worden overgedragen, besliste de Nederlandse regering in 1952 
dat deze taak aan de Koninklijke Landmacht voorbehouden 
bleef. In hetzelfde jaar werd een Inlichtingendienst Suriname 
 
 
Pagina 39 van 167
