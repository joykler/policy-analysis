Versie 0.16 ter inzagelegging | Generieke Selectielijst MIVD | maart 2015 
De producten van de MARID werden aanvankelijk 
maridpublicaties genoemd. Hierin werden uiteenlopende 
onderwerpen behandeld waarbij meestal - maar niet altijd - de 
zeestrijdkrachten van de WP-landen centraal stonden. Vermeld 
is al, dat de MARID in 1954 als een der eerste NAVO-diensten 
wist te berichten over de Oostduitse Seepolizei. In 1957 werd 
veel aandacht besteed aan de Sovjet-Russische marine. Er 
verschenen maridpublicaties over onderwerpen als “Mijnen en 
vaartuigen van de Russische marine”, “Sowjet-onderwater-
detectiemiddelen, echoloden en onderzeebootbestrijdings-
middelen”, “Silhouetten en belangrijkste gegevens van USSR en 
satellietlanden”. De maridpublicaties over de Russische vloot 
gingen een ‘vast nummer’ vormen en werden regelmatig 
voorzien van aanvullingsbladen. In het algemeen kan men 
zeggen dat de vloten van de Sovjet-Unie gedurende de gehele 
Koude Oorlog het hoofdonderwerp van de maridpublicaties 
vormden. Daarnaast waren er speciale publicaties, zoals een 
“Compendium van gegevens over de inlichtingendiensten van de 
Sovjet-Unie en satellietstaten, benevens [gegevens] over 
communistische activiteiten in West-Europa” (1955). In 1956 
had de MARID een ‘scoop’ toen in Amsterdam een opvarende 
van een Sovjetrussische tanker ‘afsprong’ en in een serie 
verhoren veel gegevens losliet over de relaties tussen de 
Russische marine en de Russische koopvaardijvloot. Een op deze 
gegevens gebaseerd rapport werd door de MARID ook 
internationaal verspreid.  
Een aparte categorie maridpublicaties had betrekking op de 
relatie met de NAVO, zoals  “Door SHAPE in vredestijd verlangde 
inlichtingen” en een “Handleiding Channel Command War 
Intelligence Organisation”.  
In 1960 stelde de minister van Defensie VVKM 185 vast, zijnde 
deel 185 van de Verzameling van verordeningen voor de 
Koninklijke Marine, betrekking hebbend op de Marine-
inlichtingendienst. Daarin werd een hoofdstuk gewijd aan het 
onderwerp Standaard Inlichtingenrapporten, een wat werd 
genoemd “vrije vertaling” van een NAVO-document op dit 
gebied. Tot de standaard inlichtingenrapporten behoorden 
volgens deze verordening: 
-  Het intelligence report (INTREP), een rapport dat “onmiddellijk 
wordt verzonden wanneer feiten zijn waargenomen die van 
invloed zijn op het potentieel of de voornemens van de vijand”; 
-  Het intelligence summary (INTSUM), een rapport dat een 
“samenvatting geeft van de inlichtingen over een bepaalde 
periode”. Het draagt bij aan een juiste beoordeling van de 
situatie. Voor een INTSUM gold een vaste indeling waarin het 
Sovjet blok een dominerende rol speelde. Aandacht diende 
onder die noemer besteed te worden aan de onderdelen politiek, 
land-,. lucht- en zeestrijdkrachten, logistiek en contra-
inlichtingen en sabotage. Pas daarna kwamen eventueel ‘andere 
gebieden’ aan de orde. Het INTSUM diende te worden afgesloten 
 
 
Pagina 57 van 167
