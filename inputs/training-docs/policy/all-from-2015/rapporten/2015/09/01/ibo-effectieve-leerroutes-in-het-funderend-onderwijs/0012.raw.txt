IBO Effectieve leerroutes in het funderend onderwijs 
 
 Hoe kan de effectiviteit van leerroutes in het funderend onderwijs worden vergroot? 
Wat betekent kennis over motivatie, sociaal-emotionele ontwikkeling en cognitieve 
ontwikkeling hierbij? 
 Wat zijn de implicaties voor de onderwijskwaliteit, arbeidsmarkt en het budget? 
 Hoe kan het onderwijs via leerroutes effectiever inspelen op onzekerheid rond de ontwikkeling 
van de leerling (flexibiliteit, responsiviteit)? 
 Wat zijn de implicaties van effectievere leerroutes voor het vervolgonderwijs (mbo, hbo, wo)? 
 
1.2 Aanpak  
De werkgroep heeft voor het IBO zoveel mogelijk gebruik gemaakt van de bestaande informatie. 
Zo is een groot aantal beschikbare onderzoeken en literatuur gebruikt over zittenblijven, versnellen 
en mogelijke interventies. De werkgroep heeft daarnaast een aantal onderzoeken laten uitvoeren: 
 Literatuuronderzoek naar de effecten van schakelklassen of soortgelijke 
onderwijstijdintensiveringen in binnen- en buitenland.  
 Enquêteonderzoek onder ouders en leerlingen om keuzes en redenen achter zittenblijven, 
versnellen, net overgaan en dergelijke te achterhalen  
 Focusgroepenonderzoek om effecten en voorwaarden van mogelijke beleidsmaatregelen te 
toetsen.  
De werkgroep heeft dataonderzoek gebruikt om inzicht te krijgen in kenmerken en achtergronden 
van leerlingen met een vertraagde of versnelde leerroute en in het vervolg van de hun 
schoolloopbaan. De Organisatie voor Economische Samenwerking en Ontwikkeling (OESO) is 
bezocht om informatie te krijgen over versnelling en vertraging in andere landen. Tot slot heeft de 
werkgroep gesprekken gevoerd met verschillende partijen uit het veld tijdens individuele 
5
overleggen, werkbezoeken en expertmeetings. 
 
Bij het gebruik van data is zoveel mogelijk uitgegaan van 2014 of, waar dit niet mogelijk was, het 
meest recente jaar waarover informatie beschikbaar is.  
 
1.3 Afbakening  
6
In de taakopdracht is het IBO op een aantal onderdelen afgebakend. Het IBO beslaat het gehele 
primaire- en voortgezet onderwijs, inclusief het groen onderwijs en inclusief de voor- en 
7
vroegschoolse educatie (VVE) als instrument om de effectiviteit van leerwegen te verhogen . 
Overige, aan het funderend onderwijs gerelateerde elementen, zoals het private 
(schaduw)onderwijs, voortijdig schoolverlaten, passend onderwijs en buitenschoolse opvang vallen 
buiten de directe (budgettaire) afbakening van het onderzoek. Er is niet gekeken naar de 
doeltreffendheid en doelmatigheid van deze elementen als zodanig. Waar deze elementen een 
oorzaak of middel zijn om de leerroutes te beïnvloeden, zijn ze in de analyse meegenomen. 
 
Uitgangspunt voor de afbakening van het IBO is de budgettaire grondslag in tabel 1.1.  
 
Tabel 1.1 Budgettaire grondslag 
(in miljarden euro’s) 
 Uitgaven 2015 
OCW artikel 1: primair onderwijs 9,96 
OCW artikel 3: voortgezet onderwijs 7,48 
EZ artikel 17: groen onderwijs (funderend) 0,31 
Totaal 17,7 
Bron: begroting OCW 2015, begroting EZ 2015.  
                                                           
5
 Zie bijlage 3 voor een overzicht van de organisaties en personen. 
6
 Miljoenennota 2015 (2014) en bijlage 1 
7
 De voorschool wordt in peuterspeelzalen of in kinderdagverblijven aangeboden aan jonge kinderen. De 
vroegschool is onderdeel van het primair onderwijs. 
12
