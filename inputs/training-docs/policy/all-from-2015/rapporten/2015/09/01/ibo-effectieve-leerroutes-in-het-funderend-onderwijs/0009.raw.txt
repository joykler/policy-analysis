IBO Effectieve leerroutes in het funderend onderwijs 
 
Beleidsvarianten 
Op basis van de bovenstaande conclusies worden in dit IBO rapport de onderstaande beleidsopties 
uitgewerkt. De varianten bestaan uit een aantal maatregelen die in principe afzonderlijk van elkaar 
gekozen kunnen worden. Door de beleidsopties te combineren en gelijktijdig te implementeren 
wordt het effect op de leerroute versterkt. Omdat de effecten van de maatregelen niet altijd 
bekend zijn, is veelal kleinschalige invoering via experimenten en evaluatie van effecten vooraf 
nodig. 
 
Variant 1: Creëer bewustzijn over alternatieven voor zittenblijven en hiervoor benodigde 
vaardigheden van docenten en verander de onjuiste opvattingen over het nut van 
zittenblijven.  
Bewustwording: ‘zittenblijven kan en moet worden vermeden’; versterken door voorlichting en 
kennisdeling; versterken kwaliteit leraren. 
In deze variant draagt de overheid, samen met scholen en andere ‘ambassadeurs’, actief uit dat 
zittenblijven in vrijwel alle gevallen een slechte oplossing is waarvoor betere alternatieven bestaan. 
Het doel is dat scholen hierbij in actie komen om efficiëntere leerroutes te bereiken. Deze variant 
versterkt bestaande afspraken in de bestuursakkoorden voor PO en VO. Deze afspraken zijn erop 
gericht om het zittenblijven via scholen zelf te laten verminderen. Scholen worden aanvullend 
gestimuleerd alternatieven te benutten om leerwegen effectiever te maken. Zij krijgen hierbij 
ondersteuning en informatie vanuit OCW maar behouden de volle vrijheid om eigen afwegingen te 
maken. Via experimenten, pilots en evaluaties binnen het huidige stelsel kunnen 
onderwijsinnovaties worden aangejaagd. Het verbeteren van allocatie en (differentiatie-
)vaardigheden van leraren en andere onderwijsprofessionals wordt via het bestaande lerarenbeleid 
vormgegeven.  
 
Variant 2: Schep meer mogelijkheden voor preventie en maatwerk 
Extra acties bevorderen door scholen te stimuleren en voorwaarden te scheppen waarbinnen 
scholen meer aan preventie en alternatieve maatregelen werken. 
Via een aantal gerichte maatregelen kan de bewustwording bij scholen worden vergroot en kan het 
zittenblijven worden verminderd. De volgende maatregelen zijn aanvullingen op variant 1:  
1. Geld voor zittenblijven wordt gebruikt voor gerichte onderwijstijdverlenging en 
achterstandenbeleid. Vermindering van de bekostiging van zittenblijven met 10% in het VO en 
50% in het PO levert een substantieel bedrag op. Dit bedrag kan worden gebruikt om gericht 
onderwijsachterstanden aan te pakken. Bijvoorbeeld via voorschoolse educatieve 
voorzieningen, meer maatwerk in het onderwijs en gerichte onderwijstijdverlenging. Deze 
maatregel geeft scholen een prikkel om zittenblijven terug te dringen, maar biedt tegelijk ook 
handvatten om dat daadwerkelijk te bewerkstelligen. 
2. In het toezicht door de inspectie worden vertraging en afstroom als negatieve scores zwaarder 
gewogen in het oordeel terwijl preventieve maatregelen en versnelling/verrijking positief 
worden gewaardeerd. Verscherping van het inspectietoezicht op de leerroute en op maatwerk 
brengt scholen in beweging alternatieven voor zittenblijven te ontwikkelen, of om minder 
2
voorzichtig te zijn met versnelling en verrijking voor leerlingen met een voorsprong. 
3. Regelgeving wordt geharmoniseerd. Harmonisering van regelgeving met betrekking tot 
huisvesting en arbeidsverhoudingen voor scholen en buitenschoolse opvang moet scholen de 
mogelijkheid bieden om meer maatwerk te leveren. 
 
Deze aanvullende maatregelen leiden ertoe dat er naar verwachting sneller resultaten kunnen 
worden geboekt in het effectiever maken van de leerweg. Hierdoor worden ook besparingen sneller 
bereikt. BScholen met relatief efficiënte leerroutes krijgen per saldo meer middelen voor preventie 
dan dat ze in de bekostiging van zittenblijvers worden beperkt en vice versa. Er kunnen 
ongewenste neveneffecten optreden, zoals het eerder beslissen tot afstroom van een leerling. Door 
experimenten te stimuleren en belemmeringen in de regelgeving weg te nemen kan ervaring en 
                                                           
2
 Dit vergt een aanpassing van het wettelijk kader voor de inspectie
