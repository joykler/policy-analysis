Versie 0.16 ter inzagelegging | Generieke  Selectielijst MIVD | maart 2015  
 
een  belangrijk onderdeel van het arsenaal aan bronnen 
waarover de MID kan beschikken. De krijgsmacht beschikt thans 
over een dertigtal attachés, afkomstig uit de drie 
krijgsmachtdelen. Zij zijn geaccrediteerd in hoofdsteden van 
NAVO-landen, maar ook in enkele hoofdsteden van landen die 
behoorden tot het Warschau Pact en in een aantal landen in het 
Midden-Oosten.  
 
liaison 
De MID onderhoudt nationaal en internationaal relatie-
netwerken, zowel multilateraal als bilateraal. Op nationaal 
niveau werkt de dienst - operationeel en anderszins - in de 
eerste plaats samen met de Binnenlandse Veiligheidsdienst, die 
na de opheffing van de IDB evenals de MID zelf het ‘IDB-gat’ op 
enkele terreinen is gaan opvullen. Te denken is hierbij aan 
bijvoorbeeld gezamenlijke activiteiten op het gebied van het 
tegengaan van de proliferatie van massavernietigingswapens. 
Daarnaast werkt de MID samen met (onderdelen van) de 
ministeries van Buitenlandse Zaken, Economische Zaken en 
Financiën. Dat betreft dan samenwerking op terreinen waar 
Defensie en genoemde ministeries gezamenlijke belangen 
hebben, zoals het verrichten van landenstudies, de controle op 
de uitvoer van strategisch militair materieel en op de uit- en 
doorvoer van componenten voor de vervaardiging van 
biologische en chemische wapens (zogenaamde ‘dualuse’ 
goederen). In Koninkrijksverband werkt de MID samen met de 
Veiligheidsdienst Nederlandse Antillen en de Veiligheidsdienst 
Aruba. 
 
Internationaal is de MID ingebed in de vele en verschillende 
gremia van de NAVO; ook participeert de dienst in enkele NAVO-
brede databestanden, waarin intelligence summaries (intsums) 
en specifieke studies door de deelnemende inlichtingendiensten 
van de NAVO-landen worden ge’pooled’. Daarnaast onderhoudt 
de MID op bilaterale basis contacten met de (militaire) 
inlichtingendiensten van een groot aantal (ruim dertig) niet-
NAVO-landen, waaronder landen die behoord hebben tot het 
voormalige Pact van Warschau. Uiteraard zijn er verschillen in 
het niveau waarop en de intensiteit waarmee de samenwerking 
per land gestalte wordt gegeven.  
 
verbindingsinlichtingen 
Naast de Afdeling Operaties is in de sfeer van de verwerving een 
Afdeling Verbindingsinlichtingen (AVI) in de organisatie van de 
MID opgenomen. De afdeling is medio 1996 ontstaan uit 
samenvoeging van wat oorspronkelijk MARID VI en vervolgens 
Wiskundig Centrum en Technisch Informatieverwerkings 
Centrum had geheten enerzijds, en de tactische peil- en 
interceptie-eenheden van de land- en luchtmacht, 
respectievelijk 898 Vbdbat en 1 LVG, anderzijds. Na de 
 
 
Pagina 82 van 167
