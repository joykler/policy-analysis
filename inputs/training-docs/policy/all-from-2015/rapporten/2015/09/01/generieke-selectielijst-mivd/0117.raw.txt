Versie 0.16 ter inzagelegging | Generieke Selectielijst MIVD | maart 2015 
 
De ordening op hoofdprocessen is geregeld in de Richtlijn 
ordening en selectie digitale informatie van 16 mei 2011 
(BS/201115746). Archiefbescheiden worden geordend binnen de 
limitatieve structuur van de hoofdprocessen zoals beschreven in 
voornoemde richtlijn. De hoofdprocessen mogen worden 
verdiept in subprocessen en dossiers. De hoofdprocessen uit de 
Richtlijn komen overeen met de hoofdprocessen zoals deze zijn 
vastgelegd in onderhavige generieke selectielijst. Er is dus een 
duidelijke relatie tussen ordening en selectie. 
 
De ordening op hoofdprocessen is in januari 2012 
geïmplementeerd. 
 
2.3.2 Militaire operaties 
 
Voor militaire operaties (uitzendingen) is de ordening 
voorgeschreven in de Aanwijzing van de Commandant der 
Strijdkrachten nummer A 158. Voor grote militaire operaties is 
als ordeningsprincipe bepaald dat er minimaal wordt geordend 
2
op grond van de commandostructuur. Voor kleine operaties 
geldt, dat de documenten tenminste op datum zijn geordend.  
 
Alle neerslag van militaire operaties is te koppelen aan proces 
10.1.1,het ontwikkelen van militaire capaciteit of een van de 
subwerkprocessen die hier zijn onderscheiden. 
2.3.3 Personeelsdossiers 
 
Personele archiefdocumenten die samen het personeelsdossier 
vormen, worden opgeslagen in de applicatie Adacta. 
 
De metadata voor personele archiefstukken bestaan uit vier 
hoofdonderdelen. Met twee groepen van deze metadata kunnen 
de documenten worden geordend, te weten persoonsgegevens 
en documentkenmerken. Deze twee groepen van metadata zijn 
hieronder nader uitgewerkt. 
 
Van elk digitaal personeelsdocument worden een aantal 
gerelateerde personeelsgegevens vastgelegd, zoals: 
 
• Werknemersnummer; 
• Registratienummer; 
• Werknemersnaam; 
• Defensieonderdeel. 
 
                                                
2 Binnen staven vanaf brigadeniveau en hoger worden negen secties onderkend. Van 
 sectie 1, personeel tot sectie 9, civiel-militaire samenwerking. Elke sectie is aan een 
 werkproces in deze selectielijst te koppelen.  
 
 
Pagina 117 van 167
