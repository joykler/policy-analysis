Versie 0.16 ter inzagelegging | Generieke Selectielijst MIVD | maart 2015 
weg die uiteindelijk zou moeten leiden tot de totstandkoming 
van een werkelijk geïntegreerde militaire inlichtingendienst. 
 
 
Gefaseerde integratie  
 
De eerste stap op die weg was een Defensie-interne mededeling 
van de minister, medio januari 1987, over de fasering waarin de 
integratie van de MID zich zou voltrekken. Per 1 januari 1987 
waren staffunctionarissen voor respectievelijk inlichtingen en 
veiligheid toegevoegd aan het hoofd van de dienst, de 
brigadegeneraal C. Dekker, die zelf al in september 1986 was 
benoemd. De minister kondigde aan dat deze functionarissen in 
de loop van het jaar personeel zouden krijgen. Conform het 
Besluit zou de Stafafdeling Inlichtingen inlichtingen gaan 
produceren op militair-politiek, strategisch en economisch 
gebied, terwijl de Stafafdeling Veiligheid taken zou gaan 
uitvoeren op het gebied van contra-inlichtingen (CI) en 
Industriebeveiliging. Ongeveer medio 1988 zou de Stafafdeling 
Veiligheid bovendien aangevuld worden met personeel voor het 
verrichten van veiligheidsonderzoeken. De reorganisatie op 
laatstgenoemd terrein eiste volgens de minister meer tijd [dan 
die op het gebied van CI en Industrieveiligheid] als gevolg van 
de noodzakelijke aanpassing van onderzoekprocedures en de 
ontwikkeling van computerondersteuning. Per krijgsmachtdeel 
was er tot 1987 namelijk op verschillende manieren omgegaan 
met de veiligheidsonderzoeken: de LUID en de LAMID deden die 
onderzoeken in eigen beheer, maar gebruikten elk een eigen 
(later geautomatiseerd, maar nog steeds verschillend) systeem, 
terwijl de MARID zijn veiligheidsonderzoeken had uitbesteed aan 
de BVD.  
 
Van het centrale niveau van de MID overstappend naar de 
Afdelingen van de MID (AMID’s) bij de krijgsmachtdelen stelde 
de minister dat deze zich voornamelijk zouden bezig houden 
met het produceren van inlichtingen van operationele en 
tactische aard, en met op het desbetreffende krijgsmachtdeel 
gerichte zaken. Dit moest de bevelhebbers in staat stellen hun 
verantwoordelijkheden te dragen, aldus de minister. Als om de 
positie van de bevelhebbers nog eens te onderstrepen deelde de 
minister mee, dat de AMID’s van KM, KL en Klu in financieel 
opzicht zouden blijven behoren bij het desbetreffende 
krijgsmachtdeel. De hoofden van deze AMID’s zouden tevens 
optreden als plaatsvervangende hoofden van de MID.  
Zo kreeg vanaf januari 1987, overeenkomstig de wens van het 
parlement en vooruitlopend op de inwerkingtreding van de WIV, 
de MID gestalte in de eerste fase van de integratie. Dat 
betekende echter, zoals Coördinator Alkemade en de POSID al 
hadden aanbevolen, geenszins het einde van het 
integratieproces als zodanig. Aan de hand van de Memories van 
 
 
Pagina 75 van 167
