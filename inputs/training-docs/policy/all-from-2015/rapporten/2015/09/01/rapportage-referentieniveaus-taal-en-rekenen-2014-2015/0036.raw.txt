Rapportage referentieniveaus taal en rekenen 2014-2015 | Invoering centrale toetsing en examinering referentieniveaus 
Nederlandse taal en rekenen mbo, vo en po, en Engels voor mbo-4    
September 2015  
De rekentoetsen 3F en 3S blijken dusdanig samen te hangen dat de meerwaarde van 
3S voornamelijk lijkt te zitten in de hogere moeilijkheidsgraad en dus in de uitdaging 
voor betere kandidaten. De toetsen liggen in elkaars verlengde. De rekentoets 3S 
bevat meer ingewikkelde contextopgaven die zonder rekenmachine opgelost moeten 
worden. Dit type opgave blijkt moeilijk te zijn en kost gemiddeld per opgave meer tijd. 
Daardoor is de rekentoets 3S met de huidige toetssamenstelling waarschijnlijk niet 
maakbaar binnen de toegestane tijd van 120 minuten.  
2.8.2 Rekentoets vo Caribisch Nederland  
In 2015 hebben zowel in maart als in mei/juni afnames van de rekentoets vo 
plaatsgevonden in Caribisch Nederland. In het Caribisch deel van het Koninkrijk der 
Nederlanden (Caribisch Nederland, Aruba, Curaçao en Sint Maarten) was de rekentoets 
in 2014-2015 nog geen verplicht onderdeel van het eindexamen vo. In totaal hebben 
daar 221 leerlingen de rekentoets afgelegd. De toetsen zijn allemaal met Facet 
afgenomen en de afnames zijn goed verlopen. Gezien de zeer geringe aantallen en het 
feit dat de rekentoets geen officiële toets is op Bonaire en Sint Maarten, zijn er geen 
analyses gedaan op de afnameresultaten.  
 
Er blijken geen technische belemmeringen voor afname in Facet en de omvang van de 
opgavenbank maakt het verantwoord schrappen van onherkenbare contexten (OV-
chipkaart, zomer- en wintertijd, hectometerpaaltjes) goed uitvoerbaar.  
 
2.9 Overige activiteiten 
2.9.1 Evaluaties met scholen 
Na de maartafname van 2015 zijn enquêtes afgenomen bij leerlingen, rekendocenten, 
examensecretarissen en systeembeheerders. 
 
Techniek en logistiek 
Uit de vragenlijsten en de evaluatiebijeenkomsten blijkt dat de voorbereiding en 
afnames over het algemeen goed zijn verlopen. Wel geeft men aan het organiseren 
van de afnames vaak nog veel werk te vinden. 
 
Lengte, tijdsduur en samenstelling rekentoets 2015 
Het aantal opgaven in de rekentoets is in 2014-2015 van 51 naar 45 vragen gegaan. 
Van de docenten (n=583) geeft 60% aan dit aantal voldoende of precies goed te 
vinden voor 2F; 40% vindt dit aantal voldoende of precies goed voor 3F.  
Van de leerlingen (n=16.133) vindt een derde het aantal vragen te veel (31%) en twee 
derde vindt het voldoende (61%).  
 
Voor 2F staat 90 minuten en voor 3F 120 minuten. Voor de rekentoets 2F gaf 89% van 
de docenten aan de indruk te hebben dat de kandidaten voldoende hadden aan de 
toegestane tijdsduur. Bij 3F was dat 77%.  
  
 pagina 36 van 48
