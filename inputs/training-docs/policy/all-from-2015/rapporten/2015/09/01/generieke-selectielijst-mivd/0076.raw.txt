Versie 0.16 ter inzagelegging | Generieke  Selectielijst MIVD | maart 2015  
 
Toelichting op de Defensiebegrotingen vanaf 1987 is vrij 
nauwkeurig te volgen in welk tempo het integratieproces zich 
heeft voltrokken. 
De Memorie van Toelichting bij de begroting voor 1987 geeft een 
beknopte, enigszins (te) optimistisch getoonzette schets van de 
beoogde situatie bij de start van de MID. Met name de zin: “Alle 
werkzaamheden op het gebied van de militaire inlichtingen en 
veiligheid zullen worden uitgevoerd onder zijn [HMID’s] leiding” 
was eerder een intentieverklaring van de minister van Defensie 
dan een weergave van de feitelijke gang van zaken na 1 januari 
1987. Vooralsnog zou de al eerder aangehaalde bepaling, dat de 
operationele bevoegdheden van de bevelhebbers onverlet 
zouden blijven, een zwaarder stempel op het integratieproces 
drukken. 
Optimistisch is ook de toon van de MvT 1989. De minister van 
Defensie meldt daarin, dat de organisatiestructuur, de taak-
omschrijving en de algemene werkwijze van de MID in de 
nieuwe opzet zijn vastgesteld, evenals het aantal formatie-
plaatsen voor het centrale deel van de MID. Dit centrale deel 
bestaat, aldus de MvT, uit een stafafdeling Inlichtingen en een 
stafafdeling Veiligheid die belast zijn met beleidsvorming, 
coördinatie en uitvoering van taken die niet tot de krijgsmacht-
delen behoren. De op de krijgsmachtdelen gerichte taken op het 
gebied van Inlichtingen en Veiligheid worden uitgevoerd door 
afdelingen MID (AMID) bij de respectieve krijgsmachtdelen. De 
samenhang tussen de centrale organisatie van de MID (MIDCO) 
en de AMID’s en de functionele leiding van dit geheel moet 
verzekerd worden door het Directieberaad van de MID onder 
leiding van het Hoofd MID. Van dit Directieberaad maken voorts 
deel uit de hoofden van de AMID’s bij de krijgsmachtdelen, die 
tevens plaatsvervangend hoofd van de MID zijn, en de hoofden 
van de stafafdelingen Inlichtingen en Veiligheid van de MIDCO.  
Ook de voortgang van de integratie komt in deze Memorie van 
Toelichting aan de orde. In oktober 1987 is het functiegebied 
Industrieveiligheid (de personele en materiële beveiliging van 
Defensie orderbedrijven) volledig op centraal niveau 
geïntegreerd; bovendien zijn in januari 1988 enkele 
medewerkers op centraal niveau geplaatst ter uitvoering van 
taken op het gebied van (militair-) politieke, economische en 
strategische inlichtingen, alsmede op het gebied van contra-
inlichtingen. Voor 1989 kondigt de Memorie van Toelichting aan, 
dat in dat jaar personeel en middelen, met name 
computerapparatuur, aan de MIDCO toegevoegd zullen worden 
voor de uitvoering van veiligheidsonderzoeken. Daarmee, aldus 
de minister, zal de bezetting op centraal niveau op ongeveer 
zestig medewerkers zijn gebracht en de integratie van de MID 
zijn voltooid. 
 
Op desbetreffende vragen vanuit de Kamer naar aanleiding deze 
Memorie van Toelichting deelde de minister mee, dat in de 
 
 
Pagina 76 van 167
