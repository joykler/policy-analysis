1 Samenvatting 
Doel en scope 
 
Het Rijk wil werken als één concern, hetgeen ook impliceert dat ambtenaren in 
gelijke omstandigheden op gelijke wijze reizen. Bestaande rijksbrede kaders 
1
zoals bijvoorbeeld de attachénotitie en de Modelcode Integriteit Sector Rijk zijn 
daar de voorbeelden van. Om de mogelijkheden te verkennen om rijksbreed een 
uniform kader op te stellen met betrekking tot het buitenlandse reisbeleid is het 
project Harmonisatie Reisbeleid Buitenland gestart. De eerste fase van dit project 
betreft een haalbaarheidsonderzoek. Als onderdeel daarvan is de ADR gevraagd 
2 
om een inventariserend onderzoek uit te voeren op 9 aspecten van het 
bestaande internationale reisbeleid bij de ministeries.  
 
Bevindingen 
 
1. Alhoewel de geïnterviewden van veel ministeries de achtergronden van het 
huidige reisbeleid niet meer exact kennen of kunnen achterhalen, stellen we 
vast dat er een of meer van de onderstaande overwegingen aan ten 
grondslag liggen: 
 
 zorgplicht naar de medewerkers,  
 uitvoer- en handhaafbaarheid van het beleid. 
 kostenbeheersing of taakstelling en  
 media-aandacht en imagoschade  
 
2. Het blijkt dat tussen en binnen ministeries verschillende uitwerkingen, 
interpretaties en gewoonten zijn ontstaan. Met name de vliegklasse kent 
behoorlijke verschillen. Er zijn beperkte verschillen bij:  
 
 privéverlenging van reizen,  
 flexibele tickets,  
 vroeg boeken van vliegtickets,  
 verzekeringen en  
 treinreizen.  
 
Voor de aspecten loyaliteitsprogramma’s en het recht op vergoedingen 
bestaan rijksbrede kaders in de Modelcode Integriteit Sector Rijk van juli 
2009. Deze bevat zogenaamde kernwaarden, specifieke normen en regels 
evenals voorzieningen en maatregelen gericht op het bevorderen van 
 3
integriteit. 
 
3. Vanuit de gedachte “Een Rijk, Een Regeling” geven alle geïnterviewden aan 
positief tegenover een harmonisatie te staan. Over de richting van een 
harmonisatie bestaan onder de geïnterviewden verschillen van inzicht. Dat 
hangt ook nauw samen met de overwegingen zoals genoemd bij bevinding 1. 
 
  
 
1.  De attaché-notitie bestaat uit twee delen: ‘Samen uit, Samen thuis: kaderafspraken interdepartementale 
samenwerking op de Post’ en het bijbehorende ‘Uitvoeringsdocument: Eén Rijk, Eén Regeling’. 
2.  Zie bijlage 1: scope en reikwijdte van het onderzoek 
3.  Voor loyaliteitsprogramma’s en recht op vergoedingen, zie paragraaf 2.3 van de genoemde modelcode 
4  |
