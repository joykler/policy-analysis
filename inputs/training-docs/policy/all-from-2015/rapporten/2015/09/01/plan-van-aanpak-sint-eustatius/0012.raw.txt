Bovendien is er een duidelijke scheiding tussen bestuur en ambtelijke 
organisatie, met als hoofd de eilandsecretaris. Directe be√Ønvloeding van 
bestuurders ten opzichte van het ambtelijk apparaat vindt alleen plaats op 
basis van een zakelijke onderlinge houding gestoeld op vastgesteld beleid 
en regelgeving (zoals een organisatieverordening). De rolinvulling vindt 
plaats volgens het duale bestuurssysteem. 
 
Over al deze zaken wordt open gecommuniceerd, zowel binnen als buiten 
de organisatie. 
Het bestuur neemt zelf regelmatig het initiatief om te reflecteren op het 
eigen gedrag en stuurt bij waar nodig. 
 
In stabiele overheidsorganisaties worden problemen op een rustige en 
zakelijke manier opgepakt. 
Emoties spelen in een politieke omgeving altijd een belangrijke rol, omdat 
het om belangen gaat die mensen direct raken. De verdeling en toewijzing 
van schaarse middelen is de kern van het politieke besluitvormingsproces 
en heeft gevolgen voor het leven van inwoners en betrokken instanties. 
Juist omdat het mensen direct raakt, zijn er altijd emoties in het spel. Maar 
zodra de emoties de overhand krijgen en het politieke debat niet meer 
gaat over de zaak, is het extra noodzakelijk de beginselen van goed 
bestuur te bewaken. Voorkomen moet worden dat politieke discussies 
ontaarden in een belangenstrijd in plaats van een belangenafweging. 
 
Van echte probleemsituaties in het openbaar bestuur is pas sprake als 
gedurende langere perioden instabiliteit bestaat. Het gaat niet om 
incidenteel opkomende kwesties die leiden tot een politieke discussie, 
maar om een opeenvolging van situaties waarin de interne, maar ook de 
externe omgeving geconfronteerd wordt met een continue stroom van 
disfunctioneren. 
 
In een goed functionerende bestuurlijke omgeving worden politieke 
doelstellingen gestructureerd aangepakt. De raad geeft kaders aan en aan 
de hand van een bestuurlijk vastgesteld raads- en/of collegeprogramma 
worden prioriteiten vastgesteld en vindt besluitvorming plaats. 
Voorbereiding van de besluitvorming is opgenomen in de ambtelijke 
werkplanning.  
  
12 
St. Eustatius - Plan van Aanpak
