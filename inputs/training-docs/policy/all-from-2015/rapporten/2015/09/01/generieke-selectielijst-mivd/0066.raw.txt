Versie 0.16 ter inzagelegging | Generieke  Selectielijst MIVD | maart 2015  
 
samenvielen met die van de LUID, terwijl er geen reden is aan 
te nemen dat de MARID zich met geheel andere targets zou 
hebben bezig gehouden. Spionage bedreven door de 
inlichtingendiensten van de landen van het Warschau Pact, 
mogelijk sabotage door diezelfde diensten geleid, en 
subversieve organisaties in het binnenland, al dan niet geleid of 
geïnspireerd door het internationale communisme - dat waren in 
de Koude Oorlog de tegenstanders waartegen de contra-
inlichtingen activiteiten gericht waren. Uitwisseling van 
gegevens op deze gebieden vond plaats niet alleen met de 
Binnenlandse Veiligheidsdienst, maar ook met buitenlandse 
overeenkomstige diensten en uiteraard met de hoofdkwartieren 
van de NAVO. De Nederlandse diensten leverden bijvoorbeeld 
een bijdrage aan het SHAPE-document betreffende “The threat 
from espionage, subversion and sabotage to Allied Command 
Europe (TESSACE)”.   
 
2.2.3 De periode na de koude oorlog 1989 (1987) 
 
Niet de ‘val van de Berlijnse Muur’, noch een diepgevoelde 
behoefte bij de militaire inlichtingendiensten, noch een initiatief 
van de politieke of ambtelijke leiding van het departement van 
Defensie was er de oorzaak van dat het aan het einde van de 
jaren tachtig zou komen tot één geïntegreerde militaire 
inlichtingendienst. Het was dankzij het aandringen van het 
parlement tijdens de behandeling van het ontwerp van wet op 
de inlichtingen- en veiligheidsdiensten en het ‘omgaan’ van de 
minister van Defensie op dit punt, dat de Wet op de 
Inlichtingen- en Veiligheidsdiensten (WIV) - in werking getreden 
per 1 februari 1988 - in artikel 9.1  bepaalde: “Er is een Militaire 
Inlichtingendienst” . 
 
De aanloop naar een wettelijke regeling van de taak, 
organisatie, werkwijze en samenstelling van de inlichtingen- en 
veiligheidsdiensten was eigenlijk al begonnen kort nadat - op 
aandringen van de Tweede Kamer - het Koninklijk Besluit van 5 
augustus 1972 was gepubliceerd. In juni 1975 had de Kamer 
een motie-Roethof aangenomen waarin de regering met klem 
werd gevraagd het genoemde KB te vervangen door een echte 
wet. In 1977 kwam er een interdepartementale commissie die 
een ontwerp voor een dergelijk wet zou moeten voorbereiden. 
De commissie werd voorgezeten door W.J. van Eijkern, loco-
secretaris-generaal van het ministerie van Justitie; behalve de 
Coördinator hadden van Defensiezijde hierin zitting de 
plaatsvervangend secretaris-generaal Ch. L.M. Schaepman en 
het hoofd van de Sectie Inlichtingen van de Defensiestaf 
(HSIDS), F.H. Alkemade. De commissie, afgekort ICWIV, kwam 
voor het eerst bijeen op 27 oktober 1977. 
Voor de eerste maal verschijnt hier de Sectie Inlichtingen van de 
Defensiestaf (SIDS) ten tonele. De instelling van dit orgaan 
 
 
Pagina 66 van 167
