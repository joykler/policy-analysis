IBO Effectieve leerroutes in het funderend onderwijs 
 
respondenten vindt dat het kind na het zittenblijven beter in zijn vel zit en er nog steeds voordeel 
van heeft. De respondenten in de enquête geven aan dat besluitvorming over zittenblijven in groep 
2 (kleuterbouwverlenging) relatief snel wordt genomen. Het idee is dat kleuterbouwverlenging 
minder ingrijpend is voor de leerling dan blijven zitten op een later moment. Vaak is sociaal-
emotionele achterstand de reden voor kleuterbouwverlenging. Niettemin laat ongeveer een derde 
van de respondenten weten dat vooral cognitieve achterstand reden van vertraging was. 
 
In het focusgroepenonderzoek dat is uitgevoerd voor dit IBO komt het beeld naar voren dat 
zittenblijven wordt geaccepteerd. Achteraf wordt de beslissing positief gewaardeerd. Als reden 
hiervoor wordt gezegd dat doubleren niet voorkomen had kunnen worden, omdat eerdere jaren 
ook al moeizaam gingen. Ook werd genoemd dat de (prestatie)druk voor de kinderen hierdoor 
minder hoog werd. De positieve waardering is er niet altijd vanaf het begin. Het zittenblijven werd 
door respondenten in het begin vaak als eigen falen ervaren. Naar verloop van tijd heeft men 
echter vrede met de situatie. Het overdoen van groep 2 wordt door ouders niet altijd als een vorm 
50
van zittenblijven gezien. 
 
2.4.2 Zittenblijven in het VO 
 In het voortgezet onderwijs komt zittenblijven het meeste voor in de havo. 
 Een groot deel van de zittenblijvers in de derde en vierde klas haalt uiteindelijk het examen 
niet. 
 Het is nooit aangetoond dat zittenblijven een effectief instrument is om onderwijsachterstanden 
te repareren. Tegelijkertijd zijn er wel kosten aan verbonden (die gelijk zijn aan de financiering 
van een heel schooljaar), zowel voor de overheid als het individu en de maatschappij. 
 Voor een deel van de leerlingen in het VO kan zittenblijven gezien worden als alternatief voor 
afstroom. Doubleurs presteren in het vervolgonderwijs over het algemeen beter dan 
afstromers. 
 Doubleren is een bot instrument, want de leerling moet een heel jaar over doen ook bij 
tekortkomingen op enkele vakken. 
 Veel scholen hebben wel een bevorderingsbeleid, maar weinig beleid op preventie van 
zittenblijven of alternatieve maatregelen. 
 
De tweede belangrijke verstoring van de leerroute is zittenblijven in het voortgezet onderwijs.  
 
Tabel 2.3 laat het aantal leerlingen in het VO zien dat in 2014 een diploma heeft behaald en daarbij 
ergens in het VO minimaal een jaar vertraging heeft opgelopen. Van de ruim 175.000 VO-
leerlingen die het VO met diploma verlieten, heeft 25,8% dit met vertraging in het VO gedaan. Bij 
21% van de 175.000 leerlingen ging het om zittenblijven. Naar schatting besteedt de overheid 
jaarlijks 360 miljoen euro aan zittenblijvers in het VO. 
 
Tabel 2.3 Aantal VO-leerlingen (2014) met niet-nominaal diploma 
Niveau Aantal % leerlingen Aantal Als gevolg van 
leerlingen met met vertraging leerlingen met zittenblijven 
diploma VO  in vo behaald vertraging in 
vo behaald 
Vmbo-b 19.160 10,7% 2105 2017 
Vmbo-k 25.354 15,8% 3996 3396 
Vmbo g/t 51.345 18,9% 9715 9175 
Havo 46.794 47,3% 22.312 17.574 
VWO 33.047 21,9% 7238 5921 
Totaal 175.700 25,8% 45.366 38.083 
Bron: Eigen bewerking van cijfers DUO. 
 
In het voortgezet onderwijs komt het zittenblijven vooral voor in de laatste jaren. In figuur 2.4 is 
het percentage zittenblijvers per afdeling weergegeven. Op de havo halen de minste leerlingen 
                                                           
50
 Mare Focusgroepenonderzoek (2015) 
26
