Versie 0.16 ter inzagelegging | Generieke Selectielijst MIVD | maart 2015 
Zeemacht in het gebied. 
 
Behalve vertegenwoordigd in de Rijksdelen Overzee en 
betrokken bij het koloniale achterhoedegevecht rond Nieuw 
Guinea, was de Nederlandse krijgsmacht in de periode van de 
Koude Oorlog betrokken bij een echte oorlog, namelijk die in 
Korea. Onder auspiciën van de Verenigde Naties en onder 
feitelijke leiding van de Verenigde Staten leverde de Koninklijke 
Landmacht hieraan een bijdrage in de vorm van het ‘Van Heutz 
Bataljon’, officieel genaamd het Nederlands Detachement 
Verenigde Naties, dat op 15 oktober 1950 werd opgericht. Het 
bataljon had geen specifieke inlichtingentaken, maar werd 
vrijwel onmiddellijk aan het front ingezet. In hoeverre het 
bataljon gevechtsinlichtingen leverde is uit het beschikbare 
materiaal niet te achterhalen. Indien dat het geval is geweest 
moeten ze terecht zijn gekomen bij de S2-sectie van het 
Amerikaanse regiment waartoe het ‘Van Heutz Bataljon’ 
behoorde. Toch liet de sectie G2 van de Nederlandse generale 
staf het inlichtingenaspect niet geheel over aan de Amerikanen. 
Al in oktober 1950 vervaardigde G2 een boekwerk ‘Gegevens 
betreffende de voornaamste strijdkrachten in Korea’, waarvan in 
december 1951 een derde uitgave werd uitgebracht. Het 
boekwerk was gebaseerd op hetgeen de S2 van het Van Heutz 
bataljon aan gegevens bijeen had gebracht.  
 
De deelneming aan de oorlog in Korea betekende de eerste en 
tegelijk de laatste Nederlandse bijdrage aan actieve 
gevechtshandelingen in de Koude Oorlog-periode. De organisatie 
en de planning van de Nederlandse krijgsmacht waren in die 
periode - en zeker na de overdracht van de soevereiniteit over 
Nieuw Guinea - vooral gericht op verdediging in NAVO-verband 
tegen de potentiële vijand uit ‘het Oosten’, de Sovjet-Unie en 
haar bondgenoten, militair verenigd in het Pact van Warschau. 
Aan de inlichtingendiensten MARID, LAMID en LUID de taak te 
voorzien in de inlichtingen- en veiligheidsbehoeften van de 
respectieve krijgsmachtdelen waarvan zij deel uitmaakten, 
behoeften die samenhingen met de specifieke deeltaken van die  
krijgsmachtdelen in NAVO-verband en die voor een groot deel 
mede bepaald werden door hetgeen de NAVO-staven 
noodzakelijk achtten. Daar de NAVO niet over een eigen 
inlichtingendienst beschikt, is het verwerven van 
inlichtingengegevens een taak van de inlichtingendiensten van 
de participerende landen. Dat de diensten van de Verenigde 
Staten in dit kader de veruit belangrijkste bijdrage leveren ligt 
voor de hand. Bij de NAVO-staven vond (en vindt) overigens wel 
op beperkte schaal verwerking van die door de 
inlichtingendiensten van de  lidstaten ingebrachte gegevens 
plaats. 
 
Om, elk op het eigen terrein, te kunnen voorzien in de 
 
 
Pagina 41 van 167
