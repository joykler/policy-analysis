Rapportage referentieniveaus taal en rekenen 2014-2015 | Invoering centrale toetsing en examinering referentieniveaus 
Nederlandse taal en rekenen mbo, vo en po, en Engels voor mbo-4    
September 2015  
2.9.2 Voorbeeldrekentoetsen  
7
Na afloop van de afnames worden er voorbeeldtoetsen gepubliceerd. Deze toetsen 
geven een beeld van de afname en de inhoud van de rekentoetsen in het voorgaande 
schooljaar. De voorbeeldtoetsen zijn in verschillende bestandsformaten beschikbaar 
(pdf, voorbeeldtoets in ExamenTester etc.) zodat docenten een indruk krijgen en 
leerlingen kunnen oefenen. De voorbeeldtoetsen 2F en 3F in pdf zijn in 2014-2015 ruim 
400.000 keer gedownload.  
2.9.3 Voorlichting 
Voor docenten is er de brochure Kaders rekentoets vo, waarin in meer detail ingegaan 
wordt op de inhoud en de regelgeving rondom de rekentoets vo.  
 
Om leerlingen en docenten daarnaast te informeren over de rekentoets zijn er in 2014-
2015 twee verschillende posters uitgebracht met daarop de tien meest gestelde vragen 
over de rekentoets, de Rekentoets in 10 vragen voor docenten/scholieren. De posters 
zijn naar alle vo-scholen in Nederland verzonden. Op onder andere examenblad.nl, 
rijksoverheid.nl en laks.nl zijn de posters te downloaden. 
 
De vijf regionale bijeenkomsten over de rekentoets vo, belegd door het Steunpunt, zijn 
in totaal door bijna 900 belangstellenden bezocht.   
2.10 Centrale examens Nederlands 
 
Sinds het examenjaar 2014 zijn de centrale examens Nederlands inhoudelijk afgestemd 
op de referentieniveaus. In het examenjaar 2015 is ook de normering afgestemd op de 
8
cesuren die horen bij de referentieniveaus. Daarmee is de afstemming van de centrale 
examens Nederlands op de referentieniveaus een feit.  
 
Om aan het referentieniveau 4F te voldoen, is de lat in het centraal examen Nederlands 
vwo 0,4 cijferpunt hoger gelegd dan in de voorgaande examenjaren. Dat betekent dat 
aan de kandidaten van 2015 hogere prestatie-eisen zijn gesteld: een vwo-leerling die 
in 2015 het CE-cijfer 5,5 haalde, is net zo vaardig als een vwo-er van 2014 met als CE-
cijfer 5,9.  
 
In de centrale examens Nederlands vmbo kb, vmbo gl/tl en havo hoefde de hoogte van 
de lat niet te worden aangepast om aan de referentieniveaus te voldoen. Aan de 
kandidaten van 2015 zijn dezelfde prestatie-eisen gesteld als in de voorgaande 
9
examenjaren. 
 
Voor Nederlands vmbo bb is de lat in 2015 0,1 cijferpunt hoger gelegd dan in de 
voorgaande examenjaren. Daarmee lag de lat voor vmbo bb 1,0 cijferpunt lager dan de 
lat voor het referentieniveau 2F. 
 
Omdat vwo- en vmbo-bb-leraren de tijd moesten krijgen om hun leerlingen op de 
hogere prestatie-eisen voor te bereiden zijn de scholen in september 2014 per brief 
over de gevolgen van de ijking van de N-termen aan de cesuren van de 
referentieniveaus geÃ¯nformeerd.  
                                                
7
 Zie www.examenblad.nl > rekentoets vo.  
8
 De cesuur is de grens tussen voldoende en onvoldoende. 
9
 Bij het CE Nederlands vmbo kb ligt de lat 0,4 cijferpunt hoger dan 2F. Bij het CE Nederlands 
vmbo gl/tl is dat 1,5 cijferpunt. De lat in het CE Nederlands havo ligt 0,7 cijferpunt hoger dan 3F.    
 pagina 38 van 48
