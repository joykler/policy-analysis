Selectielijst AIVD en voorgangers vanaf 1946 
 
Met search (art. 26 WIV) wordt de bevoegdheid aangeduid om te verkennen wat de aard van de 
telecommunicatie is die over bepaalde frequenties in de ether loopt (technische kenmerken) en welke 
persoon of organisatie de telecommunicatie verzendt (de identiteit van de afzender) ofwel het 
verkennen van satelliet- en radioverkeer door het (kort) te beluisteren om de aard en de afzender vast 
te kunnen stellen. Ten tijde van de totstandkoming van de WIV 2002 gebruikte de Militaire 
Inlichtingendienst (MID, rechtsvoorganger van de MIVD) search om het verkeer op high frequency 
radiokanalen in kaart te brengen. Die kanalen waren vooral in gebruik bij buitenlandse strijdkrachten. 
Search werd door de toenmalige ministers aangeduid als het voortraject van gerichte interceptie (art. 
25)145 en kon tevens ondersteunend zijn voor ongerichte interceptie (art. 27). 
De searchbevoegdheid werd beperkt tot telecommunicatie via de ether die zijn oorsprong of 
bestemming in het buitenland heeft. Er was geen binnenlands gebruik van HF-kanalen of 
satellietcommunicatie die relevant was voor de diensten, aldus de ministers. 
De WIV bepaalt dat de diensten tijdens het searchen eventuele versleuteling mogen doorbreken en 
kennis mogen nemen van de inhoud van de communicatie. Dat was volgens de ministers essentieel om 
de aard en de afzender van de communicatie te kunnen vaststellen. Kennis nemen van de inhoud is 
dus niet een doel op zichzelf maar slechts een hulpmiddel om een identiteit vast te stellen. 
Zodra dat is gelukt, mag geen kennis meer worden genomen van de inhoud. Voor search is geen 
toestemming van de minister vereist, als bedoeld in art. 19 WIV. 
 
De CTIVD constateerde in toezichtrapport nr. 28, 2011 reeds dat twee van de drie gehanteerde 
searchpraktijken van de MIVD zeer dicht raakten aan (of de facto al neerkwamen op) nieuwe selectie, 
waarvoor toestemming benodigd is. De CTIVD gaf hierop in overweging te bezien of het, met 
inachtneming van de privacybescherming, noodzakelijk zou dat aan de MIVD (en de AIVD) ruimere 
bevoegdheden worden toegekend die beter aansluiten op deze (gewenste) praktijk. 
 
De regeling van interceptiebepalingen (artt. 25 tot en met 27 WIV) is geënt op de praktijk zoals deze 
meer dan tien jaar geleden gold. De wetgever voorzag eind jaren 90 niet dat het internetverkeer en 
steeds meer andere vormen van communicatie zich zouden verplaatsen van de ether en de satelliet 
naar kabelnetwerken. De bedreiging voor de Nederlandse veiligheidsbelangen is de laatste jaren steeds 
meer op het vlak te liggen van digitale toepassingen en communicatievormen. 
De explosieve groei van internationale (glasvezel) kabelnetwerken heeft ertoe geleid dat naar schatting 
circa 80 tot 90% van het internationale dataverkeer nu via vaste netwerkverbindingen verloopt. De 
huidige juridische mogelijkheden voor ongerichte interceptie door de diensten zijn daardoor 
gereduceerd tot 10% à 20% van het telecommunicatie- en internetverkeer. Als gevolg van 
technologische- en geografische beperkingen zijn de diensten in staat om hiervan slechts een zeer 
gering deel daadwerkelijk te intercepteren. 
Dit betekent dat grote hoeveelheden relevante informatie al bij voorbaat van onderzoek zijn 
uitgesloten hetgeen in de visie van de diensten en anderen een risico voor de nationale veiligheid 
oplevert. Door het snel groeiende verkeersvolume en het afnemende aandeel hiervan ‘op de satelliet’ 
maar ook door de toename van WiFi-netwerken, nieuwe informatie-infrastructuren, transities van 
internetprotocollen en ‘nomadisch communicatiegedrag’ nemen de mogelijkheden voor ongerichte 
maar ook gerichte interceptie snel af, waardoor de vrees ontstond dat de diensten op termijn ‘doof en 
blind’ dreigden te worden. 
 
De evaluatiecommissie kwam tot de conclusie dat de techniekafhankelijke interceptiebepalingen van de 
WIV 2002 op basis van het onderscheid tussen de ether en de kabel, niet meer rijmen met de snel 
voortschrijdende technologische ontwikkelingen op het gebied van dataverkeer en communicatie. De 
Commissie vond daarom een aanpassing van de interceptiebepalingen, i.e. de artikelen 25 tot en met 
27, noodzakelijk. De interceptiebepalingen worden daarmee techniekonafhankelijk.  
De Commissie verbond daaraan wél een verstevigd kader van toestemmingsvereisten en 
rechtmatigheidstoezicht door de CTIVD en reikte daarvoor ook handvatten aan. 
 
Een voortdurende stroom aan publicaties over internet- en telefoonintercepties (PRISM) gedurende een 
groot deel van de onderzoeksperiode van de evaluatiecommissie onderstreepten de potentieel 
vergaande gevolgen van de technologische ontwikkelingen voor de privacy van de burger nog eens. 
 
Het kabinet merkte in zijn reactie op het rapport-Dessens het volgende op.  
“In zijn algemeenheid wordt aangenomen dat waar het gaat om telecommunicatie, dat hoe dichter bij 
de inhoud van die communicatie (de ‘content’) wordt gekomen ook de inbreuk groter wordt. Naar het 
oordeel van het kabinet is het hieraan ten grondslag liggende onderscheid tussen inhoud (content) en 
niet-inhoud (metadata) niet het enige bepalende element bij het vaststellen van de ernst van de 
inbreuk en bij het daarop toe te snijden model van toestemming, zoals dat in een mogelijk voor te 
bereiden wetsvoorstel zal worden neergelegd. Evenzeer is van belang de schaal waarop gegevens 
worden verzameld en hoe ingrijpend de gehanteerde ontsluitingsmethodiek is voor de privacy van de 
burger. Bulk interceptie en de toepassing van verfijnde methodieken van metadata-analyse kunnen 
 
Pagina 54 van 94
