Versie 0.16 ter inzagelegging | Generieke  Selectielijst MIVD | maart 2015  
 
bronnen, al was het maar vanuit de overweging dat een 
voldragen secret service met geheime agenten veel te kostbaar 
zou zijn.  
 
agenten 
Zoals bekend was deze laatste overweging er bepaald niet een 
die door Somer werd gedeeld. Deze stelde integendeel alles in 
het werk om onder zijn leiding een geheime militaire 
inlichtingendienst van de grond te krijgen, een pogen dat hem 
niet door een ieder in dank werd afgenomen. Niettemin 
fungeerde SAZ VII onder de paraplu van de BID een aantal 
jaren met gebruikmaking van geheime agenten ten behoeve van 
G2A en MARID I. Nadat SAZ VII als Militaire Afdeling formeel tot 
de BID was gaan behoren duurde het niet zo lang voor de inzet 
van menselijke bronnen ook ten behoeve van de landmacht zich 
ging beperken tot het begeleiden van legaltravelers.  
 
attachés 
Daarnaast leverden in de categorie menselijke bronnen de 
militaire en  marine-attachés hun eigen specifieke bijdragen aan 
de inlichtingenproducten van MARID en G2. In 1949 waren er 
zowel in Londen als in Washington attachés geaccrediteerd van 
landmacht en marine, was er een militair attaché in Parijs en 
Brussel (gecombineerd), een honorair militair attaché in Bern, 
militair attachés in Bonn, Stockholm en Praag en tenslotte een 
marine-attaché in Tokio.   
 
liaison 
Behalve op hun eigen menselijke bronnen zoals hierboven 
opgesomd konden MARID en G2 voor hun informatievoorziening 
rekenen op het contact met soortgelijke buitenlandse diensten. 
Het onderhouden van liaison met deze diensten zorgde vaak 
door onderlinge uitwisseling van gegevens voor een welkome 
aanvulling op hetgeen bekend was, dan wel voor correctie of 
bevestiging van het eigen beeld. De vraag met welke 
‘zusterdiensten’ de MARID aan het eind van de jaren veertig 
contacten onderhield is aan de hand van het bewaard gebleven 
materiaal niet zonder meer te beantwoorden, maar aangenomen 
mag worden dat met de Amerikaanse en Britse diensten dat 
zeker het geval is geweest. Wat G2 betreft kan die vraag 
concreet en uitputtend beantwoord worden. Er waren contacten 
met de militaire inlichtingendiensten van Denemarken, Zweden 
en Zwitserland, terwijl (eind 1949) contact met Noorwegen in de 
bedoeling lag. Van genoemde diensten werden gegevens 
ontvangen “betreffende militaire aangelegenheden in Noord-
Duitsland, Oost-Duitsland, de Baltische landen, Polen, Finland en 
West-Duitsland”. Daarenboven had de landmacht een liaison-
officier geplaatst bij de inlichtingeneenheid van het Britse 
Rijnleger (BAOR). De gegevens die van deze dienst werden 
verkregen hadden uitsluitend betrekking op de Russische zone 
 
 
Pagina 30 van 167
