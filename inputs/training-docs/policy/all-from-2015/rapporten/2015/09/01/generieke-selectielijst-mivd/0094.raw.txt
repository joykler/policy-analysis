Versie 0.16 ter inzagelegging | Generieke  Selectielijst MIVD | maart 2015  
 
Anno 2015 is de Militaire Inlichtingen en Veiligheidsdienst 
(MIVD) een strategische inlichtingen- en veiligheidsdienst, die 
tevens op maat ondersteuning levert op het operationele en 
tactische niveau. De MIVD valt organisatorisch direct onder de 
secretaris-generaal van Defensie. De minister van Defensie is 
politiek verantwoordelijk voor de dienst. De MIVD is als 
bijzondere organisatie eenheid buiten de Bestuursstaf (van 
Defensie) geplaatst maar maakt voor de bedrijfsvoering wel 
gebruik van de desbetreffende capaciteit bij de Bestuursstaf. De 
MIVD is gebonden aan een wettelijk kader (de Wet op de 
Inlichtingen- en Veiligheidsdiensten 2002) en staat onder 
controle en toezicht van de Commissie voor de Inlichtingen- en 
veiligheidsdiensten (CIVD), de Commissie van Toezicht voor de 
Inlichtingen- en veiligheidsdiensten (CTIVD) en de Algemene 
Rekenkamer. 
 
De missie van de MIVD luidt als volgt: “De MIVD is een flexibele, 
betrouwbare en unieke leverancier van kwalitatief hoogwaardige 
inlichtingen- en veiligheidsinformatie waarmee een onmisbare 
bijdrage wordt geleverd aan de opbouw, gereedstelling en inzet 
van de Nederlandse krijgsmacht en de informatiepositie van 
Nederland. De dienst bevordert daarmee het 
handelingsperspectief voor afnemers (van producten) van de 
dienst en in het bijzonder de efficiency en de effectiviteit van het 
Nederlandse defensie-apparaat binnen de nationale en 
internationale context waarin dit opereert. Over deze activiteiten 
legt de MIVD op transparante wijze verantwoording af aan zijn 
opdrachtgevers en behoeftestellers."  
 
Taken 
 
In de Wet op de Inlichtingen- en veiligheidsdiensten 2002 (Wiv 
2002, artikel 7) zijn voor de MIVD zes taken vastgelegd: 
 
Onderzoek naar militair potentieel van andere landen en 
factoren die de internationale rechtsorde beïnvloeden (a-taak). 
De MIVD verricht in het belang van de nationale veiligheid 
onderzoek naar (1) het potentieel en de strijdkrachten van 
andere mogendheden, ten behoeve van een juiste opbouw en 
een doeltreffend gebruik van de krijgsmacht; (2) naar factoren 
die van invloed zijn op de handhaving en bevordering van de 
internationale rechtsorde voor zover de krijgsmacht daarbij is 
betrokken of naar verwachting betrokken kan worden. 
  
Veiligheidsonderzoeken uitvoeren (b-taak) 
De MIVD verricht veiligheidsonderzoeken op basis van de Wet 
veiligheidsonderzoeken (Wvo). Deze veiligheidsonderzoeken 
worden uitgevoerd naar kandidaten voor vertrouwensfuncties 
binnen Defensie, naar Defensie personeel dat al een 
vertrouwensfunctie bekleedt en deels (het andere deel doet de 
 
 
Pagina 94 van 167
