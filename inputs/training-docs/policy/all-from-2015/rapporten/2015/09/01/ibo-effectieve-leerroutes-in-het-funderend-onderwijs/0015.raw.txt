IBO Effectieve leerroutes in het funderend onderwijs 
 
leerlingen met achterstanden. In het kader van de specifieke uitkering voor het gemeentelijk 
achterstandenbeleid hebben gemeenten middelen om met PO-scholen zomerscholen en 
schakelklassen op te zetten. De hoogte van dergelijke vormen van specifieke bekostiging is 
marginaal vergeleken met de rest van de lumpsum. 
 
Variabele en vaste kosten 
De lumpsum wordt deels op het aantal leerlingen op een school gebaseerd. Een leerling in het PO 
wordt maximaal 4 jaar voor de onderbouw bekostigd en daarna alleen nog maar tegen het lagere 
‘bovenbouwtarief’. Een jaar zittenblijven leidt dus tot meerkosten tegen het bovenbouwtarief. In 
het PO kunnen leerlingen nu gedurende het schooljaar instromen als ze 4 jaar geworden zijn. Als 
zij na 1 oktober starten, tellen deze leerlingen niet mee in de bekostiging van dat schooljaar. Om 
dit te compenseren zit er een opslag in de lumpsum van 3%. Het VO kent een groot aantal 
verschillende onderwijssoorten, zoals vmbo-t en vwo, met verschillende niveaus van bekostiging. 
 
Er zijn geen financiële prikkels om zittenblijven te voorkomen. Voor een leerling die blijft zitten 
wordt een volledig extra jaar in het funderend onderwijs bekostigd; voor een leerling die versnelt, 
krijgt een school een jaar minder bekostiging. Anderzijds vraagt het voorkomen van zittenblijven, 
en het stimuleren van versnellen en verrijken van een school een extra inspanning die 
vermoedelijk ook extra geld kost.  
 
Het deel vaste kosten is niet afhankelijk van het aantal leerlingen in het systeem. De vaste voeten 
zijn een soort startbedragen die worden verstrekt op basis van de gedachte dat hoe klein een 
school ook is, er altijd bepaalde vaste kosten gemaakt moeten worden, bijvoorbeeld voor de 
huisvesting, exploitatie en het bestuur. In het PO is er daarnaast een extra vaste voet voor scholen 
met minder dan 145 leerlingen, de zogeheten ‘kleinescholentoeslag’. 
 
De boven-nominale leerroutes leiden jaarlijks tot meerkosten voor het Rijk. Het verkorten van de 
leerroute (bijvoorbeeld door het verminderen van zittenblijven) leidt echter niet direct tot een 
besparing gelijk aan de totale jaarlijkse meerkosten van het zittenblijven. Dit komt doordat 
zittenblijvers uit vorige jaren lang in het onderwijssysteem blijven. Voor een zittenblijver in de 
kleuterklas geldt dat deze op zijn vroegst na 13 jaar uit het onderwijssysteem verdwenen is omdat 
hij of zij pas dan niet meer leer- of kwalificatieplichtig is. De totale besparingen van het 
terugdringen van zittenblijven lopen daardoor naar schatting elk jaar op met 1/13e deel tot een 
8
theoretisch maximum na 13 jaar . Ook voor de effecten op de belastinginkomsten van het eerder 
toetreden op de arbeidsmarkt geldt dat deze pas na een aantal jaar zichtbaar worden. 
 
2.2.2 Wet- en regelgeving en autonomie van het onderwijs 
 In de Wet op het Primair Onderwijs en de Wet op het Voortgezet Onderwijs zijn de 
randvoorwaarden opgesteld waarbinnen scholen het funderend onderwijs moeten vormgeven.  
 Scholen hebben een grote autonomie ten aanzien van het stichten van nieuwe scholen, de 
onderwijskundige inrichting en, via de lumpsum-bekostiging de aanwending van middelen. 
 
9
Voor het PO is de belangrijkste regelgeving vastgelegd in de wet op het primair onderwijs (WPO) . 
Daarin is onder meer vastgelegd dat het basisonderwijs is bestemd voor kinderen vanaf de leeftijd 
van omstreeks 4 jaar. Het legt mede de grondslag voor het volgen van aansluitend voortgezet 
onderwijs. Het PO-onderwijs wordt zodanig ingericht dat de leerlingen in beginsel binnen een 
tijdvak van acht aaneensluitende schooljaren de school kunnen doorlopen. Daarnaast zijn 
                                                           
8
 Dit is onder de aanname dat een daling van het zittenblijven gelijk over de jaren plaatsvindt. Een daling van 
het zittenblijven in de examenklas van het VO leidt –zonder vervolgopleiding – na 1 jaar al tot besparing, 
terwijl een daling van het zittenblijven in groep 2 pas na13 jaar –zonder vervolgopleiding- tot besparing leidt. 
In werkelijkheid verloopt een daling van het zittenblijven naar verwachting niet evenredig over alle leerjaren; 
het zittenblijven concentreert zich in een aantal leerjaren. Daarnaast komt de besparing nog eens vier jaar later 
wanneer een leerling een vervolgopleiding doet. In box 4.2 wordt hier verder op ingegaan. 
9
 Wet op het basisonderwijs (1981) 
15
