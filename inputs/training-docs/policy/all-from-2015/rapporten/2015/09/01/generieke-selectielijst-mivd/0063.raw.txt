Versie 0.16 ter inzagelegging | Generieke Selectielijst MIVD | maart 2015 
betrekking op beveiliging van documenten en fysieke gegevens 
bij bedrijven en industrieën die opdrachten voor de marine 
uitvoerden. De personele kant echter - het uitvoeren van 
antecedenten- en veiligheidsonderzoeken naar (beoogd) 
personeel zowel van de marine als van voor de marine werkende 
bedrijven - werd uitgevoerd door de Binnenlandse 
Veiligheidsdienst. Voor zover valt na te gaan was dat het geval 
sinds 1949, mogelijk zelfs vanaf een nog vroeger tijdstip. Deze 
gang van zaken bleef bestaan tot 1979, waarna gedurende een 
overgangsfase MARID III (inmiddels Bureau III Veiligheid) 
geleidelijk de veiligheidsonderzoeken zelf ter hand ging nemen, 
tot in 1984 de personele beveiliging geheel in eigen MARID-
hand was gekomen. Dit bleef de situatie tot de integratie van de 
drie diensten in één Militaire Inlichtingendienst.  
 
De Luchtmacht Inlichtingendienst/Afdeling Inlichtingen & 
Veiligheid van de Luchtmachtstaf (LUID/AIV-LS) had in zijn 
organisatie een Sectie Contra-Inlichtingen die zich ondanks deze 
beperkende aanduiding bewoog op het gehele terrein van 
“beveiliging van personeel, materieel en gegevens” van de 
luchtmacht. De sectie was ingedeeld in een viertal bureaus. Een 
daarvan was verantwoordelijk voor de beveiliging van materieel 
en gegevens, het vervaardigen van voorschriften en instructies 
op dat gebied en de afhandeling van gerapporteerde 
veiligheidsincidenten. Een ander bureau was specifiek belast 
met de personeelsbeveiliging, met name met het doen instellen 
van antecedenten- en veiligheidsonderzoeken en het aan de 
hand daarvan uitbrengen van advies. De verwervingsactiviteiten 
ten behoeve van de twee genoemde bureaus werden uitgevoerd 
door een bureau CI-Operatiën respectievelijk een bureau 
CI/BRD. Laatstgenoemd bureau verrichtte dezelfde soort 
werkzaamheden, toegespitst op de eenheden van de luchtmacht 
in de Bondsrepubliek Duitsland.  
Het bureau CI-Operatiën was belast met het verzamelen van de 
gegevens die noodzakelijk waren om de veiligheidstaken te 
kunnen uitvoeren. Het bureau vormde de uitvoerende instantie 
waar het ging om het instellen van antecedenten- en 
veiligheidsonderzoeken. Daarnaast verzamelde het bureau 
gegevens met betrekking tot activiteiten die de veiligheid van de 
luchtmacht zouden kunnen schaden, zoals spionage, sabotage 
en subversie.  
De feitelijke werkzaamheden ‘in het veld’ werden uitgevoerd 
door personeel van de ‘buitendienst’ van het bureau. De 
benodigde gegevens werden hoofdzakelijk verkregen uit open 
bronnen, uit informatie-uitwisseling met zusterdiensten en uit 
ambtelijke (militaire en civiele) bronnen. Waar het ging om 
operaties met agenten of informanten werkte de sectie nauw 
samen met de overeenkomstige onderdelen van de 
Binnenlandse Veiligheidsdienst. Te denken is hierbij aan 
dubbeloperaties tegen inlichtingendiensten van de Sovjet-Unie 
 
 
Pagina 63 van 167
