IBO Effectieve leerroutes in het funderend onderwijs 
 
78
aan de wettelijke eisen. Nog niet alle wettelijke taken zijn bij alle gemeenten op orde. De G37 
lopen voor op kleinere gemeenten. Deze gemeenten ontvangen jaarlijks een aanvullend budget uit 
de specifieke uitkering van totaal €95 mln.. Door een andere verdeling van de middelen worden 
ook de kleinere gemeenten geacht de kwaliteit te kunnen verbeteren. De belangrijkste punten zijn: 
het realiseren van voldoende VVE-plaatsen en de toeleiding, doorlopende leerlijnen, het maken van 
resultaatafspraken en de monitoring ervan, het verbeteren van de kwaliteit(zorg) door VVE-
instellingen. 
 
De onderzochte educatieve kwaliteit in Nederlandse voorschoolse voorzieningen (ook die VVE 
79
aanbieden) scoort laag tot midden en kan worden verbeterd. Verbetermogelijkheden zijn 
bijvoorbeeld de kwaliteit van leid(st)ers door de inzet van meer hbo-opgeleide leidsters voor de 
groep en bewezen vve-programma’s. De thans gebruikte VVE-programma’s zijn niet empirisch 
80
getoetst op effectiviteit. 
 
3.1.2 Leerstofjaarklassensysteem 
 Indeling van het stelsel in jaarklassen en (in het VO) niveaus werken vertraging in de hand. 
Harde overgangen maken het risico op zittenblijven groter en de kans op versnellen kleiner. 
 Om achterstanden weg te werken is niet altijd een volledig jaar nodig. Flexibelere overgangen 
tussen jaren kunnen hierbij tot efficiëntere leerroutes leiden. 
 Brede brugklassen zijn in het VO een manier om de overgang van PO naar VO flexibeler te 
houden en allocatie van leerlingen te verbeteren. 
 Binnen de jaarklas helpt gepersonaliseerde instructie prestaties van leerlingen te verbeteren 
en hiermee de leerroute efficiënter te maken. 
 
Zittenblijven gebeurt wanneer een leerling niet in staat wordt geacht de horde van de ene klas 
naar de volgende te kunnen nemen. Er zijn verschillende arrangementen denkbaar die de grens 
tussen de klassen verkleinen en die de schoolloopbaan mogelijk versoepelen. Scholen kunnen meer 
gebruik maken van voorwaardelijke overgang, waarbij de leerling voor de achterstandsvakken 
onderwijs volgt in het lagere leerjaar bedoeld om de achterstand weg te werken. Deze praktijk is 
81
ook mogelijk in bijvoorbeeld Duitsland en Vlaanderen. In verschillende landen in Europa is het 
mogelijk om aan het einde van het schooljaar de ingelopen achterstand in te halen, bijvoorbeeld 
82
door extra werk of door herexamens. De zomerscholen uit de Nederlandse pilot hebben een 
soortgelijk effect. 
 
Bij de overgang van PO naar VO zijn sommige leerlingen gebaat bij uitstel van selectie. Bredere 
brugklassen kunnen ervoor zorgen dat deze leerlingen zonder vertraging als gevolg van stapelen 
op het goede niveau terecht komen en de route naar het uiteindelijke examen wordt verkort. Voor 
versoepeling van de overgang tussen groep 2 en groep 3, zie paragraaf 3.2. 
 
Het onderwijs op basisscholen en in het voortgezet onderwijs is vrijwel altijd volgens 
83 
opeenvolgende jaarklassen ingericht. Daarbinnen is het lastig differentiëren naar niveau, 
leertempo of leerstijl. In zo’n systeem wordt voor jonge kinderen die nog niet toe zijn aan een 
overgang naar een klassikale groep 3, sneller gekozen voor een heel jaar doorkleuteren. 
 
                                                           
78
 Evaluatie Wet ontwikkelingskansen door kwalitiet en educatie (Wet OKE) en specifieke uitkering gemeentelijk 
onderwijsachterstandenbeleid, Kamerstukken II, 2014-2015, 34242 nr.1  
79
 Leseman en Slot, Kwaliteit en curriculum van voorschoolse opvang en educatie in Nederland (2013) 
80
 Driessen, Variatie in Voor- en Vroegschoolse Educatie (2012.) 
81
 Eurydice, Grade Retention (2011); Correspondentie met Eva Vandegaer. 
82
 Eurydice, Grade Retention (2011) 
83
 Dit is in het PO geen wettelijke bepaling. Montessori en Jenaplanscholen kennen bijvoorbeeld een andere 
inrichting. De WVO gaat wel uit van een indeling in leerjaren. Het versoepelen van die indeling, zoals per 1 
augustus al gebeurt door aanpassing van de urennorm, zou het vóórkomen van zittenblijven kunnen reduceren. 
Er is dan immers meer mogelijkheid voor tempowisselingen in het onderwijs. 
35
