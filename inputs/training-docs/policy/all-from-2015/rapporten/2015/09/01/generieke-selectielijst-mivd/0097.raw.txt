Versie 0.16 ter inzagelegging | Generieke Selectielijst MIVD | maart 2015 
dan wel met een minder ingrijpende bevoegdheid kan worden 
volstaan. 
 
De Wiv 2002 kent een notificatieplicht. Notificatie houdt in dat 
een betrokkene actief wordt geïnformeerd dat door de MIVD 
inbreuk is gemaakt op diens huisrecht of brief- en 
telefoongeheim. Vijf jaar na beëindiging van de uitoefening van 
de bevoegdheid wordt onderzocht of verslag kan worden 
uitgebracht aan degene waarop een inbreuk op de genoemde 
grondrechten is gemaakt. Daarnaast kent de Wiv 2002 een 
aparte inzage-regeling op grond waarvan burgers hun dossier 
kunnen opvragen. Inzage wordt geweigerd indien zicht zou 
ontstaan op bronnen, werkwijze of actueel kennisniveau van de 
MIVD. 
 
In 2013 is de Wiv2002 geëvalueerd door de Commissie 
Evaluatie Wet op de inlichtingen- en veiligheidsdiensten 2002 
(Commissie Dessens). De Commissie komt tot de conclusie dat 
de huidige bestaande wettelijke bevoegdheden heden ten dage 
niet meer volledig voldoen en om die reden moeten verruimd, 
maar dat dit tegelijkertijd vraagt om een nieuwe balans met de 
wettelijk geregelde waarborgen en transparantie. Het kabinet 
Rutte II onderschrijft in haar reactie in algemene zin de 
conclusie dat de Wiv 2002 op een aantal punten toe is aan 
modernisering en dat ook een aantal aanpassingen is gewenst in 
de procedures van de inlichtingen- en veiligheidsdiensten. Het 
kabinet volgt de commissie daarom in het merendeel van haar 
aanbevelingen. Op 21 november 2014 is het 
kabinetsstandpunt over de herziening van het interceptiestelsel 
uitgebracht waarin de contouren van het beoogde stelsel (met 
inbegrip van de bevoegdheid tot ongerichte kabelgebonden 
interceptie, ingekaderd door  privacywaarborgen) zijn geschetst. 
In 2014 is het wetgevingstraject ingezet om te komen tot een 
nieuwe Wiv.  
  
Verantwoording/toetsing 
 
Op ministerieel niveau wordt in de Raad voor de Inlichtingen- en 
Veiligheidsdiensten (RIV, een onderraad van de Ministerraad) 
overlegd over het beleid van de MIVD en de Algemene 
Inlichtingen- en Veiligheidsdienst (AIVD). De RIV is een 
voortzetting van de Ministeriële Commissie voor de Inlichtingen- 
en Veiligheidsdiensten. De RIV is het resultaat van de nieuwe 
structuur voor onderraden. De RIV wordt voorgezeten door de 
minister-president. In de RIV hebben verder zitting: de 
vicepremier(s), de ministers van Defensie, Binnenlandse Zaken 
en Koninkrijksrelaties, Buitenlandse Zaken en Veiligheid & 
Justitie. Andere ministers kunnen op uitnodiging aanwezig zijn 
bij het overleg. Verder maken de voorzitter en de leden van het 
Comité Verenigde Inlichtingendiensten Nederland (CVIN, zie 
 
 
Pagina 97 van 167
