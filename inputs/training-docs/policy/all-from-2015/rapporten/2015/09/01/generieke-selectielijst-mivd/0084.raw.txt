Versie 0.16 ter inzagelegging | Generieke  Selectielijst MIVD | maart 2015  
 
 
Veiligheid 
 
De taak van het ressort veiligheid is in artikel 9.2a WIV 
geformuleerd. In het kort komt die taak neer op enerzijds het 
verrichten van veiligheidsonderzoeken (onderdeel van de al 
eerder genoemde defensieve contra-inlichtingentaak), 
anderzijds op het verzamelen van gegevens die nodig zijn om de 
militaire veiligheid te kunnen garanderen (een combinatie van 
defensief en offensief contra-inlichtingenwerk). Voor het 
verrichten van deze veiligheidstaak is in de organisatie van de 
MID een Afdeling Contra-Inlichtingen en Veiligheid (ACIV) 
opgenomen, die tezamen met de Bureaus Veiligheid van de drie 
Afdelingen MID het ressort Veiligheid vormt. Afstemming en 
coördinatie binnen dit ressort vindt maandelijks plaats in het 
Ressortoverleg Contra-inlichtingen en Veiligheid (ROCIV) onder 
leiding van het hoofd van de afdeling ACIV.  
Evenals dat het geval is met betrekking tot de inlichtingentaak is 
de inhoud van de veiligheidstaak sinds de val van de Berlijnse 
Muur ingrijpend veranderd. Anders dan dat tijdens de periode 
van de Koude Oorlog het geval was is het communisme - 
nationaal en internationaal - niet langer een factor van 
betekenis waar het gaat om het onderkennen van risico’s en 
dreigingen ten aanzien van de veiligheid van de krijgsmacht. De 
Sovjet-Unie is uiteengevallen, het Pact van Warschau bestaat 
niet meer en de voornaamste ‘binnenlandse tegenstander’, de 
Communistische Partij van Nederland, is opgeheven. Dit alles 
betekent echter niet dat elk risico en elke dreiging nu zijn 
verdwenen. Spionage gericht tegen Nederlandse en 
bondgenootschappelijke defensiebelangen blijft een fact of life 
waarmee de MID, in casu het ressort Veiligheid rekening moet 
houden. Weliswaar zijn het niet langer de inlichtingendiensten 
van de landen van het Pact van Warschau die ieder voor zich en 
in samenwerking met de Sovjet-Unie tegen Nederlandse en 
NAVO-belangen opereren - sommige van die landen staan op de 
nominatie zelf lid van de NAVO te worden - maar de Russische 
inlichtingendiensten bijvoorbeeld, waaronder de militaire 
inlichtingendienst GRU, hebben hun spionageactiviteiten hervat. 
Ook in gebieden waar Nederlandse militairen zijn ingezet in het 
kader van internationale crisisbeheersings- en vredesoperaties - 
te denken is hier in de eerste plaats aan het voormalige 
Joegoslavië - zijn buitenlandse inlichtingendiensten actief en 
vormen zij een bedreiging ten aanzien van de Nederlandse en 
bondgenootschappelijke veiligheid. 
Binnenslands moet de MID rekening blijven houden met 
antimilitaristische acties, gericht tegen inrichtingen en 
materieel, die “de veiligheid of de paraatheid van de 
krijgsmacht” kunnen schaden. Zo werden volgens het 
Jaarverslag 1997 van de MID in dat jaar 80 acties geregistreerd 
tegen 97 in 1996 en 350 in 1995. Overigens constateert het 
 
 
Pagina 84 van 167
