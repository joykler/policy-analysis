Versie 0.16 ter inzagelegging | Generieke Selectielijst MIVD | maart 2015 
inlichtingenproducten. 
 
 
Wegen en prioriteren  
 
De MIVD maakt afspraken met behoeftestellers, zoals de 
Commandant der Strijdkrachten en het ministerie van 
Buitenlandse Zaken, over de gewenste diepgang van het 
onderzoek. Als behoeftestellers een breed handelingsperspectief 
ambiëren, is er doorgaans behoefte aan een robuuste 
inlichtingenpositie met veel diepgang. Hoe groter de diepgang, 
des te hoger de kwaliteit van de gewenste informatie en des te 
meer bijzondere inlichtingenmiddelen daarvoor veelal moeten 
worden ingezet.  
 
Door een systematiek van ‘wegen en prioriteren’ maakt de MIVD 
dienstbreed keuzes voor de verdeling van beschikbare mensen 
en middelen. De cyclus wegen en prioriteren start en eindigt 
met het onderling vergelijken en beoordelen van 
aandachtsgebieden in relatie tot het belang dat daar door de 
afnemers en de dienst aan wordt gehecht. Periodiek bepaalt de 
directie van de MIVD vervolgens waar het zwaartepunt in het 
inlichtingenwerk komt te liggen. Dit gebeurt jaarlijks op basis 
van externe behoeftestellingen, waaronder de Inlichtingen- en 
Veiligheidsbehoefte Defensie (IVD, afkomstig van CDS en HDB) 
en de Aanwijzing Buitenlandtaak (AWB) van de Minister-
President. In 2015 wordt voorzien in een geïntegreerd 
Aanwijzingsbesluit, waarin de behoeftestelling op het gebied van 
inlichtingen- en veiligheidstaken en de daaraan toegekende 
prioriteiten  wordt opgetekend. 
 
De toewijzing van de middelen aan onderzoeksopdrachten hangt 
af van de aard en het belang van het onderzoek. Bij de aard van 
het onderzoek gaat het om de bijzonderheden van het 
onderzoeksobject. Deze bepalen welke expertise wordt ingezet 
om de onderzoeksopdracht uit te voeren. Het belang van het 
onderzoek bepaalt of en in welke omvang bijzondere 
bevoegdheden worden ingezet. De MIVD stelt in overleg met de 
klant de gewenste dekkingsgraad van het onderzoek vast. De 
dekkingsgraden geven de diepgang (kwaliteit) van de 
inlichtingenpositie weer die in het onderzoek wordt nagestreefd. 
De MIVD hanteert vier dekkingsgraden: 
 
1. Signalen opvangen en duiden van ontwikkelingen en 
gebeurtenissen met bij de dienst beschikbare kennis 
en informatie; 
2. Inzicht hebben in (afwijkingen van) een normbeeld: 
Er is sprake van intensief onderzoek door de dienst; 
de ontwikkelingen in het aandachtsgebied worden 
constant getoetst aan het normbeeld; 
 
 
Pagina 105 van 167
