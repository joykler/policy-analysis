Selectielijst AIVD en voorgangers vanaf 1946 
 
dan menigeen denkt. De informatie wordt immers in groter verband en door getrainde professionals op 
zijn merites beoordeeld. 
 
Gewoonlijk wordt onderscheid gemaakt tussen informatie (ruwe data) en inlichtingen. De veelheid aan 
ruwe informatie krijgt waarde als deze na verschillende selecties met elkaar en met reeds bestaande 
inzichten en hypothesen wordt gecombineerd en op basis daarvan wordt geanalyseerd en omgezet in 
inlichtingen.  
Inlichtingen zijn derhalve gevalideerde, in samenhang gepresenteerde gegevens, vaak afkomstig uit 
meerdere bronnen. Zij zijn het product van volgens een bepaalde werkwijze (inlichtingencyclus) 
verzamelde en verwerkte informatie. 
 
6
De wijze waarop er wordt gecommuniceerd en met informatie wordt omgegaan is de laatste jaren 
sterk veranderd. Vroeger werd informatie veelal in geschreven vorm vastgelegd en verliep de 
communicatie veelal in briefvorm. Dat veranderde in de afgelopen eeuw. De telegraaf, radio, telefoon 
en fax vormden de eerste grootschalige toepassingen van het elektromagnetisme en later de 
elektronica. Door de opkomst van nieuwe informatie- en communicatietechnologie (ICT) heeft 
informatiedeling en communicatie niet alleen vele nieuwe vormen aangenomen (e-mail, chat, tweet, 
cloudcomputing) maar verloopt het ook via nieuwe routes op kabels, en via de ether in verschillende 
vormen van frequenties en modulaties.  
 
De revolutie in ICT heeft het vervolgens mogelijk gemaakt om grote hoeveelheden data op te slaan, te 
ver- en bewerken, te transporteren en in toenemende mate te vercijferen. In feite gaan, sinds de 
introductie van de glasvezelkabel als transportmedium en het internet, de ontwikkelingen op het 
terrein van informatie en communicatie steeds sneller en groeit het nieuwe domein van cyber 
exponentieel. De aard van de informatie verandert en wordt steeds complexer. In het cyberdomein 
wordt niet alleen geïnformeerd, maar ook gestuurd, gecontroleerd en soms ook gemanipuleerd. Meer 
en meer wordt het cyberdomein het hart- en vaatstelsel van de maatschappij. Zo zijn mondiale 
ontwikkelingen inmiddels 24 uur per dag, real time, en via een grote hoeveelheid aan middelen 
inzichtelijk voor (potentieel) iedereen ter wereld. De wereld wordt hierdoor in zeker opzicht steeds 
kleiner. Dit schept ontelbare nieuwe mogelijkheden en uitdagingen op bijvoorbeeld politiek, cultureel 
en economisch terrein. Het versterkt ook wederzijdse afhankelijkheden en creëert soms zelfs 
tegenstellingen. Naast nieuwe mogelijkheden en uitdagingen veroorzaakt de voortschrijdende 
technologie ook nadelen. 
 
De steeds ‘digitaler’ benutte infrastructuur schept nieuwe kwetsbaarheden: dreigingen van cybercrime 
en cyberspionage nemen toe, als gevolg waarvan grondrechten (zoals het recht op privacy) eerder 
geschonden kunnen worden. 
De digitalisering van informatieverwerking en communicatie zal zich in de (nabije) toekomst verder 
doorzetten. Dit zal gepaard gaan met een sterke toename (in aantal, diversiteit, complexiteit en 
dynamiek) van datacentra en elektronische communicatienetwerken. (Glasvezel)kabelnetwerken 
vormen nu al de spil van de wereldwijde elektronische communicatie en verzorgen het overgrote deel 
van het communicatieverkeer. 
Steeds meer netwerken zullen in staat zijn om IP-verkeer af te handelen waarbij de daadwerkelijke 
transportroute van de uitgewisselde informatie (het verkeer) wordt bepaald door vraag en aanbod. 
Communicatieverkeer (bijvoorbeeld IP-pakketten) verloopt in toenemende mate en ook in wisselende 
samenstelling (pakketjes), afwisselend (ook wat betreft verschillende providers) door de ether en 
kabelnetwerken.  
 
Deze ontwikkelingen in het informatie- en communicatielandschap gaan in de nabije toekomst leiden 
tot een toenemende dekking van de digitale snelweg over de wereld en een daarmee gepaard gaande 
afhankelijkheid van overheid, burgers, samenlevingen en markten van die snelweg. Die vergrote 
afhankelijkheid brengt als gezegd ook risico’s met zich mee. De privacy van burgers blijkt keer op keer 
kwetsbaar vanwege het open karakter van bijvoorbeeld het internet dat gebruik maakt van deze 
digitale infrastructuur. Het beschermen van die privacy van de burger is in de virtuele, digitale wereld 
veel lastiger dan in de fysieke wereld.  
 
Ook het beschermen van vitale economische of bedrijfsbelangen is in een digitale omgeving lastiger. 
Het beveiligen van belangen en rechten van burgers en bedrijven wordt in de digitale wereld nog 
verder bemoeilijkt door het toenemende gebruik van versleuteling van gegevens (encryptie). Het 
gebruik van deze technologie neemt sterk toe vanwege de behoefte zich te beschermen tegen toegang 
van anderen tot gevoelige informatie. Er is voor veel particuliere en publieke gebruikers alle reden om 
de beveiliging van elektronische communicatie te verbeteren en op verschillende manieren vorm te 
                                                
6 Onderstaand gedeelte is overgenomen uit hoofdstuk 5.2. van het Rapport van de Evaluatiecommissie.  Evaluatie Wet op de 
inlichtingen- en veiligheidsdiensten 2002: Naar een nieuwe balans tussen bevoegdheden en waarborgen, december 2013. Voor de 
bijbehorende noten zij verwezen naar dit rapport. 
 
Pagina 52 van 94
