Versie 0.16 ter inzagelegging | Generieke Selectielijst MIVD | maart 2015 
Multinational Industrial Security Working Group (MISWG) 
 
De MIVD participeert in de Multinational Industrial Security 
Working Group (MISWG). Dit informele samenwerkingsverband 
van NAVO lidstaten, aangevuld met enkele Europese landen 
heeft als doel procedures en werkwijzen van de deelnemende 
landen op het gebied van industrieveiligheid op elkaar af te 
stemmen. De MIVD heeft in 2014 met de AIVD de algemene 
MISWG bijeenkomst in Boekarest bijgewoond en geparticipeerd 
in ad hoc werkgroepen die zich buigen over diverse thema’s. 
Cybersecurity in de defensie-industrie staat hoog op de agenda. 
 
Europese Unie (EU)  
 
De EU heeft in de loop der jaren haar eigen buitenlands- en 
veiligheidsbeleid ontwikkeld. Zo wil de EU haar bijdrage leveren 
aan een veiliger wereld met EU vredesmissies. Voor de 
inlichtingenondersteuning van EU-missies worden militaire 
inlichtingen uitgewisseld met het inlichtingendirectoraat van de 
EU Militaire Staf. Daarnaast werkt de MIVD samen met het EU 
Situatiecentrum, met het EU Satellietcentrum en met het EU 
Defensieagentschap. Door de toename van het aantal EU-
missies en door de uitrol van de EU ambassades overal ter 
wereld groeit de vraag naar MIVD inlichtingenproducten.  
 
Ontwikkelingen 
 
Het is belangrijk voor het I&V netwerk van de krijgsmacht om 
de toekomstige geopolitieke, militaire, economische, 
demografische, technologische en sociale ontwikkelingen 
gestructureerd en permanent te blijven volgen om niet verrast 
te worden. Het belang van tijdige en accurate inlichtingen in het 
complexe strategische en operationele (veiligheids)domein zal 
significant blijven toenemen. Defensie dient rekening te houden 
met een veelheid aan strategische uitdagingen en actoren in 
(potentiële) diffuse operatiegebieden.  
 
Cyber 
 
De dreiging van digitale spionage tegen Defensie, 
defensietoeleveranciers en bondgenootschappelijke netwerken is 
significant, groeiend en steeds vaker geavanceerd en agressief 
van aard. Sommige tegenstanders vallen op door de 
grootschaligheid waarmee zij bedrijfsgegevens of gevoelige 
overheidsinformatie proberen te stelen terwijl andere bij hun 
activiteiten veel meer gebruik maken van geavanceerde, 
technische middelen. De Nederlandse krijgsmacht, 
defensietoeleveranciers en bondgenootschappelijke netwerken 
zijn in dat kader een gewild doelwit van digitale spionage 
gebleken. In 2014 is uit onderzoek gebleken dat netwerken van 
 
 
Pagina 113 van 167
