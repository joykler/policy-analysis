Rapportage referentieniveaus taal en rekenen 2014-2015 | Invoering centrale toetsing en examinering referentieniveaus 
Nederlandse taal en rekenen mbo, vo en po, en Engels voor mbo-4    
September 2015  
In 2014-2015 werd bekend dat het aantal kansen verhoogd zou worden naar vier, 
waarvan één in het voorlaatste jaar. Dit heeft impact gehad op het beleid van scholen 
om voorlaatstejaars een rekentoets te laten maken, ongeacht de rekenvaardigheid van 
die leerlingen op dat moment. 
 
Een ander aspect dat vergelijking van prestaties over jaren heen bemoeilijkt, is de 
wijziging in cesuren (grenzen voor voldoende/onvoldoende). Vanaf het schooljaar 
2014-2015 zijn de referentiecesuren van toepassing. Ook is vanaf dat schooljaar de 
hoogte van de cesuren voor de cijfers 4,5 en 7,5 veranderd, waardoor een vergelijking 
van het gemiddelde cijfer met andere jaren niet meer goed mogelijk is (zie ook 
paragraaf 2.2.1).  
 
In grafiek 2.1 staan de gemiddelde percentages kandidaten die voldoen aan de 
referentiecesuur op de betreffende rekentoets per leerweg/schoolsoort vanaf 2011-
2012 tot en met 2014-2015. Let op, vanwege de vergelijkbaarheid van de resultaten 
over de jaren heen, zijn daarbij voor vmbo-bb en -gt de cijfers gehanteerd waarbij 
geen cijferdifferentiatie is toegepast. Dit wijkt af van grafiek 2.2. 
 
Grafiek 2.1  
Gemiddelde percentage dat voldoet aan de referentiecesuur per schooljaar. 
 
Rekentoets vo
100
90
80
70
60
50
40
30
20
10
0
bb kb gl/tl havo vwo
11-12 12-13 13-14 14-15
 
Uit de grafiek blijkt dat kandidaten in alle schooltypes gemiddeld betere prestaties 
hebben laten zien ten opzichte van 2013-2014. Vmbo-gt- en vwo-leerlingen laten 
gemiddeld de beste prestaties zien. 
2.5.2 Gemiddeld percentage voldoendes van eindexamenkandidaten 2014 en 2015 (BRON) 
In grafiek 2.2 worden de percentages voldoendes op de rekentoets gepresenteerd van 
de cohorten die in 2013-2014 en in 2014-2015 eindexamen deden, met inbegrip van 
cijferdifferentiatie (maatwerk) in het vmbo. Omdat nog niet van alle kandidaten het 
eindcijfer in BRON is geregistreerd, kan het percentage voldoendes dat in de 
Examenmonitor van DUO zal worden gepresenteerd, nog verder stijgen.  
 
  
 pagina 32 van 48
