IBO Effectieve leerroutes in het funderend onderwijs 
 
Draagvlak in het veld is gediend bij goede communicatie. Als de nadruk ligt op de versobering van 
de bekostiging van zittenblijvers zal het draagvlak laag zijn, zeker onder scholen die veel 
zittenblijvers hebben. Ligt de nadruk echter op het heralloceren van middelen ten bate van 
preventie van ondoelmatig zittenblijven zal het draagvlak groter zijn. Het draagvlak zal relatief 
groot zijn onder scholen met relatief weinig zittenblijvers. Zij krijgen per saldo meer middelen voor 
preventie dan dat zij minder ontvangen aan bekostiging van zittenblijvers. 
 
2b. Toezicht 
 Het toezichtskader VO houdt al rekening met leerroutevertraging. In het PO is de Inspectie 
echter terughoudend. 
 Door wetgeving en toezichtskaders aan te passen, kunnen er prikkels ontstaan om leerroutes 
effectiever te maken. 
 Deze prikkels kunnen liggen op het terrein van stimuleren van maatwerk, preventie en waar 
mogelijk versnellen en het ontmoedigen van vertraging. 
 
Het toezichtskader van de onderwijsinspectie berekent de opbrengsten van het onderwijs op een 
bepaalde school. Kleuterbouwverlenging, zittenblijven en op- en afstroom worden hierin 
meegenomen. Het kader werkt over het algemeen goed, maar werkt negatieve gedragseffecten in 
de hand omdat scholen rekening houden met het inspectiemodel. Door het model aan te passen 
kan er op verschillende manieren een effect op leerroutes worden bereikt. 
 
Het inspectiekader zou meer maatwerk en preventie van zittenblijven kunnen stimuleren door deze 
als positieve indicator op te nemen in het opbrengstenkader, bijvoorbeeld het hebben van een 
protocol voor zittenblijven en versnellen of het aanbieden van gericht aanbod aan leerlingen met 
risico op doubleren. In dat licht is het opvallend dat het kader voor het primair onderwijs geen 
score heeft voor versnelling van leerlingen. 
 
Uitstel van selectie kan helpen de noodzaak tot stapelen te reduceren. Daarbij is de  teruggang in 
het aantal heterogene brugklassen opvallend. De Inspectie positief te laten oordelen over het 
hebben van brede brugklassen kan een stimulans zijn om voldoende brede brugklassen te houden. 
 
Een andere mogelijke aanpassing is het aanscherpen van de plaats van kleuterbouwverlenging en 
zittenblijven in het opbrengstenkader voor primair onderwijs. Daarvoor dient de WPO aangepast te 
worden zodat de indicator ‘verwachte doorstroom in acht jaar’ steviger verankerd is. Op dit 
moment is de Inspectie zeer terughoudend met oordelen over vertraging in het PO. Het aandeel 
kinderen dat langer dan nominaal doet over groep 1 en 2 of groep 3 t/m 8 is alleen aanleiding voor 
een gesprek of een opmerking in het rapport. Het oordeel voldoende of onvoldoende wordt echter 
zelden gegeven, omdat de wettelijke basis daarvoor niet specifiek genoeg is. De percentages die in 
het opbrengstenmodel genoemd worden, zijn bovendien relatief hoog, namelijk 12% voor 
kleuterbouwverlenging en 3% voor zittenblijven. Dit terwijl het landelijk gemiddelde percentage 
kleuterbouwverlengers ergens tussen 5 en 7% zit.112 Mogelijk is één indicator voor groep 1 t/m 8 
op te stellen in plaats van twee aparte indicatoren voor kleuterbouwverlenging en groep 3 t/m 8. 
  
In het toezichtskader voor het VO leggen examencijfers een zwaarder gewicht op het laatste jaar. 
Een leerling die zakt voor het examen telt immers zowel mee bij de zittenblijvers als in de 
examencijfers, in tegenstelling tot een leerling die in het voorexamenjaar blijft zitten. Dit kan 
gedeeltelijk worden tegengegaan door in het toezichtmodel een zwaarder gewicht te hangen aan 
zittenblijven in het voorexamenjaar. Onderzocht zou moeten worden in hoeverre het probleem zich 
dan verplaatst naar eerdere jaren. 
 
Het aanscherpen van het Inspectiekader zal niet op veel draagvlak kunnen rekenen in het veld.113 
Voor een meer constructieve rol van de Inspectie is meer draagvlak onder scholen en leraren. De 
                                                           
112
 Cijfer afhankelijk van manier van berekenen. Zie ook paragraaf 3.2 van dit rapport.  
113
 Inschatting onder meer op basis van de expertmeeting 13 mei 2015
