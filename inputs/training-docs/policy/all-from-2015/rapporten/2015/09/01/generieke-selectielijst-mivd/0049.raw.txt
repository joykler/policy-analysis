Versie 0.16 ter inzagelegging | Generieke Selectielijst MIVD | maart 2015 
die inlichtingen verzamelde voor een marine die in NAVO-
verband met name de bewaking van de ‘Iceland Gap’ tot haar 
taak rekende, waren nauwe relaties met de diensten van andere 
maritieme mogendheden als Groot-Brittannië en de Verenigde 
Staten vanzelfsprekend, zonder zich daarmee exclusief tot die 
diensten te beperken. Ook met de Belgische marine bijvoorbeeld 
bestonden nauwe banden.  
 
Tenslotte waren er dan nog bilaterale contacten en 
samenwerkingsovereenkomsten met landen die niet tot de 
NAVO behoorden. Liaison met dit soort landen nam zowel de 
vorm aan van uitwisseling van militaire attachés als van 
uitwisseling van informatie tijdens periodieke wederzijdse 
bezoeken. Basis voor deze vorm van liaison was steeds het voor 
beide zijden geldende (eigen-)belang. Een voorbeeld hiervan is 
de relatie met Israël, al speelde hierbij zeker in de jaren zestig 
en zeventig een traditionele Nederlandse sympathie voor de 
‘underdog’ een rol.  
 
censuur  
Niet alleen als middel om een vijand te belemmeren in zijn 
inlichtingenverwerving, maar ook als middel om zelf inlichtingen 
te vergaren speelde vanaf de Eerste Wereldoorlog de 
censuurdienst - ondergebracht bij GS IV, later als IIIc 
opgenomen in de militaire inlichtingendienst GS III - een zekere 
rol. Aan de vooravond van de Tweede Wereldoorlog werden 
voorbereidingen getroffen voor het zonodig invoeren van civiele 
censuur. In augustus 1939 werd  
GS IIIc gesplitst in een bureau IIIc dat zich zou bemoeien met 
de communicatiemiddelen (post, telefoon, telegraaf) en een 
bureau IIId dat zich zou bezig houden met de censuur op de 
publiciteitsorganen. In april 1940 vonden concrete besprekingen 
plaats tussen officieren van GS IIId en ambtenaren van de PTT 
met het oog op de verdeling van censuurpersoneel over de vier 
voorziene censuurcentra in Utrecht, Amsterdam, Rotterdam en 
Den Haag. Wat  Utrecht betreft werd van militaire kant 
opgemerkt dat dit centrum weinig waarde meer zou hebben 
“zoodra om eenige reden de Duitsche en over Duitschland 
komende post uitvalt”. In hoeverre in de april/meidagen van 
1940 de censuurdienst daadwerkelijk heeft gefunctioneerd en 
wat de inlichtingenwaarde van deze bron is geweest, is uit het 
beschikbare archiefmateriaal niet af te leiden. 
Na de Tweede Wereldoorlog duurde het een aantal jaren voor de 
organisatie van de censuurdienst weer ter hand werd genomen. 
Bij de reorganisatie van de generale staf in 1950 werd in  de 
Sectie G2 een bureau G2d opgenomen dat plannen moest 
ontwikkelen onder meer voor “een organisatie voor de 
uitoefening van censuur”. Veel haast werd daarmee niet 
gemaakt. De impuls om de voorbereiding van een censuurdienst 
serieus ter hand te nemen kwam niet vanuit de krijgsmacht, 
 
 
Pagina 49 van 167
