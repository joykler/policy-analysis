Versie 0.16 ter inzagelegging | Generieke Selectielijst MIVD | maart 2015 
bijvoorbeeld verscheen er zo’n studie over “De inzet van de 
Warschau Pact Luchtstrijdkrachten in conventionele operaties 
tegen Centraal-Europa en in het bijzonder tegen Nederland”. De 
conclusie hiervan luidde: “Hoewel de massale conventionele 
aanval, voorafgegaan door een voorbereidingsperiode, als 
uitgangspunt van de studie heeft gediend, mag een gewapend 
conflict van geringe omvang niet uitgesloten worden geacht”.  
Dan waren er, althans in de jaren zeventig, de appreciaties, een 
soort dreigingsanalyses. Een appreciatie van januari 1975 gaf 
een analyse van de “offensieve luchtdreiging van het WP tegen 
de Centraal-Europese sector inclusief Nederland in een 
conventioneel conflict”. Aan het eind van dat jaar werden in het 
document wijzigingen opgenomen, waarna er in 1978 een 
geheel nieuwe appreciatie verscheen. Op die manier vormde de 
appreciatie een voortdurend up to date gehouden beoordeling 
dan wel analyse van de dreiging waarmee de geallieerde 
luchtstrijdkrachten in het algemeen en de Nederlandse in het 
bijzonder bij een eventueel gewapend conflict te maken zouden 
krijgen.  
In de tweede helft van de jaren zeventig werd overigens als 
samensteller van de diverse rapportagevormen niet langer de 
aanduiding Sectie L2 gehanteerd, maar Afdeling Inlichtingen en 
Veiligheid (AIV) van de luchtmachtstaf. Ook MARID I en G2 
gingen zich toen Afdeling Inlichtingen en Veiligheid noemen van 
respectievelijk de marine- en de landmachtstaf. 
 
Evenals de diensten van de andere krijgsmachtdelen kende de 
inlichtingendienst van de landmacht verschillende vormen van 
rapportage, die aanvankelijk een eigen karakter hadden maar 
geleidelijk aangepast werden aan de NAVO-standaard. In 1950 
bijvoorbeeld was er nog sprake van de oude benaming 
Gegevens vreemde legers. In oktober van dat jaar vervaardigde 
G2A onder die titel een rapport over de legers van 
Tsjechoslowakije, een jaar later over - zoals al vermeld -  “de 
voornaamste strijdkrachten in Korea”. De sectie G2 van het 
hoofdkwartier van de generale staf (HKGS/G2) beperkte zich 
echter niet tot de puur militaire inlichtingen betreffende de 
landen van het Warschau Pact. Er verscheen in 1953 een rapport 
over “Regerings- en partijfunctionarissen van de landen van het 
Sovjet Blok”, terwijl in 1958 een rapport “Grondslagen en 
systematiek van de Sovjet Spionage” het licht zag. 
In 1961 stelde G2 een - naar het voorkomt de eerste - 
Beoordeling van de Toestand samen. Doel van dit 
inlichtingenproduct was blijkens de inleiding “het verschaffen 
van basisgegevens met betrekking tot het weer, het terrein en 
de vijand” en het “verschaffen van inzicht in de mogelijke wijze 
van optreden van de vijand in West-Europa en in het bijzonder 
met betrekking tot het gevecht tussen het IJzeren Gordijn en de 
Rijn”. In dezelfde inleiding deelde(n) de samensteller(s) mee dat 
zij uitgingen van een tweetal aannamen, namelijk dat “de 
 
 
Pagina 59 van 167
