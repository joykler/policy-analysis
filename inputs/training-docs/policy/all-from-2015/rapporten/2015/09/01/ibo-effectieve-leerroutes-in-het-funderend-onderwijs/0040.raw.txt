IBO Effectieve leerroutes in het funderend onderwijs 
 
3.2.2 Criteria voor overgang 
Er is verbetering mogelijk in de criteria die scholen hanteren. Cognitieve achterstand is geen goede 
grond voor kleuterbouwverlenging terwijl dit  voor sommige scholen juist wel reden is voor 
99 
zittenblijven in groep 2. Ook voor sociaal-emotionele achterstand ontbreekt empirie waaruit blijkt 
dat kleuterbouwverlenging langdurig positieve effecten heeft. Een interessante bevinding is dat 
sommige scholen met weinig kleuterbouwverlengers juist geen criteria hanteren voor overgang 
naar groep 3, maar voor verlenging van groep 2. Een leerling gaat dus in principe over naar groep 
100 
3, tenzij er goede redenen zijn om nog een jaar in groep 2 te blijven (“omdraaien bewijslast”).
Het zetten van een andere standaard voor overgangen (‘ja, tenzij”) zou dus soelaas kunnen 
bieden. Via voorlichting en kennisdeling of een meer kritische rol van de Inspectie kan de overgang 
worden verbeterd. 
 
3.2.3 Rollende instroom in groep 1 
Een belangrijke factor bij de verlengde kleuterbouw is de rollende instroom in groep 1. Leerlingen 
kunnen naar groep 1 vanaf hun vierde verjaardag. Binnen een klas kunnen daardoor verschillen in 
leeftijd en onderwijstijd van maximaal 11 maanden optreden. Dat is een fors verschil op zo’n jonge 
leeftijd. Er zijn enkele maatregelen die deze verschillen kunnen mitigeren. 
 
De eerste mogelijkheid is om alle herfstkinderen (geboren tussen 1 oktober en 1 januari) al aan 
het begin van het schooljaar waarin ze vier worden naar school te laten gaan. Hierdoor hebben 
herfstkinderen aan het einde van groep 2 evenveel onderwijstijd genoten als hun iets oudere 
101
klasgenoten. Dit kan gunstig zijn voor met name achterstandsleerlingen. Voor deze maatregel is 
aanpassing van de regelgeving nodig. Met deze maatregel worden middelen beter gealloceerd. 
Enerzijds leidt dit in het huidige bekostigingsmodel tot een toename in de bekostiging omdat 
herfstleerlingen dan voor in plaats van na die bekostigingsteldatum van 1 oktober instromen. 
Anderzijds kunnen effectievere leerroutes als gevolg hiervan leiden tot besparingen in de kosten 
van zittenblijven en hoeft de compensatie van 3% bovenop de lumpsum die bedoeld is voor 
instroom na 1 oktober minder te worden aangewend. 
 
Een andere mogelijkheid is de uitstroom uit groep 2 te flexibiliseren. Sommige jongere leerlingen 
kunnen in plaats van een heel jaar in groep 2 met extra ondersteuning alvast naar groep 3. Een 
andere mogelijkheid is om de overgang van groep 2 naar groep 3 niet jaarlijks maar halfjaarlijks te 
doen. Een leerling die vanwege een specifieke individuele situatie zoals langdurige ziekte of met 
complexe problemen in de huiselijke sfeer achterstand heeft opgelopen, hoeft dan niet nog een half 
102 
jaar te kleuteren, maar kan eerder doorstromen. Dit vraagt wel een flinke omslag in de 
werkwijze van veel scholen. 
 
3.3 Vertraging rond het examenjaar 
 Vroege tracking en harde exameneisen werken doubleren in de hand. 
 Flexibiliteit tussen tracks reduceert de noodzaak tot doubleren of afstromen. 
 Aanpassing van het Inspectiekader kan scholen een impuls geven alternatieven te vinden voor 
zittenblijven in het voorexamenjaar. 
 Uitstel van selectie kan plaatsing verbeteren en de noodzaak tot stapelen reduceren. 
3.3.1 Flexibele examinering 
In het voortgezet onderwijs is doubleren gerelateerd aan de combinatie van tracking en de harde 
exameneisen. Leerlingen worden al op jonge leeftijd ingedeeld op verschillende niveaus. Deze 
                                                           
99
 Driessen et.al., Blijven zittenblijven? (2014) 
100
 Driessen et.al., Blijven zittenblijven? (2014) 
101
 CPB, Zittenblijven in het primair en voortgezet onderwijs (2015); Driessen, De bestrijding van achterstanden 
(2013) 
102
 Het proces van leren lezen en spellen 
40
