Rapportage referentieniveaus taal en rekenen 2014-2015 | Invoering centrale toetsing en examinering referentieniveaus 
Nederlandse taal en rekenen mbo, vo en po, en Engels voor mbo-4    
September 2015  
3 Resultaten Centrale Eindtoets po 
3.1 Samenvatting 
 Verreweg de meeste leerlingen in het reguliere basisonderwijs beheersen aan het 
einde van groep 8 het referentieniveau 1F voor zowel lezen (92%), taalverzorging 
(96%) als rekenen (90%). Hoe hoger het advies van het best passende 
brugklastype, hoe vaker bij de taalonderdelen 2F wordt beheerst en bij de 
rekenonderdelen 1S.  
 Binnen het reguliere basisonderwijs wordt het referentieniveau 1F nu dus ruim 
10
beheerst; een positief resultaat, gezien de inschatting van de commissie Meijerink 
dat 1F haalbaar zou moeten zijn voor 85-90% van de leerlingen.  
 Binnen het speciaal basisonderwijs (sbo, deelname 30%) wordt het 
referentieniveau 1F op de taalonderdelen vaker behaald dan op de 
rekenonderdelen. Binnen het sbo haalt bijna de helft van de leerlingen het 
referentieniveau 1F op rekenen niet.  
 Wordt gekeken naar de afnames waarbij het geslacht is aangegeven, dan blijkt dat 
meisjes het binnen het reguliere basisonderwijs beter doen op lezen en 
taalverzorging en jongens het beter doen op rekenen.  
3.2 Algemeen 
Vanaf het schooljaar 2014-2015 is een eindtoets primair onderwijs (po) verplicht voor 
leerlingen in groep 8 van het reguliere basisonderwijs. De referentieniveaus worden 
stapsgewijs aan de eindtoetsen toegevoegd. Vanaf 2015-2016 is het voor alle 
eindtoetsaanbieders verplicht om te rapporteren op de referentieniveaus.  
 
Het CvTE is verantwoordelijk voor de uitvoering van de Centrale Eindtoets en kan om 
die reden alleen rapporteren over de beheersing van de referentieniveaus van die 
leerlingen die in 2015 hebben deelgenomen aan de Centrale Eindtoets. In het reguliere 
basisonderwijs hebben 162.233 leerlingen de Centrale Eindtoets in 2015 gemaakt 
(86%).  
 
Van de leerlingen/schoolverlaters in het speciaal basisonderwijs (sbo) heeft ongeveer 
30% deelgenomen aan de Centrale Eindtoets in 2015. Het aantal sbo-scholen dat 
meedeed, was 129 met totaal 1714 leerlingen. Dat betekent dat er gemiddeld iets 
meer dan 13 leerlingen per school meededen met de toets. 
Er zijn nog geen leerlingen uit het speciaal onderwijs (so) die de Centrale Eindtoets 
gemaakt hebben.  
 
De Centrale Eindtoets meet op de onderdelen taal en rekenen ook op welk niveau de 
leerling de referentieniveaus beheerst. In het schooljaar 2014-2015 is dat in een pilot 
gebeurd. Vanaf komend schooljaar (2015-2016) is het verplicht om bij de eindtoets de 
vaardigheid van een leerling ten opzichte van de referentieniveaus te rapporteren. De 
Centrale Eindtoets toetst dan de inhoud van de taaldomeinen lezen en taalverzorging 
en van alle rekendomeinen binnen de referentieniveaus.  
                                                
10
 Commissie Meijerink, Een nadere beschouwing, over de drempels met taal en rekenen (2009), 
zie: www.steunpunttaalenrekenenvo.nl > Kaders en regels > Advies commissie Meijerink + 
nadere beschouwing. 
 pagina 40 van 48
