Selectielijst AIVD en voorgangers vanaf 1946 
 
2. CONTEXTUELE INFORMATIE 
2.1. Historisch overzicht 
De AIVD is voortgekomen uit het direct na de bevrijding opgerichte Bureau voor Nationale Veiligheid 
(BNV), maar is er geen integrale voortzetting van. Hoe nog tijdens het bestaan van het BNV uit 
geselecteerd personeel van dat bureau de Centrale Veiligheidsdienst (CVD) werd gevormd, en hoe de 
CVD vervolgens als Binnenlandse Veiligheidsdienst (BVD) onder het ministerie van Binnenlandse Zaken 
kwam te ressorteren is elders beschreven. 
 
In dit historisch overzicht wordt beschreven: 
 de ontwikkeling van de BVD; 
 de periode tot +1965, de periode van de 'klassieke' Koude Oorlog, waarin de BVD zich vrijwel 
uitsluitend bezig hield met de communistische dreiging. Dat gold voor elk van de drie operationele 
onderdelen van de dienst 
 de periode waarin naast (en niet: in plaats van) het communisme andere bedreigingen zich 
manifesteren. Met name gaat het in de jaren zeventig en tachtig om vormen van nationaal en 
internationaal terrorisme. Daaraan voorafgaand had in de tweede helft van de jaren zestig het 
activisme van studenten en andere jongeren de volle aandacht gekregen. Het uitgangspunt voor 
de organisatie van de dienst is dan nog steeds de onderkende dreiging; 
 pas in de periode na 1989/90 - toevallig samenvallend met de 'val van de Berlijnse muur' - stapt 
de BVD, na een ingrijpende reorganisatie, af van zijn oude organisatieprincipe. Uitgangspunt voor 
de 'nieuwe dienst' worden de te beschermen belangen. Deze reorganisatie en de daarop volgende 
reorganisatie, die ertoe leidde dat de wettelijke taken - zoals genoemd in de Wet op de 
Inlichtingen- en Veiligheidsdiensten van 1987 - richtinggevend werden voor de organisatie van de 
BVD. 
 en de AIVD vanaf 2002 tot heden. 
 
Per periode wordt aandacht besteed aan formeel-institutionele aspecten, maar ook aan de taakinhoud 
2
en -uitvoering van achtereenvolgens CVD, BVD en de AIVD. 
 
 
 
 
 
 
 
 
 
 
 
 
 
 
 
 
 
 
 
 
 
                                                
2 Tenzij anders vermeld is de tekst van de hoofdstukken I, II en III gebaseerd op D. Engelen, Geschiedenis van de Binnenlandse 
Veiligheidsdienst, Den Haag 1995. Voor de bijbehorende noten zij verwezen naar deze publicatie. 
 
Pagina 8 van 94
