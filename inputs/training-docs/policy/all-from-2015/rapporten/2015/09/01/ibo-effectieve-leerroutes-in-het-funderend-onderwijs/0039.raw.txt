IBO Effectieve leerroutes in het funderend onderwijs 
 
absolute maat te ontwikkelen en de wijziging op te nemen in het beoordelingskader Besluitvorming 
hierover volgt naar verwachting in 2015. 
 
Een risico van aanscherping van het Inspectiekader is dat dit in het VO mogelijk negatieve 
gedragseffecten met zich meebrengt. Veel scholen lijken sterk door het Inspectiekader beïnvloed te 
worden. Dit uit zich bijvoorbeeld in risicomijdend gedrag. Bij twijfelgevallen wordt bijvoorbeeld 
eerder besloten op een lager niveau te starten of af te stromen. Bij opstroom en stapelen worden 
95 
door scholen strengere criteria gehanteerd. Voor leerlingen zonder eenduidig basisschooladvies 
(bijvoorbeeld havo/vwo) zou de Onderwijsinspectie voor de eerste twee (brugklas)jaren soepeler 
om kunnen gaan in de beoordeling van scholen met betrekking tot afstroom. Hiermee kan worden 
gestimuleerd dat scholen bij twijfel een leerling op het hogere niveau kunnen laten starten. De 
96
aankondiging van het kabinet in de brief aan de Tweede Kamer van 25 juni 2015 sluit hierbij aan. 
 
3.2 Doorkleuteren 
 Het percentage leerlingen dat met 7 jaar, vertraagd aan groep 3 begint ligt relatief hoog (ca. 
5%). Het percentage van de leerlingen dat versneld naar groep 3 gaat, ligt ook relatief hoog 
(ca. 13%). 
 Scholen verschillen in de manier waarop ze de verschillen in ontwikkelingssnelheid en 
geboortemaand tussen kleuters beoordelen en in hoe ze ermee omgaan. 
 Sommige scholen gebruiken cognitieve en/of sociaal emotionele achterstand als argument om 
leerlingen verlengd te laten kleuteren. 
 
Scholen verschillen sterk in de mate waarin ze kleuterbouwverlenging of -versnelling toepassen. 
Een groot deel van die verschillen heeft te maken met het beleid op de overgang van groep 2 naar 
groep 3. Hierdoor is het moeilijk te beoordelen of inzake versnelling of doorkleuteren de juiste 
keuzes worden gemaakt. Hier is verbetering mogelijk door bijvoorbeeld voorlichting en 
kennisdeling (zodat keuzes beter onderbouwd worden, er meer vanuit doorlopende leerlijnen wordt 
gewerkt, zodat groep 2 en groep 3 goed op elkaar aansluiten, mogelijkheden van tussentijdse 
doorstroming beter worden benut en kennis over (gebrek aan) langdurige positieve effecten beter 
op het netvlies staan van scholen en ouders), een meer kritische rol van de Inspectie, of 
97 
aanpassing van de instroomleeftijd. In de bestuurlijke afspraken met het primair onderwijs zijn 
doelstellingen en acties vastgesteld om de doorstroom te verbeteren. 
 
3.2.1 Datumgrens 
Scholen en leraren worden geacht per individuele leerling te beoordelen of deze rijp is voor de 
overstap naar groep 3. Veel scholen gaan bij de overgang van groep 2 naar groep 3 echter 
cohortsgewijs te werk. Er zijn nog veel scholen die de zogenoemde 1 oktober grens hanteren voor 
98 
de overstap naar groep 3. Deze datum gold voor 1985 als grens voor de overstap van de 
kleuterschool naar de lagere school. Leerlingen die na 1 oktober zijn geboren kunnen op die 
scholen per definitie niet versneld kleuteren.  
 
De overheid kan het gebruik van de datumgrens ontmoedigen door steviger te sturen via de 
Inspectie. De Inspectie gaat bij inspectiebezoek met de school het gesprek aan indien ze 
aanwijzingen heeft dat de school niet individuele leerlingen beoordeelt, maar cohortsgewijs werkt. 
Een steviger oordeel in het inspectieoordeel – mits goed wettelijk verankerd - geeft een prikkel aan 
scholen om de datumgrens los te laten.  
 
                                                           
95
 Expertmeeting 13 mei 2015 
96
 Nieuw model leerresultaten voortgezet onderwijs. Kamerstukken II, 2014-2015, 31289 nr. 246 
97
 De Inspectie van het Onderwijs geeft aan dat voor een meer kritische benadering op doorkleuteren in het 
toezicht nu een wettelijke basis ontbreekt. 
98
 Driessen et.al., Blijven zittenblijven? (2014).
