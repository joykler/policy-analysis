Versie 0.16 ter inzagelegging | Generieke Selectielijst MIVD | maart 2015 
Dat laatste gold overigens voor alle hierboven genoemde 
rapportagevormen gedurende de gehele periode van de Koude 
Oorlog. Ondanks deze gerichte en geconcentreerde aandacht 
voor ‘de vijand uit het oosten’ raakte de Nederlandse 
krijgsmacht, en in de eerste plaats de landmacht, in de loop der 
jaren in toenemende mate betrokken bij peacekeeping- en 
peaceenforcing-operaties onder auspiciën van de Verenigde 
Naties. Men zou kunnen betogen dat de eerste Nederlandse 
deelname aan een VN-operatie de participatie in de Koreaanse 
oorlog is geweest.  Aan de andere kant kan men deze oorlog 
ook zien als een war by proxy tegen het communistische blok. 
De eerste keer dat Nederlandse militairen als ‘belangeloze 
buitenstaanders’ deelnamen aan een peacekeeping-operatie 
onder de vlag van de Verenigde Naties was in 1956. Vanaf dat 
jaar namen Nederlandse officieren deel aan de U.N. Truce 
Supervisory Organisation (UNTSO) die sinds 1948 toezicht 
uitoefende op de bestandsgrenzen tussen Israël en de 
omringende Arabische landen. Daarna volgden soortgelijke 
missies in Libanon, Jemen en andere brandhaarden. Voor de 
inlichtingendiensten van de krijgsmachtdelen bracht dit met zich 
mee dat inlichtingen verzameld moesten worden over landen 
waarvoor tot dan toe geen belangstelling had bestaan. Deze 
gang van zaken weerspiegelde zich uiteraard in de verschillende 
vormen van rapportage. Zo produceerde LAMID/A nogal wat 
supintreps over Libanon in de periode dat Nederland deelnam 
aan de UNIFIL-missie in dat land (1979-1985), evenals enkele 
supintreps met betrekking tot onder meer Egypte en de 
Westelijke Sahara.  
 
Veiligheid 
 
Niet alleen op het gebied van inlichtingen, maar ook op het 
gebied van veiligheid voeren de drie militaire 
inlichtingendiensten een tot op zekere hoogte eigen koers. Hun 
taken op dit gebied waren - zoal aan het begin van deze 
paragraaf gereleveerd - in het Koninklijk Besluit van 1949 
vrijwel, in dat van 1972 geheel op identieke wijze geformuleerd. 
Die taken kwamen globaal geformuleerd neer op beveiliging van 
de Defensieorganisatie in het algemeen en het eigen 
krijgsmachtdeel in het bijzonder tegen nationale en 
internationale dreigingen ‘van buiten’ (subversie, spionage, 
sabotage en terrorisme) enerzijds en anderzijds het verzekeren 
van de militaire veiligheid op het gebied van documenten 
(waaronder in toenemende mate elektronisch vastgelegde 
gegevens), verbindingen, personeel en materieel. In de 
uitvoering van deze taken en in de organisatie daarvan waren 
niettemin - in een enkel opzicht aanzienlijke - verschillen tussen 
de drie diensten aan te wijzen.  
De voor veiligheid verantwoordelijke componenten van de 
MARID, LAMID en LUID (MARID III, LAMID-B en LUID-B) 
 
 
Pagina 61 van 167
