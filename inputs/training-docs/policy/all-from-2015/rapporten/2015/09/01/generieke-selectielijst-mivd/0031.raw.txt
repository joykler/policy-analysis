Versie 0.16 ter inzagelegging | Generieke Selectielijst MIVD | maart 2015 
in Duitsland. 
 
verbindingsinlichtingen 
In hoeverre in deze periode open en menselijke bronnen al 
feitelijk werden aangevuld met verbindingsinlichtingen (sigint) is 
niet geheel duidelijk. Vermeld is al dat in die sector de Afdeling 
G2D plannen diende te ontwikkelen op het gebied van tactische 
inlichtingen. De MARID die op het gebied van strategische 
verbindingsinlichtingen in de Koude Oorlog een hoofdrol zou 
spelen, maakte met het uitvoeren van die taak een allereerst 
begin in 1947 toen MARID VI werd opgericht. 
 
rapportage en distributie 
De door de inlichtingendiensten van landmacht en marine uit de 
genoemde bronnen samengestelde inlichtingen werden wat de 
MARID betreft verspreid in de vorm van Informatiebladen. Het 
eerste exemplaar, gedateerd 15 februari 1946, bevatte 
gegevens over op dat moment beschikbare Nederlandse 
oorlogsschepen, over productiecijfers in de Sovjet-Unie, over de 
organisatie van de Amerikaanse inlichtingendiensten en 
gegevens over leger en marine van de Republik Indonesia. G2A 
(toen nog GIIIA geheten) vervaardigde vanaf begin 1947 week- 
overzichten met onder meer gegevens over de opbouw van de 
legers in Italië, Frankrijk, Rusland en België. In 
maandoverzichten die in de tweede helft van 1947 begonnen te 
verschijnen werden inlichtingen van een meer samenvattend en 
beschouwend karakter opgenomen, zoals “De situatie in 
Duitsland en de activiteiten van de USSR” en “Frankrijk: 
reorganisatie van het leger”. Tenslotte verschenen er op 
onregelmatige tijden specials die rapportage bevatten over 
onderwerpen als de ongeregeldheden in Frankrijk in 
november/december 1947 en de defensiemaatregelen in de 
Verenigde Staten, Engeland en Canada in verband met de Koude 
Oorlog “ten gevolge van de houding van Rusland”. Dat “Rusland” 
met name de inlichtingendienst van de landmacht bezig hield 
was al in het voorjaar van 1947 duidelijk geworden toen GIIIA 
weer de traditie oppakte om onder het hoofd “Gegevens 
vreemde legers” de omvang, organisatie, bewapening etc. van 
de krijgsmacht van potentiële tegenstanders te beschrijven. Het 
eerste naoorlogse product van deze soort was “No. 1: Rusland” 
en was gedateerd 12 april 1947. Begin 1949, na de Praagse en 
Berlijnse ‘kwesties’, ook het jaar waarin de NAVO werd 
opgericht, is het minister-president W. Drees zelf die zich mengt 
in de discussie over de militaire dreiging die uitgaat van 
“Rusland”. Naar aanleiding van een enigszins alarmerend 
inlichtingenrapport over Russische militaire capabilities schrijft 
Drees aan de minister van Oorlog dat buitenlandse 
inlichtingendiensten van mening zijn dat het allemaal wel zal 
meevallen omdat Rusland tijd nodig heeft om voor het Westen 
gevaarlijk te worden. Via de hiërarchieke weg is het dan Tielens 
 
 
Pagina 31 van 167
