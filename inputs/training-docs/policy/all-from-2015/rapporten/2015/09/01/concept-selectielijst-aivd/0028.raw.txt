Selectielijst AIVD en voorgangers vanaf 1946 
 
Een vierde terroristische organisatie met internationale uitstraling, ook naar Nederland, was de West-
Duitse Rote Armee Fraktion (RAF), ook wel naar de eerste leiders Baader-Meinhoff-groep genoemd.  
 
Het met de Rote Armee Fraktion sympathiserende hele of halve terrorisme van Nederlandse bodem 
nam in 1980 een wat merkwaardig einde. In juni van dat jaar deed zich in een woning in de 
Amsterdamse Quellijnstraat een ontploffing voor die grote materiële schade aanrichtte. De bewoners, 
een uit de RJ voortgekomen sympathisant van de RAF met zijn vriendin, brachten het er levend af. 
Naar alle waarschijnlijkheid waren zij bezig geweest een bom in elkaar te zetten of anderszins met 
explosieven te experimenteren. Ironisch genoeg beschuldigden zij de BVD ervan, hen op deze wijze 
van het leven te hebben willen beroven. 
Jonge in Nederland wonende Molukkers van de tweede generatie tot de treinkaping bij Wijster en de 
begeleidende bezetting van het Indonesisch consulaat in Amsterdam. Deze terroristische activiteit 
kwam in zoverre niet onverwacht, dat al in 1970 een soortgelijke actie door jonge Molukkers had 
plaats gevonden, bedoeld om de Nederlandse regering te dwingen om de erkenning van de Republiek 
der Zuid-Molukken te steunen. Deze terroristische actie, bestaande uit de gijzeling van de 
Indonesische ambassadeur in zijn residentie in Wassenaar. 
Ook los van de 'zwarte piet'-vraag (Kuipers was van mening dat de bulletins van de dienst slecht 
waren gelezen) leidde de Wassenaarse gijzelingsactie ertoe dat de BVD zich gedwongen zag, zich 
intensief bezig te gaan houden met de in Nederland verblijvende Zuid- Molukkers en met name met de 
radicale jongeren onder hen. Naar de mening van het hoofd van de dienst zou dat wel eens een 
langdurige zaak kunnen zijn, 'want de oplossing van het probleem is niet in zicht'. Toen op 6 
september Zuid-Molukse jongeren een aanval met benzinebommen hadden gedaan op het 
politiebureau in Assen, herhaalde Kuipers nog eens dat de dienst 'blijvende, niet geringe aandacht' aan 
de Zuid-Molukkers zou moeten besteden. 
 
De sectie CFO werd uitgebreid, er kwam een coördinator voor de eerste opvang van terroristische 
aangelegenheden, de sluimerende relatie met de Indonesische inlichtingendienst werd geactiveerd - 
het kon allemaal niet verhinderen dat in december 1975, naar het voorbeeld van de Saiqa-actie, de 
gijzeling van de trein bij Wijster en de bezetting van de Indonesisch consulaat in Amsterdam plaats 
vonden. Sterker nog, binnen een periode van anderhalf jaar vond een tweede terroristische actie van 
die aard en omvang plaats, toen Zuid- Molukse jongeren een trein gijzelden bij De Punt en een school 
in Bovensmilde. Toen men overging tot het executeren van gegijzelde passagiers werd de actie op 
gewelddadige manier beëindigd, waarbij zes van de acht daders alsmede twee gegijzelden om het 
leven kwamen. Het harde optreden van de Nederlandse overheid 'schokte de Zuid-Molukse 
gemeenschap diep'. Dat kon overigens niet verhinderen dat in maart 1978 het Provinciehuis in Assen 
werd gegijzeld waarbij een dode viel te betreuren. Ook deze terroristische actie werd door de 
Nederlandse overheid middels gewelddadig ingrijpen beëindigd. Na 1978 volgde een lange periode van 
relatieve rust in de Zuid-Molukse gelederen. 
Overigens leverden de inspanningen van de dienst op het gebied van het Zuid-Moluks terrorisme ook 
wel positieve resultaten. Zo hebben berichten van de BVD in 1973 mogelijk een ontvoering van 
minister-president Den Uyl voorkomen, terwijl in april 1975 Zuid- Molukkers op basis van BVD-
gegevens gearresteerd konden worden, verdacht van samenspanning tot het plegen van een aanslag 
op dan wel gijzeling van koningin Juliana. 
Sinds de jaren zeventig is de aandacht van de dienst voor het fenomeen Zuid-Moluks terrorisme nooit 
meer geheel verdwenen, al kon de intensiteit van die aandacht van periode tot periode verschillen. In 
de jaren tachtig was de taakinhoud van de BVD zodanig divers en complex geworden, dat het hoofd 
van de dienst, mr. P. de Haan, een zogenaamde Objectenlijst liet samenstellen die hij de minister van 
Binnenlandse Zaken ter goedkeuring voorlegde. De lijst geeft een goed en compleet beeld van de 
onderwerpen waaraan de BVD op dat moment aandacht besteedde. 
De Objectenlijst zelf bestond uit een achttal rubrieken. Om daarvan een volledig beeld te geven volgt 
hier de lijst in extenso. 
 
I Spionage en sabotage: de klassieke contra-inlichtingentaak 
II Terrorisme: 
• Rood Verzetsfront (RVF) 
• Action Directe 
• Cellules Communistes Combattantes 
• Rote Armee Fraktion 
• Brigate Rosse 
 
Pagina 28 van 94
