Hoofdstuk 5.  Werkwijze en implementatie 
De RV heeft van de minister van BZK opdracht gekregen om samen met de 
Stuurgroep dit PvA op te stellen. Met de aanbieding van dit PvA is fase 1 
afgerond (waarbij wordt opgemerkt dat de uitkomsten van de 
Expertgroep financieel beheer zullen worden toegevoegd aan 
hoofdstuk 4). 
De Stuurgroep zal in zijn begeleidend schrijven een aantal suggesties doen 
voor de uitvoering van dit Plan van Aanpak in fase 2, die start na de 
vaststelling door de minister. In het kort komen deze suggesties op het 
volgende neer: 
 
 Voor het daadwerkelijk realiseren van de verbeteringen is het 
belangrijk dat het Bestuurscollege en de Eilandsraad hun 
bevoegdheden goed kunnen (blijven) uitvoeren. Om die reden dient 
de verantwoordelijkheid voor de uitvoering van het PvA bij het 
Bestuurscollege van St. Eustatius gelegd te worden. Het 
eilandsbestuur heeft de primaire taak om zorg te dragen voor het 
uitvoeren van de actiepunten uit het voorliggende PvA; 
 Stel een monitorgroep in die de voortgang van de uitvoering van het 
PvA periodiek bewaakt en daarover rapporteert aan de minister via de 
RV; 
 Bied het BC ondersteuning aan door het opstellen van een 
programmastructuur en bied, indien gewenst, een 
implementatiefunctionaris ter ondersteuning van de uitvoering van 
het PvA aan; 
 De implementatiefunctionaris zal de verschillende actiepunten verder 
uitwerken en een bijbehorende planning voor uitvoering maken. Dit 
overzicht zal vervolgens aan het BC van St. Eustatius ter vaststelling 
worden aangeboden; 
 Zet de bij BZK reeds gereserveerde budgetten voor verbetering van 
het bestuurlijke ondersteuningsprogramma in, in lijn met de 
actiepunten van dit PvA; 
 Bied het BC aan om in overleg met BZK te treden om te onderzoeken 
of  tijdelijke capaciteit en deskundigheid beschikbaar kunnen komen 
om de personeelsproblematiek op te lossen. 
 
 
Actiepunten: 
27. PvA vaststellen. 
28. De minister aanbevelen om een monitorgroep in te stellen ter bewaking 
van de uitvoering van het PvA. 
29. Aanstellen van een implementatiefunctionaris door BC. 
30. Ter vaststelling aanbieden van het PvA aan het BC van St. Eustatius. 
31. Ministerie van BZK opdracht geven de benodigde financiële middelen 
(Rijksbreed) voor de dekking van de uitvoeringskosten te vinden 
(incidenteel en uit bestaande budgetten).  
28 
St. Eustatius - Plan van Aanpak
