Versie 0.16 ter inzagelegging | Generieke Selectielijst MIVD | maart 2015 
gebruik van de Koninklijke Landmacht”- een naar de inhoud 
identieke formulering.  
De veiligheidstaak van de diensten was eveneens op identieke 
wijze geformuleerd. Per krijgsmachtdeel bestond die taak uit: 
“de bescherming van de [maritieme-, militaire-, luchtmacht-] 
geheimen, het uitvoeren van de bewaking tegen daden van 
sabotage aan [maritieme-, militaire , luchtmacht-]objecten, het 
treffen van maatregelen tegen diefstal van materieel, wapenen 
en munitie welke bestemd zijn voor of in gebruik zijn bij de 
strijdkrachten en het tijdig onderkennen van ondermijnende 
politieke propaganda onder het personeel” van marine, 
landmacht en luchtmacht.  
 
Hadden de drie diensten, elk voor hun eigen krijgsmachtdeel, op 
het gebied van inlichtingen en veiligheid in het Koninklijk Besluit 
identiek geformuleerde taken gekregen, de Militaire 
Inlichtingendienst vielen nog enkele aparte taken toe. Die taken 
hingen samen met het feit dat de bevelhebber der 
landstrijdkrachten onder omstandigheden bekleed kon worden 
met het Militair Gezag. Vandaar dat hoofd MID/ hoofd Sectie G2, 
Inlichtingen was belast met het inwinnen van gegevens die 
nodig zijn voor: 
-  de mobilisatie en concentratie der landstrijdkrachten en de 
voorbereiding daarvan, en 
-  het uitoefenen van het Militair Gezag en het handhaven van 
orde en rust in geval de staat van oorlog of de staat van beleg is 
ingetreden. 
Een onderdeel van het takenpakket van het Militair Gezag zou 
het uitoefenen van censuur zijn. Vermeld is reeds dat in de 
Sectie G2, Inlichtingen van de generale staf een Afdeling G2D 
was opgenomen dat was belast met het voorbereiden van onder 
meer een censuurdienst. 
 
Specifieke taken Generale Staf: G2C en SAZ 
 
Een taakonderdeel van de Sectie G2, Inlichtingen dat exclusief 
aan de chef van de generale staf/bevelhebber der 
landstrijdkrachten was toebedeeld, maar niet - althans niet 
expliciet - was opgenomen in de taakomschrijving van de 
Militaire Inlichtingendienst, was het door bureau G2C 
samenstellen van de al eerder genoemde “Documentatie 
Nederland”: “het reeds in vredestijd verzamelen, opleggen en in 
veiligheid brengen van alle gegevens die voor de totale 
oorlogvoering van het Rijk der Nederlanden van belang kunnen 
zijn bij eventueel plaats vindende acties en operaties op het 
grondgebied van het Rijk in Europa”. Mogelijk is de G2C-taak 
gezien als natuurlijk onderdeel van de MID-taak die wel in het 
Koninklijk Besluit werd genoemd, “het inwinnen van gegevens 
die nodig zijn voor de mobilisatie en concentratie der 
Landstrijdkrachten en de voorbereiding daarvan”. Hoe het zij, 
 
 
Pagina 35 van 167
