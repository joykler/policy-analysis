Selectielijst AIVD en voorgangers vanaf 1946 
 
 
MIVD 
Met de MIVD wordt op vele onderzoeksterreinen samengewerkt. De wijze waarop dat gebeurt varieert 
van gezamenlijke organisatieonderdelen, zoals het Team Caraibisch Gebied, de Unit Contra-proliferatie 
en de Joint Sigint Cyber Unit, naar intensieve samenwerkingsverbanden (Projectgroep Syrie/Libanon 
en  Rusland/Oekraine/MH17), tot het verlenen van wederzijdse operationele ondersteuning en het 
uitwisselen en afstemmen van gegevens op het terrein van contra-terrorisme. 
Op dit laatste terrein zijn de onderzoeken van de diensten van belang voor zowel het borgen van de 
veiligheid van Nederlandse militairen in missiegebieden als voor de beveiliging van Nederland tegen 
terroristische aanslagen. Op vele terreinen veel gebieden raken de werkzaamheden van beide diensten 
aan elkaar en wordt er samengewerkt en afgestemd. 
 
Een goed voorbeeld van de samenwerking is de oprichting van de Joint Sigint Cyber Unit in 2014.  
De Joint Sigint Cyber Unit (JSCU) verwerft Sigint- en cybergegevens maakt deze toegankelijk en 
verwerkt ze voor beide diensten. 
 
Naast dat de dienstleidingen over en weer participeren in het management van de andere dienst, 
worden de gezamenlijke teams aangestuurd door uit beide diensten samengesteld besturingsorganen. 
Maandelijks vindt op managementniveau een 'operationeel afstemmingsoverleg' plaats waarin de 
wederzijds van belang zijnde dossiers worden besproken, die voor beiden van belang zijn en eventuele 
geschillen worden opgelost. Ook over de inzet van bijzondere inlichtingenmiddelen voor beide diensten 
vindt wekelijks overleg plaats. 
 
In 2014 is besloten dat de diensten in beginsel op termijn zullen gaan samenwonen, dat wil zeggen op 
één locatie zullen worden gehuisvest. Alhoewel realisatie daarvan nog meerdere jaren op zich zal laten 
wachten, betekent deze keuze voor samenwonen dat de samenwerking tussen beide diensten zich in 
de komende jaren verder zal verdiepen.  
 
Onderzocht zal worden of en zo ja op welke terreinen producten en diensten te zijner tijd vanuit één – 
gezamenlijk – loket kunnen worden aangeboden. Naar verwachting zal dit vooral het geval zijn bij 
eenheden die ondersteunend zijn aan het inlichtingen operationele proces.  
 
NCTV 
De Nationaal Coördinator Terrorismebestrijding en Veiligheid is een van de strategische partners van 
de AIVD. De NCTV en de AIVD werken samen op verschillende terreinen, zoals de bestrijding en 
preventie van terrorisme, radicalisering en extremisme, en de bevordering van veiligheidsmaatregelen. 
Grondgedachte daarbij is dat de AIVD inlichtingen verzamelt en daarmee de NCTV de gelegenheid 
bieden om passende maatregelen te nemen. 
 
NCSC 
Het Nationaal Cyber Security Centrum maakt dat deel uit van van de NCTV. De AIVD levert 
substantiële bijdragen voor het ‘Cybersecuritybeeld Nederland’, dat het NCSC jaarlijks opstelt. 
Onder coördinatie van de NCTV heeft de AIVD, samen met tal van andere publieke en private partijen, 
bijgedragen aan het opstellen van de ‘Nationale Cyber Security Strategie 2.0’. 
De AIVD en het NCSC hebben intensief samengewerkt bij de opzet van de pilot Nationaal Detectie 
Netwerk. Netwerkdetectie is erop gericht om aanvallen op digitale netwerken te onderkennen. Wij 
gebruiken hiervoor eigen technische kennis en inzicht en kennis verkregen van collega-diensten, die 
vaak nog niet bekend is bij commerciële IT-beveiligingsbedrijven. 
 
CT-infobox 
In de CT-infobox wisselen AIVD, MIVD, politie, OM, bijzondere opsporingsdiensten en andere relevante 
organisaties operationele informatie uit. Uitgangspunt daarbij is dat alle relevante informatie gedeeld 
kan worden opdat optimaal de meerwaarde van de inlichtingen van de verschillende organisaties benut 
kan worden.  
 
Regionale Inlichtingendiensten en Bijzondere Diensten 
Bij de Nationale Politie, de Koninklijke Marechaussee, de Belastingdienst en het Korps Politie Caraïbisch 
Nederland zijn diensten ingericht die op basis van artikel 60 van de WIV 2002 werkzaamheden 
uitvoeren voor de AIVD. Deze diensten zijn een verlengstuk van de AIVD in hun werkgebied. Zij 
beschikken over een netwerk binnen de samenleving en binnen hun eigen organisaties.  
 
De AIVD werkt met deze diensten samen op verschillende niveaus. Zo is zijn er, naast het overleg met 
de hoofden, ook een overleg nauwe contacten met andere functionarissen binnen het operationele 
proces voor de analisten respectievelijk de bewerkers. Voor de acquisiteurs van de artikel 60 WIV 
diensten is in 2014 eveneens een overleg ingericht .  
 
Pagina 60 van 94
