Versie 0.16 ter inzagelegging | Generieke  Selectielijst MIVD | maart 2015  
 
 
 
Internationaal 
 
Internationale samenwerking op het gebied van militaire 
inlichtingen en veiligheid vindt plaats in bilateraal, multilateraal 
en/of multinationaal verband en is cruciaal voor de doelmatige 
opbouw van een informatiepositie. De samenwerking vindt 
plaats op zowel strategisch, operationeel als tactisch niveau. De 
MIVD werkt zowel binnen als buiten het NAVO-bondgenootschap 
samen met buitenlandse partnerdiensten. Dit is noodzakelijk om 
de eigen informatiepositie te toetsen en te versterken. Bij 
bilaterale samenwerking en informatie-uitwisseling is altijd 
sprake van wederzijdse belangen. Daarnaast werkt de MIVD met 
wegingsnotities, waarin een partnerdienst onder meer wordt 
beoordeeld op het vigerende wettelijk kader, eerbiediging van de 
mensenrechten en democratische controle.  
 
Een goede samenwerkingsrelatie met buitenlandse diensten is 
van zeer groot belang. Dat geldt ook voor goede aansluiting 
binnen bondgenootschappelijke verbanden en 
gelegenheidsverbanden waarin de krijgsmacht operaties 
uitvoert. Dit past in het defensiebrede thema ‘bundeling van 
krachte n’. Samenwerking van de MIVD met gelijkgestemde 
partners leidt daarbij tot een betere informatiepositie en tot het 
behalen van schaalvoordelen. 
 
Bilaterale samenwerking  
 
De wijze van samenwerking met partnerdiensten is meestal 
vastgelegd in Memoranda of Understanding die de basis vormen 
voor de wijze van informatie-uitwisseling met partnerdiensten. 
Vanaf 2003 is gebleken dat Nederlandse deelname aan 
crisisbeheersingsoperaties een verdieping van de relaties met de 
diensten van coalitiepartners vereist. Het beheer van 
internationale contacten en van de daarmee samenhangende 
overeenkomsten en Memoranda of Understanding, alsmede van 
de gegevensuitwisseling, vindt bij de MIVD gecentraliseerd 
plaats. Ook worden afspraken gemaakt over het delen van 
informatie met derden (third party rule). 
 
Het inlichtingenwerk kent wel beperkingen bij een verregaande 
internationale samenwerking. Inlichtingen zijn een 
basiscapaciteit waarover de Nederlandse krijgsmacht, ook als 
onderdeel van grotere (internationale) 
samenwerkingsverbanden, op eigen kracht moet kunnen 
beschikken ter ondersteuning van missies. De Commissie 
Evaluatie Wet op de Inlichtingen- en Veiligheidsdiensten 
(Commissie Dessens) heeft in 2013 het belang van zelfstandig 
ingewonnen inlichtingen nogmaals benadrukt. Daarnaast is de 
 
 
Pagina 110 van 167
