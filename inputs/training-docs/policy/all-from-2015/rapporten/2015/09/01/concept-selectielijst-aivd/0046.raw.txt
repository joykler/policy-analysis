Selectielijst AIVD en voorgangers vanaf 1946 
 
 
In een Algemeen Overleg dat de Minister van Binnenlandse Zaken en Koninkrijksrelaties (BZK) op 8 
december 2011 had met de vaste commissie voor Binnenlandse Zaken werd gesproken over de 
Algemene Inlichtingen- en Veiligheidsdienst (AIVD). Tweede Kamerlid de heer Elissen (PVV) bracht in 
dat overleg naar voren dat binnenkort de Wet op de inlichtingen- en veiligheidsdiensten uit 2002 (WIV 
2002) tien jaar zou bestaan en dat deze nog nooit was geëvalueerd. In een plenair debat naar 
aanleiding van dit algemeen overleg op 1 februari 2012 is door de heer Elissen vervolgens een motie8 
ingediend, waarbij de regering werd verzocht een evaluatie van de Wet op de inlichtingen- en 
veiligheidsdiensten 2002 uit te voeren en daarbij nadrukkelijk in te gaan op het toezicht op de 
inlichtingen- en veiligheidsdiensten. Deze motie is aangehouden in afwachting van de reactie van het 
kabinet. Deze reactie, die op 19 maart 2012 aan de Tweede Kamer is gezonden, kwam erop neer dat 
een evaluatie door alle bij de WIV betrokken bewindslieden werd ondersteund, maar dat een evaluatie 
pas zou kunnen plaatsvinden indien een reeds in gang gezet traject tot wijziging van de wet zou zijn 
voltooid. Voorts zegde de Minister van BZK toe dat voor de zomer een voorstel over de wijze waarop 
de evaluatie zou kunnen worden ingevuld aan de Kamer zou worden gezonden. Aansluitend vond op 
17 april 2012 de stemming plaats over de (gewijzigde) motie van Elissen, mede ondertekend door de 
heer Çorüz (CDA). Deze motie werd door een meerderheid van de Kamer aanvaard. Bij brief van 25 
juni 2012 aan de Tweede Kamer heeft de Minister van BZK, mede namens de Minister van Defensie, 
aangegeven dat het kabinet de motie zou uitvoeren en de hoofdlijnen van de voorgenomen evaluatie 
geschetst. 
 
De Commissie evaluatie WIV 2002 werd in februari 2013 ingesteld onder voorzitterschap van mr. 
drs.C.W.M. Dessens (de evaluatiecommissie).  
De evaluatie diende het karakter te hebben van een wetsevaluatie en betrekking te hebben op de volle 
breedte van de wet – inclusief de wijzigingen die sinds de inwerkingtreding zijn aangebracht. Daarbij 
dienen de volgende vragen te worden beantwoord: 
a. heeft de wet datgene gebracht wat de wetgever daarmee voor ogen had (realisatie van de 
doelstellingen van de wet)?; 
b. is de wet in de praktijk een werkbaar instrument gebleken voor de taakuitvoering van de 
diensten?; 
c. welke knel- en aandachtspunten zijn in de toepassingspraktijk van de wet te onderkennen? 
Bijzondere aandacht dient voorts te worden geschonken aan een tweetal aspecten: 
a. zijn de bevoegdheden van de diensten toereikend en voldoen de waarborgen die zijn gesteld. 
Daarbij dient tevens acht te worden geslagen op huidige en toekomstige ontwikkelingen, zoals op 
technologisch vlak en op het vlak van cyber 
b. voldoet het toezicht op de inlichtingen- en veiligheidsdiensten. 
 
De evaluatiecommissie vertaalde deze vraagstelling in een centrale vraag met deelaspecten. De 
centrale vraag luidt: Beantwoordt de toepassing en uitvoering van de wet aan de met die wet beoogde 
doelstelling, en behoeft de wet in dat licht aanpassing?  
De evaluatiecommissie onderkende de volgende deelaspecten: 
 Wat heeft de wetgever destijds beoogd met de bepalingen in de WIV 2002? 
 Worden door de (uitvoering van de) wet de grondrechten voldoende gewaarborgd? 
 Welke wetswijzigingen zijn sinds 2002 in de wet aangebracht en welke wijzigingsvoorstellen zijn in 
voorbereiding? 
 Is er sprake van een transparante uitvoering van de wet, zoals de wetgever heeft beoogd? 
 Zijn de in de wet geregelde bijzondere bevoegdheden afdoende om het inlichtingenen 
 veiligheidswerk adequaat te kunnen uitvoeren? 
 Welke technologische en andere ontwikkelingen doen zich voor en wat betekent dat voor de 
taakuitvoering van de diensten, en daarmee voor de toepassing van de wet? 
 Op welke wijze vindt sturing en toezicht op de diensten plaats en doen zich hierbij problemen 
voor? 
 Tegen welke (praktische) knelpunten lopen de diensten en andere betrokkenen aan bij de 
uitvoering van de wet? 
 Hoe verloopt globaal de samenwerking tussen de diensten onderling en tussen de diensten en 
andere organisaties, en doen zich daarbij problemen voor die een gevolg zijn van de wettelijke 
regeling? 
 
De Commissie Dessens kwam op 2 december 2013 met haar rapport over de WIV.  
In dit is het belangrijk te vermelden dat de commissie zich ook heeft gebogen (in hoofdstuk 7.6) over 
de vernietiging en archivering van gegevens. 
Het merendeel van de aanbevelingen van de commissie-Dessens werd door het kabinet overgenomen. 
In de brief die op 11 maart 2014 naar de Kamers werden gestuurd enkele punten nader uit- en 
toegelicht: 
 
Pagina 46 van 94
