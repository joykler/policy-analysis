IBO Effectieve leerroutes in het funderend onderwijs 
 
vaak met tamelijk homogene jaargroepen. Dit uit zich in scherpe scheidingen tussen schooljaren. 
Deze scheidingen geven eerder aanleiding tot zittenblijven. In groep 8 geeft de basisschool advies 
over het soort middelbare school. De school kijkt daarvoor onder andere naar leerprestaties en 
aanleg en ontwikkeling op de basisschool. Sinds 2015 is het schooladvies leidend bij de plaatsing 
van leerlingen in het voortgezet onderwijs. Dit betekent dat de VO-school kinderen toelaat op basis 
van het schooladvies. 
 
Het Nederlandse voortgezet onderwijs wordt gekenmerkt door vroege selectie van leerlingen in 
verschillende tracks. Leerlingen kiezen in principe op 12-jarige leeftijd voor een beroepsgerichte of 
een algemeen vormende vooropleiding. De vroege uitsplitsing van het onderwijs in verschillende 
niveaus heeft gevolgen voor het aantal routes dat een leerling kan volgen. Een aantal kenmerken 
van het Nederlandse stelsel werkt zittenblijven in de hand, zoals vroege selectie, weinig ruimte 
voor curriculaire differentiatie en inflexibele externe eindexameneisen. Bijlage 6 gaat verder in op 
een aantal achterliggende studies gericht op stelselkenmerken, zittenblijven en versnellen. 
 
Het Nederlandse funderend onderwijsstelsel kent in de praktijk min of meer een tweedeling in 
beroepsonderwijs en algemeen vormend onderwijs.  
 
Via stapelen in het VO of in het vervolgonderwijs kan een leerling in stappen een hoger 
einddiploma halen. De kosten in termen van tijd en geld zijn hoger dan een directe route via havo 
of vwo. Ter illustratie: de route via het vmbo naar het mbo niveau 4 geeft toegang tot het hbo 
maar duurt nominaal zeven jaar en daarmee twee jaar langer dan de nominale route via de havo. 
Daarnaast betaalt een leerling meer lesgeld in het mbo en komt hij later op de arbeidsmarkt.  
 
In de praktijk is het aantal leerroutes veel diverser dan de indeling van het systeem doet 
vermoeden. De ruim 187.000 leerlingen die in 2003 in het derde jaar van het voortgezet onderwijs 
zaten, hebben in tien jaar tijd maar liefst elfduizend verschillende leerroutes afgelegd, met 
20
daarbinnen vele overgangsmomenten. Dit heeft een aantal oorzaken: 
 selectie van leerlingen direct na de basisschool, via brede brugklassen of dakpanklassen in het 
tweede of derde jaar van de middelbare school in een breed palet aan onderwijsniveaus 
(Praktrijkonderwijs (PrO), vmbo-b, -k, -g en -t, havo, vwo) 
 de mogelijkheid van verwijzing naar het speciaal onderwijs 
 de mogelijkheden van op- en afstroom gedurende de gehele middelbare schoolloopbaan en het 
stapelen van diploma’s 
 de mogelijkheid van zittenblijven en versnellen 
Figuur 2.2 geeft een impressie van de veelheid aan leerroutes die mogelijk zijn in een vrij korte 
periode van drie jaar. 
  
                                                           
20
 De leerroutes zijn inclusief vervolgonderwijs. De gegevens zijn afkomstig van DUO/IP gemaakt ten behoeven 
van dit IBO en bevat een update van het document Stromen door het onderwijs (2014) 
19
