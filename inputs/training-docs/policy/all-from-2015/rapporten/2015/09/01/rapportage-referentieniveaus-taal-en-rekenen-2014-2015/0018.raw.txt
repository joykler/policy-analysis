Rapportage referentieniveaus taal en rekenen 2014-2015 | Invoering centrale toetsing en examinering referentieniveaus 
Nederlandse taal en rekenen mbo, vo en po, en Engels voor mbo-4    
September 2015  
1.6 Pilot rekenexamen ER mbo 
1.6.1 Algemeen 
Het studiejaar 2014-2015 was het tweede jaar waarin een aangepast rekenexamen 
werd aangeboden voor studenten met ernstige rekenproblemen zoals dyscalculie 
(rekenexamen ER). De deelname was ook dit tweede studiejaar laag; deelname aan 
het examen in het mbo was voor rekenen nog niet verplicht. Een instelling kon ervoor 
kiezen rekenen op eigen wijze te toetsen, zonder gebruik te maken van pilotexamens 
van het CvTE.  
1.6.2 Resultaten  
De relatief geringe deelname maakt het trekken van betrouwbare, representatieve 
conclusies uitsluitend op grond van de resultaten in het mbo lastig. De aanpassingen 
aan het examen in het mbo zijn identiek aan die in het vo, dat wel een forse deelname 
laat zien. De rekentoets is daar sinds 2013-2014 een verplicht onderdeel van het 
eindexamen. Vooralsnog gaat het CvTE ervan uit dat de voor het vo geformuleerde 
conclusies ook gelden voor het mbo (zie paragraaf 2.3). In de komende jaren, met een 
centraal rekenexamen (in 2015-2016 voor mbo-4 en in 2016-2017 voor de 
entreeopleiding, mbo-2 en mbo-3), zullen de resultaten op het rekenexamen ER in het 
mbo nader worden onderzocht.  
 
Tabel 1.12  
Cijfers rekenexamen ER op leerlingniveau (alle deelnemers). De cijfers van 2015 zijn exclusief de 
afname in juni.  
 
mbo 2014 2015 
aantal % 5 en % 6 en aantal % 5 en % 6 en 
deelnemers hoger hoger deelnemers hoger hoger 
3
mbo-2 46 54% 22% 62 39% 15% 
mbo-3 29 69% 38% 53 62% 38% 
mbo-4 51 80% 43% 143 39% 21% 
 
1.7 Overige ontwikkelingen 
1.7.1 Evaluaties met de mbo-instellingen 
Bij elke afname wordt aan deelnemers gevraagd om over het examen een anonieme 
enquête in te vullen. De respons op deze enquêtes bedraagt gemiddeld 10% van het 
aantal deelnemers. Bij deze enquêtes wordt geen onderscheid gemaakt naar opleiding; 
er is daarom binnen niveau 2F geen onderscheid aan te brengen tussen respondenten 
van een mbo-2- en een mbo-3-opleiding. In deze rapportage worden de 
enquêteresultaten op de onderwerpen moeilijkheid, tijdsduur en voorbereiding op het 
examen gepresenteerd.  
 
  
                                                
3
 Voor mbo-2 wordt het rekenexamen 2A ontwikkeld. 
 
 pagina 18 van 48
