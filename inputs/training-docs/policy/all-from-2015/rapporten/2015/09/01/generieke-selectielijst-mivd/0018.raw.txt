Versie 0.16 ter inzagelegging | Generieke  Selectielijst MIVD | maart 2015  
 
verzamelen van meteorologische gegevens onder de 
competentie viel van de meteorologische dienst. Op het gebied 
van de beveiliging werd beklemtoond dat hier geen sprake kon 
zijn van een politiedienst. “De Intelligentie weet en waarschuwt 
slechts”; het nemen van maatregelen bleef voorbehouden aan 
de verantwoordelijke instanties. 
De organisatorische opzet van de Marine Intelligentie Dienst was 
zodanig dat die dienst “zelfs op de kleinste eenheden der 
Koninklijke Marine” was vertegenwoordigd, zowel op het gebied 
van inlichtingen als van beveiliging. Bij de kleinste eenheden 
representeerde één officier soms beide taakelementen zonder 
nochtans daaraan een dagtaak te hebben. Bij grotere eenheden, 
en zeker bij de marinestaf, was de dienst verdeeld in secties die 
elk meerdere officieren telden. In zekere zin waren de 
decentrale eenheden van de Marine Intelligentie Dienst 
afspiegelingen van de organisatie op het hoogste niveau, dat 
van de marinestaf. 
Aan de marinestaf was verbonden een Bureau Intelligentie 
(opvolger dus van het Intelligence Bureau), ressorterend onder 
de Sous Chef Staf (Intelligentie), afgekort S.C.S. (I). Het telde 
een vijftal secties, waarvan Secties I en III de hoofdtaken van 
de dienst uitvoerden, inlichtingen respectievelijk veiligheid. 
Sectie II was in het leven geroepen om de liaison te 
onderhouden met andere ministeries en diensten en met 
Nederlandse militaire attachés  - al dan niet marineattachés -  in 
het buitenland, evenals met overeenkomstige buitenlandse 
attachés in Nederland. Sectie II was ook verantwoordelijk voor 
de voorbereiding van bezoeken van Nederlandse marineschepen 
aan buitenlandse havens, evenals het voorbereiden van 
buitenlandse maritieme bezoeken aan Nederland. Secties IV en 
V waren belast met de documentatie respectievelijk de zorg 
voor archief en bibliotheek van het Bureau Intelligentie. Een jaar 
later werd aan het Bureau een zesde sectie toegevoegd, de 
Sectie VI Contact Register. De taak van deze sectie was het 
inventariseren en registreren van personen die uit hoofde van 
hun functie beschikten over kennis of gegevens die voor de 
inlichtingentaak van de Marine Intelligentie Dienst van belang 
konden zijn. In eerste instantie, maar zeker niet uitsluitend, 
werden deze personen gezocht in kringen van officieren van de 
Koninklijke Marine Reserve. Met name ging het daarbij om 
diegenen die al dan niet frequent reisden naar voor de dienst 
interessante gebieden. In feite was Sectie VI dus belast met het 
rekruteren en begeleiden van legaltravelers. De benaming 
MARID VI werd vanaf  1947 de aanduiding voor de afdeling 
verbindingsinlichtingen van de marine, waarna de humint-
afdeling MARID VII werd genoemd.  
In het kader van dit Institutioneel Onderzoek is het nog van 
belang, dat de bij de decentrale marine-inrichtingen geplaatste 
Intelligentie Officieren (I.O.’s) over hun werkzaamheden 
rechtstreeks rapporteerden aan de hoofden van de 
 
 
Pagina 18 van 167
