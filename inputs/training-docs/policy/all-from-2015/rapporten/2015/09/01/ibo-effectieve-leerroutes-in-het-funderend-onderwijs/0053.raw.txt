IBO Effectieve leerroutes in het funderend onderwijs 
 
toevoeging van positieve indicatoren zoals voor preventiegericht aanbod kan draagvlak hebben bij 
met name scholen die het op dit punt goed doen. 
 
2c. Aanpassen regelgeving 
 Verregaande vormen van maatwerk en flexibilisering stuiten op de grenzen van wet- en 
regelgeving rond onderwijs en opvang. 
 Harmonisering van deze regelgeving kan meer maatwerk faciliteren en leerroutes doelmatiger 
maken. 
 
Tijdens een van de werkbezoeken en de expertmeeting heeft de werkgroep gesproken met 
vertegenwoordigers van verregaande vormen van onderwijs op maat en flexibel onderwijs. Dit is 
mogelijk doordat de scholen samenwerking met buitenschoolse opvang hebben opgezet. Hoewel de 
initiatieven succesvol zijn, merken ze niettemin belemmeringen in wet- en regelgeving die 
uitvoering compliceren. De belemmeringen variëren van verschillende regels omtrent huisvesting 
en eisen aan en arbeidsvoorwaarden van het personeel, tot strikte scheiding van de 
financieringsstromen voor onderwijs en opvang. 
 
Harmonisering van huisvestingsregels en arbeidsvoorwaarden rond onderwijs en buitenschoolse 
opvang kan deze belemmeringen wegnemen en het daarmee makkelijker maken om verregaande 
vormen van flexibel onderwijs aan te bieden. Dit faciliteert interventies zoals gerichte 
onderwijstijdverlenging voor leerlingen met onderwijsachterstand, of ontplooiing van 
verrijkingsactiviteiten voor leerlingen met een voorsprong. 
 
Om het bieden van meer maatwerk en differentiatie verder te bevorderen, zou in het VO het 
gebruik van de mogelijkheid om een vak op hoger niveau af te sluiten meer gestimuleerd kunnen 
worden. Dit kan bijvoorbeeld door via wetgeving het zichtbaarder te maken op het diploma en er in 
overleg met het vervolgonderwijs waar mogelijk voordelen aan te verbinden.  
 
4.2.3 Variant 3: Aanpassingen in het stelsel 
 Zittenblijven is ineffectief, maar een logisch te verwachten gevolg van het stelsel. 
 Vertraging kan daarom wel beheerst en gereduceerd worden, maar zal zonder stelselwijziging 
mogelijk niet geheel verdwijnen. 
 Ingrijpende stelselwijzigingen op het vlak van vroege selectie en flexibele examens kunnen de 
noodzaak tot vertraging minimaliseren. Maar effecten moeten nader onderzocht worden. 
 
Zittenblijven mag dan een ineffectief middel zijn om achterstanden weg te werken, binnen het 
huidige stelsel en in het bijzonder het leerstofjaarklassensysteem is het een voor de hand liggend 
ventiel om leerlingen een jaar over te laten doen als ze aan het einde van het schooljaar niet 
voldoen aan de normen van het jaar en/of het niveau. 
 
De maatregelen genoemd in de varianten 1 en 2 kunnen helpen om, zonder het huidige stelsel 
sterk aan te passen, vertraging te reduceren en versnelling aan te moedigen. De resultaten van 
experimenten en ervaringen uit de varianten 1 en 2 en meer inzicht in de kwantitatieve gevolgen 
van beleidsmaatregelen kunnen aanleiding geven om ook het huidige stelsel te veranderen.  
 
Drie kenmerken van het Nederlandse stelsel werken leerroutevertraging in de hand. Dit zijn de 
vroege selectie en de verdeling van het voortgezet onderwijs in tracks met elk harde eindnormen. 
Een derde element, het leerstofjaarklassensysteem, kan ook voor een groot deel  met behulp van  
pedagogische inrichting binnen het huidige stelsel worden losgelaten en kan door scholen zelf 
worden aangepakt.  
 
3a. Aanpassingen vroege selectie 
Uitstel van selectie in het VO kan een bijdrage leveren aan de reductie van leerroutevertraging. Het 
stapelen van diploma’s kan een symptoom zijn van te lage initiële plaatsing. Door in de eerste 
jaren van het VO nog geen strikte niveaudifferentiatie tussen klassen in te bouwen, hebben 
53
