Versie 0.16 ter inzagelegging | Generieke  Selectielijst MIVD | maart 2015  
 
gebied van inlichtingen luidde het achtste en laatste punt: “Uit 
den aard der zaak bestaat tevens belangstelling voor alles wat 
op militair-, militair-technisch-, militair-politiek en strategisch 
gebied gebeurt in Nederlandsch- , Oost- en West-Indië en 
omringende landen”. Ook de marinestaf in Den Haag was wel in 
Nederlands-Indië geïnteresseerd, maar pas in de laatste plaats. 
Meer in de belangstelling stonden bijvoorbeeld productiecijfers 
van de USSR en de organisatie van de inlichtingendiensten in de 
Verenigde Staten. De indruk bestaat dan ook dat de Haagse 
staven van landmacht en marine in deze periode zich vooral 
bezig hielden met vraagstukken van wederopbouw en 
organisatie van de krijgsmacht in Nederland, ook wat betreft de 
militaire inlichtingendiensten. Het lijkt er bovendien op dat 
daarbij twee aspecten de voorrang genoten: enerzijds de 
beveiliging van de eigen organisatie en anderzijds informatie 
over de manier waarop de bondgenoten hun krijgsmacht hadden 
georganiseerd. Dat gold voor zowel de marine als de landmacht. 
 
 
Bureau Inlichtingen 
 
Bij de marinestaf stelde minister van Marine J.M. de Booy op 27 
november 1945 een Bureau Inlichtingen in, onder te verdelen in 
drie secties. “Vooruitlopend op het bekend maken van de taak 
der Secties I en II” - daarover moest kennelijk nog worden 
nagedacht - bevatte de instellingsbeschikking nadere 
bijzonderheden over de beveiligingstaak van de Sectie III. De 
sectie diende gegevens te verzamelen omtrent de 
betrouwbaarheid van individuele personeelsleden van de 
marine, omtrent de geest en de stemming van het personeel in 
het algemeen, omtrent de “algemeene politieke stemming in 
Nederland”; daarnaast moest de sectie maatregelen treffen ter 
bevordering van de veiligheid op schepen en bij marine-
instellingen en om het “uitlekken van geheimen” tegen te gaan. 
In dit verband is het interessant dat de beschikking in het 
vooruitzicht stelt dat de marine-officieren, “thans met een 
dergelijke taak belast in Ned. Oost Indie” te zijner tijd eveneens 
onder deze Sectie III zullen gaan ressorteren - met andere 
woorden, onder druk van de omstandigheden in Nederlands-
Indië functioneerde daar al wat in Nederland nog van de grond 
moest komen. 
 
Niet alleen de minister van Marine maakte zich dit soort zorgen. 
Zijn collega van Oorlog, J. Meijnen, had ter verzekering van orde 
en rust medio 1945 een Korps Gezagstroepen opgericht, 
ressorterend onder een Territoriaal Bevelhebber Nederland 
(TBN), die op zijn beurt kon beschikken over een militaire 
inlichtingendienst voor de binnenlandse veiligheid, Sectie 3 
genaamd. Nadat de TBN per 1 november 1945 onder de chef 
van de generale staf H.J. Kruls was gaan ressorteren ging Sectie 
 
 
Pagina 14 van 167
