Selectielijst AIVD en voorgangers vanaf 1946 
 
 
2.2. Ordeningsstructuur van de archieven, de aansluiting tussen 
selectie en informatiebeheer 
In artikel 5, lid 2 van het herziene Archiefbesluit 1995 is bepaald dat de ‘systematische opsomming 
van categorieën archiefbescheiden’ in overeenstemming moet zijn met de voor het archief geldende 
ordeningstructuur. Voor enkele van de informatiesystemen die de AIVD in gebruik heeft, geldt dat 
hierin de ordening van de selectielijst toegepast wordt. Hieronder worden enkele belangrijke 
informatiesystemen die archiefwaardige informatie bevatten beschreven en de aansluiting van deze 
informatiesystemen op selectie en het informatiebeheer.  
 
Deze selectielijst zal ook worden gebruikt bij de bewerking en selectie van gevormde papieren 
archieven vanaf 1946. De reeds gevormde archieven kunnen worden geselecteerd (d.w.z. er zullen 
geen archiefblokken zijn die niet kunnen worden geselecteerd met deze selectielijst)  aan de hand van 
deze selectielijst, omdat de sturende en primaire processen van de AIVD en zijn voorgangers vanaf 
1946 minimaal zijn veranderd.    
Gezien de omvang van en veelvormigheid van deze nog niet geselecteerde archieven is het ondoenlijk 
om een overzicht te geven hoe deze selectielijst aansluit op de ordeningsstructuur van de archieven uit 
de periode vanaf 1946.  
Bij de AIVD vallen twee grote informatie- of documentstromen te onderscheiden: de operationele en 
de niet-operationele stroom (ook wel ‘open’-stroom genoemd).  
Onder de operationele informatie- of documentenstromen wordt alle neerslag en relevante data 
gerekend die voortkomt uit processen waarbij met behulp van bijzondere inlichtingenmiddelen 
informatie wordt vergaard.  
Onder de ‘open’ informatie- of documentstroom wordt de archivering van alle overige informatie (incl. 
relevante data) van de besturende- en primaire processen gerekend. Deze ‘open’ stroom heeft geleid 
tot diverse bestanden, zoals het bestand veiligheidsonderzoeken. 
Per te bewerken bestand zal een archiefbewerkingsplan worden opgesteld, waarin is vastgelegd hoe de 
selectie en waardering aan de hand van deze selectielijst wordt toegepast. Archiefbewerkingsplannen 
worden in overleg met het Nationaal Archief vastgesteld.  
 
In het documentair structuurplan (DSP) van de AIVD is een ordeningsstructuur opgenomen gebaseerd 
op de sturende, primaire, en ondersteunende werkprocessen van de dienst. Via een mapping in het 
DSP (ordeningsstructuur) is de systematische opsomming van categorieën archief van alle 
informatiesystemen en papieren archieven vanaf 1945 herleidbaar. 
 
Pagina 62 van 94
