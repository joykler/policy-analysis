Selectielijst AIVD en voorgangers vanaf 1946 
 
vertrouwenscrisis was ontstaan tussen het hoofd van de dienst en de Overlegcommissie (later 
ondernemingsraad genoemd). En daar was tenslotte het feit dat al begin maart 1988 de ministerraad 
mr. A.W.H. Docters van Leeuwen had benoemd tot opvolger van Blom, die per 1 februari 1989 met 
pensioen zou gaan. Dat alles bij elkaar leidde in zekere zin tot een pas op de plaats maken, ook al 
omdat het nieuwe hoofd al vanaf medio augustus ging 'meedraaien'. Wel werd nog in 1988 een nieuwe 
fase in het automatiseringsproces ingeluid en werd definitief besloten tot de bouw van een nieuw 
onderkomen voor de BVD in Leidschendam dat in 1993 gereed zou zijn. 
 
2.1.4.1. reorganisatie 
Eind 1990 had de 'nieuwe dienst' zijn organisatorische vormgeving afgerond. De dienst bestond nu uit 
zes directies: een stafdirectie (D1) voor strategische en juridische zaken, alsmede in- en externe 
communicatie; een directie operationele informatievergaring (D5); een directie managementadvies en 
centrale faciliteiten (D6); drie directies die zich richtten op de vitale belangen in de samenleving en de 
eventuele risico's van aantasting daarvan: democratische rechtsorde (D2), staatsveiligheid (D3) en 
maatschappelijk en economisch leven (D4). In het laatste kwartaaloverzicht van 1990 deed de BVD 
zijn relaties mededeling van de manier waarop de dienst in de komende tijd zijn taken zou gaan 
vervullen.  
 
Speciale aandacht ging daarbij uit naar mogelijke escalatie van geweld tussen allochtone jongeren en 
gewelddadige rechts-extremisten. Anderzijds was er ook aandacht voor antiintegratieve verschijnselen, 
pogingen van bepaalde fundamentalistische islamitische groeperingen de integratie van allochtonen in 
de Nederlandse samenleving te voorkomen of op zijn minst te bemoeilijken. 
Terrorisme in zijn vele Europese en buiten-Europese verschijningsvormen bleef een relatief grote inzet 
van mensen en middelen eisen, terwijl ook spionage, zij het niet meer alleen vanuit het voormalige 
communistisch geregeerde Oost-Europa, een fact of life bleef. Interessant in dit verband is de 
uitwijzing van twee Surinaamse diplomaten omdat zij zich "als medewerkers van de Surinaamse 
inlichtingendienst regelmatig aan ongewenste activiteiten schuldig hadden gemaakt". Daarnaast bleef 
de dienst met argusogen bezien of en in hoeverre de inlichtingendiensten van het nieuwe Rusland in 
Nederland nog activiteiten ontplooiden. Het tegengaan van proliferatie van massavernietigingswapens 
kreeg een hoge prioriteit, waarbij de activiteiten op dat gebied van landen als Irak, Iran, Pakistan en 
LibiÃ« grote aandacht kregen. 
 
2.1.4.2. rapportage 
Zoals dat ook bij de 'oude dienst' het geval was, gaven de verschillende vormen van externe 
rapportage een tamelijk goed beeld van de onderwerpen en fenomenen waarmee de 'nieuwe dienst' 
zich bezig hield. In de newspeak van de BVD van de jarig negentig heetten die onderwerpen en 
fenomenen: de mogelijke aantastingen van de vitale belangen. Naast maand- en kwartaalberichten 
produceerde de dienst in 1990 een aantal rapporten over speciale onderwerpen waarin dat soort 
risico's worden behandeld, bijvoorbeeld computermisbruik, Sikh-terrorisme, proliferatie van 
wapensystemen, gewelddadig activisme tegen Apartheid (RaRa). 
Over de optimale vorm waarin de BVD-producten naar buiten gebracht konden worden bleef intern 
discussie bestaan. In het laatste Kwartaalbericht van 1991 was een inlegvel bijgevoegd waarin werd 
medegedeeld dat dit het laatste kwartaalbericht was, en dat ook de maandberichten in de komende 
maanden niet of onregelmatig zouden verschijnen. De reden daarvan was, dat er binnen de dienst 
gezocht werd naar mogelijke verbeteringen van vorm en inhoud van de externe rapportage. Voor dat 
doel waren zelfs externe deskundigen ingeschakeld die onderzoek deden bij een aantal geselecteerde 
afnemers van de BVD rapportages. 
Over vorm en inhoud van de externe rapportage van de dienst werd nauw overleg gepleegd met de 
directie communicatie van het 'moederdepartement' Binnenlandse Zaken. Het hoofd van de dienst 
achtte het van essentieel belang dat de BVD onderdeel is van het departement en dat dus de externe 
presentatie van de dienst geschiedde door of onder regie van de directie communicatie. Het was dan 
ook in nauwe samenwerking met deze directie dat de BVD in 1992 het eerste publieke Jaarverslag 
uitbracht, een novum voor Nederland. In dit verslag, met een voorwoord van de minister van 
Binnenlandse Zaken drs C.I. Dales, werden niet alleen de nieuwe organisatorische uitgangspunten 
samengevat, maar werden ook globaal de taakvelden van de dienst aangegeven, tezamen met de door 
de dienst ter zake verrichte activiteiten. 
 
Pagina 40 van 94
