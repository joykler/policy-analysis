Versie 0.16 ter inzagelegging | Generieke  Selectielijst MIVD | maart 2015  
 
maar vanuit de Afdeling Inwendige Veiligheid van de onder de 
minister van Algemene Zaken ressorterende 
interdepartementale Commissie Algemene 
Verdedigingsvoorbereiding. Genoemde Afdeling Inwendige 
Veiligheid stelde de minister van Oorlog in april 1959 voor, een 
Bureau Organisatie Censuurdienst (BOC) in te stellen. Doel van 
de eventueel uit te oefenen censuur zou zijn “het zo mogelijk 
voorkomen, dat door gebruik van communicatiemiddelen welke 
dan ook, berichten en mededelingen ten nutte van de 
vijandelijke of ten nadele van de eigen oorlogvoering worden 
overgebracht”. Begin januari 1960 besloot de minister inderdaad 
tot instelling van een dergelijk Bureau Organisatie Censuur. De 
taak daarvan zou zijn het “ten behoeve van de chef van de 
generale staf, tevens bevelhebber van de landstrijdkrachten, 
organiseren en bestuderen van maatregelen die noodzakelijk 
zijn voor de uitoefening van de censuur door het Militair Gezag”.  
Daar het BOC zich vlijtig van zijn taak kweet, en bovendien 
binnen de gestelde termijn van twee jaar, kon het per 1 februari 
1962 worden opgeheven. In plaats daarvan werd per zelfde 
datum opgericht de Nederlandse Censuurdienst (NCD). Deze 
dienst zou, na afkondiging van de staat van oorlog en beleg,  
rechtstreeks onder de bevelen worden gesteld van de 
bevelhebber der landstrijdkrachten. De NCD zou dan bestaan uit 
de volgende onderdelen: de staf van de NCD; de publiciteits-
censuurgroep (hier herkent men het vooroorlogse GS IIId); drie 
eenheden elk voor de censuur op respectievelijk post, telegraaf 
en telefoon. De in vredestijd uit te voeren 
voorbereidingswerkzaamheden zouden plaats vinden onder de 
verantwoordelijkheid van de chef van de generale staf.  
De oorlogsinstructie voor de inspecteur van de Nederlandse 
Censuurdienst maakte duidelijk dat de NCD in die 
omstandigheden een tweezijdige taak zou hebben. De uit te 
oefenen censuur zou enerzijds moeten voorkomen dat 
“gegevens van belang voor de staat of voor de veiligheid van de 
staat in handen of ter kennis komen van onbevoegden”, en zou 
anderzijds de mogelijkheid moeten scheppen voor het 
verzamelen van  “gegevens van belang voor de staat of voor de 
veiligheid van de staat”. De NCD zou in oorlogstijd kortom zowel 
het veiligheidsbelang als het inlichtingenbelang moeten dienen. 
Niet voor niets bevatte de oorlogsinstructie dan ook een artikel 
10, waarin de inspecteur van de NCD werd gemachtigd de uit 
censuur verkregen gegevens ter beschikking te stellen van “de 
belanghebbende officiële instanties”. Dat met laatstgenoemde 
instanties in de eerste plaats werd gedoeld op de bureaus G2B 
(veiligheid) respectievelijk G2A (inlichtingen) van de Sectie G2 
ligt voor de hand.  
De voorziene omvang van de NCD in oorlogstijd was niet gering: 
750 man in totaal, waarvan ongeveer 350 reserve-officieren. In 
de periode van de Koude oorlog is de Nederlandse 
Censuurdienst beperkt gebleven tot een kleine fulltime kernstaf, 
 
 
Pagina 50 van 167
