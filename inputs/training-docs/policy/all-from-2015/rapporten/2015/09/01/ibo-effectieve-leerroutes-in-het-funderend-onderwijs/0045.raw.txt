IBO Effectieve leerroutes in het funderend onderwijs 
 
4.2 Beleidsvarianten 
De werkgroep presenteert drie beleidsvarianten die erop gericht zijn de leerroutes in het funderend 
onderwijs doelmatiger te maken, waarbij kwaliteit en toegankelijkheid minimaal op hetzelfde 
niveau blijft. De drie varianten verschillen in gewicht. Ze sluiten elkaar niet uit en kunnen aan 
elkaar gekoppeld worden. De varianten bevatten beleidsopties voor zowel scholen als overheid. 
 
In de IBO taakopdracht is de werkgroep gevraagd om minimaal één variant te presenteren waarin 
het verschil tussen nominale en feitelijke leerrouteduur wordt gehalveerd. Aan deze opdracht heeft 
de werkgroep door het ontbreken van kwantificeerbare effectonderzoeken niet kunnen voldoen. De 
in de varianten genoemde maatregelen leiden naar verwachting tot efficiëntere leerroutes en 
minder zittenblijvers, maar onduidelijk is wat de precieze gedragseffecten op het aantal 
zittenblijvers en versnellers zijn en of halvering van de bovennominale leerroute hiermee kan 
worden bereikt. Inzicht in de kwantitatieve gevolgen van mogelijke maatregelen is echter beperkt 
en er zijn vooralsnog geen modellen ontwikkeld die hier antwoord op kunnen geven. 
 
Een halveringsvariant zou moeten leiden tot een toename van het aantal leerlingen dat nominaal 
de leerroute in het funderend onderwijs volgt met 40.000 per jaar. Voor het primair onderwijs 
geldt een nominale leertijd van acht bekostigde leerjaren. Het aantal leerlingen in het PO dat vaker 
dan acht keer bekostigd werd, bedroeg in 2014 ongeveer 30.000 leerlingen. Halvering van het 
verschil tussen nominale en feitelijke leerrouteduur in het PO betekent dus een daling van het 
aantal vertraagde leerlingen met 15.000. Voor het VO betekent dit een daling van het aantal 
vertraagde leerlingen met ongeveer 25.000 leerlingen.  
 
Box 4.1.voorbeeldberekening 
 
Om een idee te geven van de omvang van de mogelijke effecten, is hieronder een 
voorbeeldberekening gemaakt. Als uitgangspunt zijn de scholen ingedeeld in kwartielen, waarbij 
het eerste kwartiel de 25% scholen betreft met het laagste percentage zittenblijvers en het vierde 
kwartiel de 25% scholen met het hoogste percentage zittenblijvers. In dit voorbeeld wordt 
verondersteld dat het tweede, derde en vierde kwartiel scholen hun zittenblijfpercentage 
verbeteren naar het gemiddelde zittenblijfpercentage van het kwartiel erboven. In tabel 4.1 is 
weergegeven hoeveel minder leerlingen in dat geval vertraging door zittenblijven oplopen en wat 
dit aan structurele besparingen in termen van bovennominale bekostiging kan opleveren. De 
structurele besparingen vallen pas vrij op het moment dat het aantal leerlingen dat de leerroute 
efficiënter doorloopt het onderwijssysteem verlaten heeft. Dat is na maximaal zo’n 18 jaar. 
 
In bijlage 7 wordt dieper ingegaan op onderstaande gegevens. 
 
Tabel 4.1 Effect vermindering aantal zittenblijvers en besparingen  
 Vermindering Vermindering Opbrengst 
zittenblijvers zittenblijvers, (structureel) 
aantal percentage in € mln. 
Totaaleffect PO: tweede, derde en -13.000 -43% -58 
vierde kwartiel op één kwartiel-
niveau hoger 
Totaaleffect VO: tweede, derde en -12600 -27% -88 
vierde kwartiel op één kwartiel-
niveau hoger 
 
Voor het berekenen van de opbrengst is uitgegaan van de variabele bekostiging per leerling. Deze 
bedraagt in het PO €4500 per jaar en in het VO €7000 
 
Dat in ogenschouw nemende presenteert de werkgroep drie beleidsvarianten waarvan de 
verwachting is dat deze bijdragen aan meer doelmatigere leerroutes in het funderend onderwijs, 
zonder de kwaliteit of toegankelijkheid te verkorten of ondoelmatigheid door te schuiven naar het 
vervolgonderwijs. De varianten zijn als volgt ingedeeld: 
45
