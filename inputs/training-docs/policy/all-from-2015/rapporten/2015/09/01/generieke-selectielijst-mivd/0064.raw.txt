Versie 0.16 ter inzagelegging | Generieke  Selectielijst MIVD | maart 2015  
 
en/of landen van het Warschau Pact en aan penetratie van 
bijvoorbeeld antimilitaristische organisaties.  
Bovenstaande situatie bleef bestaan tot de samenvoeging van 
de drie militaire diensten tot één MID. 
Van de drie militaire diensten beschikte de LAMID (LAMID-
B/Sectie Veiligheid) over de meest omvangrijke 
veiligheidscomponent. Dat had te maken met drie factoren. In 
de eerste plaats was van de drie krijgsmachtdelen de landmacht 
in omvang de grootste. In de tweede plaats was de LAMID 
verantwoordelijk voor de screening van alle dienstplichtigen 
alvorens die bij een van de krijgsmachtdelen werden ingedeeld - 
een regeling die waarschijnlijk te maken had met het feit dat 
veruit het grootste deel van die dienstplichtigen bij de 
landmacht zou worden ingedeeld. In de derde plaats was de 
LAMID verantwoordelijk voor “het observeren van hier te lande 
geaccrediteerde militaire vertegenwoordigers van 
communistische landen”. Bovendien zou in geval van oorlog de 
bevelhebber der landstrijdkrachten als hoogste militaire 
gezagsdrager bekleed worden met het Militair Gezag. Afgeleid 
daarvan zou in die situatie de LAMID belast worden met de 
coördinatie van de dan noodzakelijke samenwerking tussen de 
nationale veiligheidsdiensten. 
Voor de verwerving van de gegevens, noodzakelijk om de 
militaire veiligheid - daarbij inbegrepen de ‘industrie-veiligheid’ - 
te verzekeren, had de Sectie Veiligheid de beschikking over 4 
CI-detachementen, een in de Bondsrepubliek ten dienste van 
het Eerste Legerkorps, en drie regionaal gespreid in Nederland 
zelf. Deze cidets verrichtten het ‘veldwerk’ in het kader van 
zowel de defensieve als de offensieve CI-taken. Zij maakten 
gebruik van open bronnen, voerden antecedenten- en 
veiligheidsonderzoeken uit, onderhielden relaties met ambtelijke 
instanties en voerden in het kader van de offensieve taak CI-
operaties uit. Bij laatstgenoemde activiteit moet gedacht worden 
aan observatie-werkzaamheden maar ook aan het penetreren 
met agenten of informanten in bijvoorbeeld antimilitaristische 
organisaties. Een deel van dit soort operationele activiteiten (het 
‘Fatima-project’) kwam in 1984 aan het licht, toen de 
antimilitaristische organisatie ‘Onkruit’ bij een inbraak in een 
Utrechtse kazerne documenten ontvreemdde van de Ploeg 
Utrecht van het 450 CI-detachement. ‘Onkruit’ publiceerde de 
buitgemaakte documenten, hetgeen tot politieke commotie en 
vragen in de Tweede Kamer aanleiding gaf. Op het gebied van 
het tegengaan van spionage, sabotage en subversie werkte de 
Sectie Veiligheid samen met de Binnenlandse Veiligheidsdienst, 
maar meer dan de veiligheidscomponenten van de twee andere 
diensten had LAMID-B/Sectie Veiligheid nogal eens aanvaringen 
met de BVD in de competentiesfeer. Beroemd en berucht in dit 
kader was de ‘hekkentheorie’, ooit bedacht door het eerste 
hoofd van de BVD, L. Einthoven, volgens welke de militaire 
diensten slechts competent waren binnen de hekken van de 
 
 
Pagina 64 van 167
