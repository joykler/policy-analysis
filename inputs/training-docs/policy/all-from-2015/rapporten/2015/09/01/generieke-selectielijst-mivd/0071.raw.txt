Versie 0.16 ter inzagelegging | Generieke Selectielijst MIVD | maart 2015 
dan voorheen directe zeggenschap zouden hebben. 
Richtinggevend voor het denken in de projectgroep en in lijn 
met het voorgaande was de beschouwing die de Coördinator van 
de inlichtingen- en veiligheidsdiensten (en voormalig H.SIDS), 
de gepensioneerde landmachtgeneraal F.H. Alkemade, op 27 
februari 1986 hield voor de POSID. Zijn uitgangspunten laten 
zich samenvatten als: de werkwijze van de nieuwe dienst moet 
kosteneffectief zijn, maar vooral: aan de operationele behoeften 
van de bevelhebbers dient te worden voldaan. Op basis van 
laatstgenoemd uitgangspunt kwam Alkemade tot een aantal 
aanbevelingen, waarvan de eerste en voornaamste luidde, dat 
de “essentiële inlichtingenbehoeften van de Chef Defensiestaf en 
van de bevelhebbers” gedekt moesten worden door een 
inlichtingenelement “in de eigen staf”.  Ten aanzien van de 
veiligheidstaak, de andere component van de militaire 
inlichtingendiensten, beval de Coördinator aan, tenminste het 
onderdeel veiligheidsonderzoeken daarvan (het onderdeel 
contra-inlichtingen noemde hij niet) te integreren. Tenslotte 
beval hij aan, de datum 1 januari 1987, de streefdatum voor de 
integratie van de drie diensten tot één dienst, niet te 
beschouwen als de einddatum van de reorganisatie. Het te 
benoemen hoofd van de nieuwe MID, aldus Alkemade, dient 
belast te worden met de voortzetting van het onderzoek 
waarmee nu nog de POSID bezig is, om zo te komen tot 
verdergaande integratie. 
De projectgroep volgde inderdaad de door de Coördinator 
aangegeven weg en nam diens aanbevelingen over als 
evenzovele  uitgangspunten voor verdere beraadslaging. Op 15 
april 1986 zond voorzitter Alting Siberg een unaniem POSID-
voorstel betreffende de organisatie, de werkwijze en het beheer 
van één MID aan de minister van Defensie, vergezeld van een 
conceptinstructie voor het te benoemen hoofd van die dienst. 
 
Bij brief van 30 juni daaraanvolgend stemde de minister in met 
beide documenten, waarbij hij stipuleerde dat het beoogde 
hoofd van de MID verantwoordelijk zou zijn voor de uitvoering 
ervan. De geïntegreerde MID, aldus de minister, moet per 1 
januari 1987 gaan functioneren, zoals beloofd aan de Staten-
Generaal. 
Uit het  als bijlage bij deze brief gevoegde Besluit inzake de 
militaire inlichtingendienst bleek dat de minister, behoudens 
enkele nog te noemen wijzigingen, het eindvoorstel van de 
POSID had overgenomen. Het kwam erop neer dat het 
personeel van de nieuwe Militaire Inlichtingendienst een 
“personele unie” zou vormen met het personeel van de 
afdelingen Inlichtingen en Veiligheid van respectievelijk de 
Defensiestaf en de staven van de drie krijgsmachtdelen. En 
aangezien de afdelingen inlichtingen en veiligheid (AIV) van de 
drie krijgsmachtstaven grotendeels samenvielen met 
respectievelijk de MARID, de LAMID en de LUID, was de nieuwe 
 
 
Pagina 71 van 167
