Versie 0.16 ter inzagelegging | Generieke  Selectielijst MIVD | maart 2015  
 
Deel I TOELICHTING 
 
1 Inleiding 
1.1 Aanleiding 
 
In 2014 werd de Generieke Selectielijst Defensie (GSD) 
vastgesteld. Deze werd echter niet vastgesteld voor de Militaire 
Inlichtingen- en Veiligheidsdienst (MIVD). De MIVD beschikt niet 
over een selectielijst, waardoor het niet duidelijk is welke 
archiefbescheiden moeten worden bewaard en op termijn 
moeten worden overgebracht naar een archiefbewaarplaats en 
welke archiefbescheiden moeten worden vernietigd. 
Voornoemde acties gebeuren namelijk op basis van een 
vastgestelde selectielijst. De MIVD heeft behoefte aan een 
selectielijst  om tot vernietiging van archiefbescheiden over te 
kunnen gaan en om vast te stellen welke archiefbescheiden op 
termijn moeten worden overgebracht naar een 
archiefbewaarplaats. 
 
Bovenstaande punten worden opgelost door de vaststelling van 
deze Generieke Selectielijst MIVD, hierna GS MIVD. Deze lijst 
sluit aan bij de ordeningsstructuur die sinds 2012 wordt 
toegepast bij Defensie en in verschillende informatiesystemen is 
geïmplementeerd. Hiervoor wordt verwezen naar hoofdstuk 2.1 
van deze selectielijst. 
Zo voorziet de GS MIVD vooral in een efficiënte en zorgvuldige 
manier van waarderen en selecteren en in het voorkomen van 
nieuwe achterstanden hierbij.  
 
Bij de vaststelling van de GSD is besloten om die lijst niet van 
toepassing te verklaren op de MIVD. Met de vaststelling van dit 
onderhavig document – de GS MIVD-wordt deze leegte opgevuld 
en krijgt de MIVD de basis voor het bewerken van 
archiefbescheiden die worden ontvangen of opgemaakt bij die 
dienst. 
 
1.2 Reikwijdte 
 
Deze selectielijst, de GS MIVD, geldt voor het beheer van de 
archiefbescheiden die voortvloeien uit de taken die de dienst 
uitvoert in het kader van de Wet op de inlichtingen- en 
veiligheidsdiensten 2002 (Wiv 2002) en de Wet Veiligheids-
onderzoeken (Wvo). Daarnaast wordt ook de generieke 
selectielijst Defensie vastgesteld voor de MIVD.  
 
De MIVD is een onderdeel van het ministerie van Defensie. Als 
dienst valt de MIVD onder de werking van de Archiefwet 1995 
en het zorgdragerschap van de minister van Defensie. 
 
 
Pagina 4 van 167
