2.3. Integriteit 
Integriteit is een belangrijke kernwaarde van een betrouwbare overheid.  
 
Omdat de overheid de monopoliepositie heeft om publieke middelen te 
besteden, is het van belang dat dit gebeurt op basis van zwaarwegende 
waarden. De besteding van deze middelen moet betrouwbaar, eerlijk en 
transparant plaatsvinden. De burger heeft het recht te weten hoe de 
middelen ingezet worden en of de besteding op basis van de afgesproken 
uitgangspunten plaats vindt. 
 
De invulling van het begrip Integriteit is niet absoluut te definiÃ«ren, maar 
is plaats- en tijdsafhankelijk. De invulling van dit begrip kan in Caribisch 
Nederland verschillen van wat men in Europees Nederland onder 
Integriteit verstaat.  
De discussie over integriteit is van alle tijden en vindt overal in de wereld 
plaats. Ook in Europees Nederland speelt deze discussie in veel 
gemeenten. In het maatschappelijk debat vindt een voortdurende 
herijking van het begrip Integriteit plaats. Normen en waarden zijn in 
ontwikkeling en het is de discussie die daarover gevoerd wordt die het 
kader aangeeft waarbinnen wij moeten handelen. Het gaat om de 
afspraken die met elkaar gemaakt worden over het hanteren en toepassen 
van die normen en waarden. 
 
Het onderwerp van integriteit en betrouwbaarheid is recent in St. Eustatius in een 
aantal workshops aan de orde gesteld. De invulling van het begrip Integriteit in de 
ambtelijke organisatie is door de medewerkers zelf aangedragen op basis van 
voorbeelden over kwetsbare situaties. Opvallend veel zwakke plekken in de 
administratieve organisatie en in de procesgang zijn genoemd. Ook de omgang met 
overheidsmiddelen riep veel discussie op. Aan de hand hiervan is een aantal adviezen 
aan het BC aangeboden.  
Speciale aandacht is geschonken aan de ambtseed: symbool van commitment van 
medewerkers aan de normen en waarden die met integriteit te maken hebben. 
Bovendien wettelijk verplicht en vastgelegd! Slechts heel weinig medewerkers hebben 
een ambtseed afgelegd, of zijn zich dat bewust. 
In de personeelsdossiers ontbreken ondertekende protocollen. 
 
 
  
16 
St. Eustatius - Plan van Aanpak
