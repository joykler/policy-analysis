IBO Effectieve leerroutes in het funderend onderwijs 
 
Verder zijn in het buitenland (Wallonië, Noordrijn-Westfalen108) voorbeelden bekend waarbij de 
overheid netwerken tussen scholen en universiteiten heeft opgezet om gezamenlijk alternatieven 
voor zittenblijven te ontdekken, uit te proberen en te evalueren. Ook in Nederland is dit type 
academische werkplaats een kansrijke manier om scholen te helpen de leerroutes te verbeteren. 
De overheid kan daarnaast verdere kennisdeling en voorlichting over motivatie, verrijking en 
andere onderwerpen organiseren via het Nationaal Regieorgaan Onderwijsonderzoek dat als 
taakopdracht heeft de verbinding tussen kennis en praktijk te verbeteren. 
 
Deze maatregelen vragen om beperkte investeringen. De besparingen die hier tegenover staan, 
vallen vrij op het moment dat het aantal leerlingen dat de leerroute efficiënter doorloopt het 
onderwijssysteem verlaten heeft, is toegenomen. Dat is na maximaal 18 jaar.109 
 
Verbeteren toedeling en vaardigheden van leraren 
 De differentiatievaardigheden van leraren zijn cruciaal bij het effectief vormgeven van 
individuele leerroutes. 
 Samenwerking tussen verschillende onderwijsprofessionals leidt tot betere inzet van 
expertises. 
 Scholen en leraren kunnen zelf veel van elkaar leren. 
 
Leraren spelen een cruciale rol in de vormgeving van de leerroute. Enerzijds kunnen zij zorgen 
voor gedifferentieerd onderwijs, eventueel met ict-ondersteuning. Anderzijds zijn zij nauw 
betrokken bij de beslissing een leerling te laten doubleren of een klas over te laten slaan. 
 
Niet alle leraren beschikken over voldoende differentiatievaardigheden. Meer aandacht voor 
differentiatie in de initiële opleiding en in bijscholing is noodzakelijk. Op deze manier kunnen 
leraren het meeste recht doen aan de verschillen in de niveaus van hun leerlingen en onnodig en 
ongewenst zittenblijven proberen te voorkomen en versnelling of verrijking aan te bieden aan de 
betere leerlingen. Begeleiding van startende leraren is verder noodzakelijk. Momenteel zit er veel 
variatie in de kwaliteit van uitstroom uit PABO’s en in de begeleiding van startende leraren. 
 
Scholen en leraren kunnen bovendien profiteren van betere toedeling van de beschikbare 
expertise. Samenwerking in teams van leraren, intern begeleiders en schoolleiders met 
verschillende specialisaties en expertises helpt leerlingen ondersteunen. Door in teamverband te 
werken en door constante bijscholing leren leraren blijvend van elkaar. Ook kan dit positief 
uitwerken op de motivatie van leraren en leerlingen. 
 
Het bestaande lerarenbeleid van de overheid zoals verwoord in de Lerarenagenda is mede op deze 
punten gericht.  
 
4.2.2 Variant 2: Schep meer mogelijkheden voor preventie en maatwerk 
De overheid kan behalve kennisdeling, voorlichting en inzet op verbeteren vaardigheden docenten 
via uitvoering van de lerarenagenda nog andere maatregelen nemen om het doelmatiger maken 
van de leerroutes te ondersteunen en te stimuleren. Zo kunnen middelen anders verdeeld worden 
om preventie en gerichte ondersteuning aan te moedigen. Verder kan aanpassing van het 
toezichtskader een positief effect hebben. Ten slotte kan de overheid knelpunten wegnemen door 
aanpassing van wet- en regelgeving. 
 
2a. Boven-nominale middelen inzetten voor gerichte onderwijstijdverlenging 
 Preventie en vroege interventie zijn kansrijkere manieren om achterstanden weg te werken 
dan zittenblijven. 
 Verleggen van middelen geeft scholen een stimulans om zittenblijven te voorkomen door de 
                                                           
108
 Respectievelijk Projet décolâge en Komm mit! - Fördern statt sitzenbleiben. 
109
 Acht jaar primair onderwijs, zes jaar voortgezet onderwijs en vier jaar vervolgonderwijs
