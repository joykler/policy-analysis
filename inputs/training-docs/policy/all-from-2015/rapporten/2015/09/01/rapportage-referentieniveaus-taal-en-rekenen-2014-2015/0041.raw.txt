Rapportage referentieniveaus taal en rekenen 2014-2015 | Invoering centrale toetsing en examinering referentieniveaus 
Nederlandse taal en rekenen mbo, vo en po, en Engels voor mbo-4    
September 2015  
In de Toetswijzer PO specifiek deel staat aangegeven welke onderdelen de Centrale 
Eindtoets toetst ten opzichte van de bestaande domeinen binnen de referentieniveaus 
11
taal en rekenen. 
Behalve een leerlingrapport per leerling met het resultaat op de Centrale Eindtoets en 
daarbij behorende advies voor het best passend brugklastype ontvangt de school ook 
een leerlingrapport op de referentieniveaus. In het leerlingrapport referentieniveaus 
wordt aangegeven welk referentieniveau de leerling beheerst. Met deze rapportage 
wordt inzichtelijk gemaakt hoe een leerling scoort ten opzichte van het referentieniveau 
rekenen 1F/1S en op de taaldomeinen lezen en taalverzorging 1F en 2F. Ook wordt het 
in de rapportage aangegeven als de leerling het referentieniveau 1F nog niet beheerst. 
Referentieniveau 1F geldt als het fundamentele niveau dat aan het einde van groep 8 
12
beheerst wordt. 
 
In dit deel van deze rapportage wordt ook ingegaan op het verschil in scores tussen 
jongens en meisjes. De reden daarvoor is dat  deze verschillen zich bij de Centrale 
Eindtoets en door de jaren heen ook bij de Eindtoets Basisonderwijs op een consistente 
wijze voordeden en van belang kunnen zijn voor de doorgaande leerlijn. Doordat bij de 
afname van de Centrale Eindtoets 2015 niet altijd het geslacht van een leerling is 
ingevuld, presenteren we het verschil tussen jongens en meisjes in beheersing van de 
referentieniveaus met enige voorzichtigheid. 
3.3 Leerlingprestaties in 2014-2015 
3.3.1 Lezen  
Binnen het reguliere basisonderwijs beheerst 8% van alle leerlingen die de Centrale 
Eindtoets 2015 hebben gemaakt, het referentieniveau 1F niet. De 92% leerlingen die 
bij lezen 1F beheerst, is onderverdeeld in 65% leerlingen in het reguliere 
basisonderwijs die lezen beheersen op het referentieniveau 2F en 27% die 1F 
beheersen, maar niet 2F. 
 
Tabel 3.1 geeft het percentage behaalde referentieniveaus weer voor lezen.  
 
Tabel 3.1  
Percentage behaalde referentieniveaus lezen. 
 
Lezen Percentages 
 Regulier basisonderwijs Speciaal basisonderwijs 
 Jongen Meisje Totaal Jongen Meisje Totaal 
<1F 9% 7% 8% 37% 41% 38% 
1F 28% 26% 27% 35% 36% 36% 
2F 62% 67% 65% 28% 23% 26% 
 
                                                
11
 Voor een beschrijving van de toetsinhoud zie de Toetswijzer bij de Centrale Eindtoets po taal en 
rekenen (www.centraleeindtoetspo.nl > Voor schoolbesturen en directies > Algemeen > 
Toetsinhoud).  
12
 Zie voor een toelichting op de referentieniveaus: Een nadere beschouwing, over de drempels 
met taal en rekenen (2009), www.steunpunttaalenrekenenvo.nl > Kaders en regels > Advies 
commissie Meijerink + nadere beschouwing.   
 pagina 41 van 48
