Versie 0.16 ter inzagelegging | Generieke  Selectielijst MIVD | maart 2015  
 
overgelaten aan de MID.  
Het is zeer de vraag of deze overeenkomst nog enige praktische 
betekenis heeft gehad. De val van de Berlijnse Muur in 
november 1989, gekoppeld aan de Grote Efficiency Operatie bij 
de rijksoverheid, maakte dat de IDB in een neerwaartse spiraal 
terecht kwam. Minister-president  Lubbers, als minister van 
Algemene Zaken verantwoordelijk voor de IDB, stelde in 1990 
zijn ambtgenoten van Binnenlandse Zaken, Justitie en Defensie 
de vraag of zij tegen opheffing van de IDB bezwaar hadden. 
Minister van Defensie A.L. ter Beek liet daarop weten tegen die 
opheffing geen bezwaar te hebben. Aangenomen dat Ter Beek 
dit antwoord niet gaf dan na overleg met onder meer het hoofd 
van de MID, zegt deze gang van zaken voldoende over het 
belang dat de IDB voor de MID vertegenwoordigde. 
 
De liaison met buitenlandse zusterdiensten  - in het Koninklijk 
Besluit van 1972 nog aan de drie afzonderlijke diensten 
opgedragen -  lijkt over het algemeen een meer bevredigend 
karakter gehad te hebben. Daarbij moet in de eerste plaats 
worden gedacht aan de multilaterale relaties met de 
onderscheiden (marine-, land- en luchtmacht-) hoofdkwartieren 
van de NAVO. MARID, LAMID en LUID leverden ieder op hun 
terrein bijdragen aan inlichtingendocumenten van de 
verdragsorganisatie, zoals aan het document ‘MC-161 WP 
Strength and Capabilities’. Dat met name de inlichtingen-
diensten van de Verenigde Staten aan deze ‘pooling’ van 
inlichtingen een belangrijke, zo niet de belangrijkste bijdrage 
leverden ligt voor de hand. Dat de Nederlandse diensten 
dienovereenkomstig daarvan profijt trokken is even 
vanzelfsprekend.  
Naast de multilaterale relaties in bondgenootschappelijk verband 
onderhielden de drie diensten, elk op eigen gebied, bilaterale 
contacten met een reeks van tot de NAVO behorende landen. 
Nadat de Coördinatie Commissie zoals opgemerkt eind 1949 had 
vastgesteld dat vestiging van een militaire liaison in een van de 
Scandinavische landen dringend gewenst was, was het gezien 
zijn ligging - grenzend aan Noord-Duitsland waar het Eerste 
Legerkorps zich tientallen jaren lang voorbereidde op zijn 
verdedigingstaak - Denemarken dat bij uitstek daarvoor 
aanmerking kwam. Noorwegen kwam om andere maar 
vergelijkbare geografisch-strategische redenen vooral voor 
liaison met de Koninklijke Marine in aanmerking. In de loop van 
de jaren ontwikkelden zich als vanzelfsprekend relaties met de 
(militaire) inlichtingendiensten van die landen waarmee in 
NAVO-verband ook anderszins nauw werd samengewerkt. Dat 
gold wat de LAMID betreft uiteraard voor de diensten van de 
Bondsrepubliek Duitsland, maar ook van Frankrijk, Groot-
Brittannië en uiteraard de Verenigde Staten. Voor de LUID, die 
evenals de LAMID de ‘Centrale Sector’ als zwaartepunt, had 
golden in grote trekken dezelfde overwegingen. Voor de MARID 
 
 
Pagina 48 van 167
