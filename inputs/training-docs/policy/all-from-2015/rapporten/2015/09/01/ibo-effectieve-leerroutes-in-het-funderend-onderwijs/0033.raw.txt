IBO Effectieve leerroutes in het funderend onderwijs 
 
bieden. Er liggen voldoende aangrijpingspunten op onderwijskundig vlak en op het niveau van het 
stelsel voor overheid, scholen en leraren om daar aan te werken. 
 
Van veel mogelijke maatregelen zijn de effecten op de leerroute op dit moment echter niet goed te 
kwantificeren. Robuuste effectstudies ontbreken vaak. Niettemin, omdat er weinig aantoonbaar 
positieve effecten van zittenblijven zijn, maar wel aantoonbare kosten, zijn de voorhanden liggende 
alternatieven zinvol om te overwegen. Nader onderzoek is in veel gevallen echter aan te raden. 
 
De taakopdracht van dit IBO is om uit te vinden hoe de leerroute in het funderend onderwijs 
verkort kan worden bij dezelfde of hogere onderwijskwaliteit. De  doelmatigheid en 
toegankelijkheid van het onderwijs worden hierin meegewogen.. 
 
3.1 Algemeen: effectievere leerroutes in het PO en VO 
Dit hoofdstuk inventariseert beleidsopties voor scholen en Rijksoverheid. Deze paragraaf verkent 
enkele algemene aangrijpingspunten ter verbetering van de leerroutes in PO en VO. Er zijn 
verbeteringen mogelijk in onder andere: 
 de aanpak van onderwijsachterstanden 
 het leerstofjaarklassensysteem 
 leraren 
 financiële instrumenten 
 motivatie 
 toezicht 
 
De paragrafen 3.2, 3.3 en 3.4 gaan vervolgens in op mogelijke maatregelen die specifiek gericht 
zijn op respectievelijk de overgang tussen groep 2 en 3, de jaren rondom het examenjaar en 
versnelling en verrijking. 
3.1.1 Gerichte aanpak van onderwijsachterstanden 
 Scholen en leraren zetten zittenblijven vaak in als manier om leerlingen met leerachterstand 
de achterstand te laten wegwerken, terwijl dit geen langdurig positief effect heeft. 
 Achterstandsleerlingen blijven relatief vaak zitten. 
 Vroegtijdige signalering en aanpak van achterstanden is een zinvollere methode om deze 
leerlingen te helpen. Het kan daardoor zittenblijven voorkomen en de leerroute efficiënter 
maken. 
 Dit vraagt om een goede allocatie van tijd (vroeg beginnen) en middelen (voor de juiste groep 
leerlingen). 
Er liggen mogelijkheden in voor- en vroegschoolse educatie (VVE), ondersteuning in de 
reguliere lestijd en gerichte onderwijstijdverlenging. 
 
Aanpak van onderwijsachterstanden kan mogelijk helpen om vertraging in de leerroute te 
reduceren. Veel kansrijker dan doubleren is het om leerachterstanden vroegtijdig te signaleren en 
66
de leerlingen extra te ondersteunen. Er liggen mogelijkheden in voor- en vroegschoolse educatie, 
extra ondersteuning in de reguliere onderwijstijd en gerichte leertijdverlenging, zoals bijvoorbeeld 
in schakelklassen of zomerscholen. 
 
67
Zittenblijven komt relatief veel voor onder achterstandsleerlingen. Extra preventieve 
ondersteuning voor deze leerlingen leidt naar verwachting tot een daling van het aantal 
zittenblijvers. Middelen die nu naar zittenblijvers gaan, zouden effectiever besteed kunnen worden 
                                                           
61
 Correspondentie via Eurydice. De Franse regering heeft in 2013 de Code de l’éducation aangepast. Daarin is 
opgenomen dat doubleren een uitzondering moet zijn. Leerlingen die leerachterstand oplopen, krijgen een 
gepersonaliseerd ondersteuningsprogramma.  
67
 Kinderen van ouders met een laag opleidingsniveau
