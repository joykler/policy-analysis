Versie 0.16 ter inzagelegging | Generieke  Selectielijst MIVD | maart 2015  
 
 
 
Actoren 
 
Onder een actor wordt verstaan “een overheidsorgaan of een 
particuliere instelling die een rol speelt op een beleidsterrein”. 
De actoren die in dit rapport voorkomen zijn:  
 
Minister van Defensie 
De minister van Defensie is politiek verantwoordelijk voor het 
functioneren van de MIVD en voorgangers. Daarom wordt hij als 
actor beschouwd en als zodanig vermeld in de handelingenlijst. 
Tussen 1945 en 1959 ressorteerden de militaire inlichtingen-
diensten onder de ministers van Oorlog en Marine. 
 
Samenwerkingsorganen en coördinatie-organen op het 
gebied van verbindingen en communicatie. 
 
Radio Inlichtingen Commissie (RIC) 
Deze in 1955 ingestelde commissie gaf leiding aan de Radio 
Inlichtingen Organisatie, een samenwerkingsverband op het 
gebied van verbindingsinlichtingen tussen de militaire 
inlichtingendiensten, de BVD en de Bijzondere Radiodienst van 
de PTT. Deze taak werd al in 1956 overgenomen door de 
Coördinator Inlichtingen- en Veiligheidsdiensten. 
 
Nationale Telecommunicatie Raad (NTR) 
De Nationale Telecommunicatieraad was belast met de 
coördinatie van het beheer van alle burgerlijke en militaire 
communicatiemiddelen met onder andere het buitenland. De 
Coördinator Inlichtingen- en Veiligheidsdiensten zat vanaf 1957 
in deze raad, omdat onderdelen ervan belast waren met de 
interceptie van buitenlandse berichten. 
 
Nationale Verbindingsbeveiligings Raad (NVBR) 
De NVBR werd ingesteld in 1960 door de ministers van 
Buitenlandse Zaken en Defensie. Hieronder ressorteerde het 
Nationaal Bureau voor Verbindingsbeveiliging (NBV) en een 
aantal commissies belast met nationale verbindingsbeveiliging. 
 
Samenwerkingsorganen en coördinatieorganen op het 
gebied vanorganisatie van inlichtingendiensten 
 
Commissie van Coördinatie Inlichtingen- en Veiligheidsdiensten 
Deze in 1949 opgerichte commissie was het politieke 
sturingsorgaan voor de Nederlandse inlichtingen- en 
veiligheidsdiensten en werd opgeheven in 1956. 
 
Coördinator Inlichtingen- en Veiligheidsdiensten 
Deze functie werd ingesteld in 1956, voor de coördinatie van de 
 
 
Pagina 10 van 167
