IBO Effectieve leerroutes in het funderend onderwijs 
 
om onderwijs en opvang beter op elkaar af te stemmen ten bate van de leerprestaties van 
kinderen. Door flexibeler om te gaan met de harde overgangsgrenzen kan zittenblijven deels 
worden voorkomen. Bijvoorbeeld via voorwaardelijke overgang.  
 
Het behoud van voldoende brede brugklassen in het VO is een manier om overgangen flexibeler te 
houden en de plaatsing van leerlingen over de verschillende niveaus te verbeteren. Dit kan de 
noodzaak tot stapelen reduceren, omdat meer leerlingen direct op het juiste niveau terecht komen. 
Ook het aanbieden van aangepaste lesstof aan leerlingen die zijn blijven zitten, past bij maatwerk. 
 
Conclusie 8: Voor- en vroegschoolse educatie (VVE) en ondersteuning bij achterstanden kan leiden 
tot efficiëntere leerroutes, mits tijd en middelen gerichter worden ingezet 
Vertraging in de leerroutes komt vaker voor bij leerlingen met onderwijsachterstanden door een 
sociaal zwakkere thuissituatie. Vroegtijdige aanpak van onderwijsachterstanden via VVE kan helpen 
om zittenblijven in het PO te verminderen. De kwaliteit en de uitvoering van het VVE-programma is 
daarbij bepalend. In Nederland verschilt de uitvoering door gemeenten sterk en worden niet altijd 
de goede professionals aangetrokken. Ook zijn er grote verschillen in de doelgroepen die met VVE 
worden bereikt. Aangrijpingspunten voor verbetering zijn onder meer een  adequate uitvoering van 
de wettelijke VVE-taken door alle gemeenten, de kwaliteit van VVE-programma’s, opleidingseisen 
van pedagogisch medewerkers en de intensiteit van VVE. 
 
Conclusie 9: Investeren in de kwaliteit van docenten leidt tot beter onderwijs en tot efficiëntere 
leerroutes 
Het bieden van maatwerk en gerichte ondersteuning van leerlingen stelt hoge eisen aan docenten. 
Het verbeteren van de vaardigheden van docenten om te differentiëren is daarin cruciaal. Dit is een 
belangrijke succesfactor. Het algemene beleid gericht op goede docenten met de juiste 
competenties draagt daarom bij aan het terugdringen van zittenblijven. Mogelijkheden zijn hierbij 
het versterken van differentiatievaardigheden in de initiële opleiding en het beter ondersteunen 
van (nieuwe) docenten om deze vaardigheden ook daadwerkelijk toe te kunnen passen in het 
onderwijs. Daarnaast kan het investeren in docenten met een specialisatie en het meer in 
teamverband werken, bijdragen aan efficiëntere leerroutes. Het in teamverband werken kan 
positief zijn voor de motivatie van professionals en leerlingen, stimuleert kennisdeling en geeft 
ruimte voor het inzetten van specifieke vaardigheden.  
 
Conclusie 10: Met bewustwording is veel te winnen. Bewustwording kan worden vergroot door het 
delen van best practices, transparantie en benchmarking  
Het beter bewust maken van ouders, leerlingen en docenten over het ontbreken van voordelen van 
zittenblijven en van de verschillen tussen scholen kan leiden tot efficiëntere leerroutes. 
Bewustwording kan worden vergroot door de effecten van zittenblijven en de verschillen tussen 
scholen via voorlichting en benchmarking, inclusief de verklaring achter verschillen, inzichtelijker te 
maken en door best practices  over het voetlicht te brengen. De afwegingen om wel of niet te 
besluiten tot zittenblijven of te kiezen voor een alternatief kan zo worden verbeterd.  
 
Conclusie 11: Diverse maatregelen kunnen zorgen voor beter onderwijs met efficiëntere leerroutes 
als resultaat. Bijvoorbeeld aanpassing van het toezicht en het verleggen van middelen van 
zittenblijven naar maatwerk en preventie door extra ondersteuning. 
Door onderwijsgeld dat nu naar zittenblijven gaat deels te bestemmen voor maatwerk en preventie 
kan meerwaarde worden bereikt voor leerlingen en de maatschappij. Scholen hebben daardoor 
meer middelen beschikbaar voor preventie en maatwerk. Bijvoorbeeld gerichte ondersteuning bij 
achterstanden om zittenblijven te voorkomen en gerichte aandacht voor het verrijken van de 
leerlingen die dit aankunnen. Aanscherping van het toezicht is voor scholen een prikkel om 
zittenblijven te verminderen naast het voeren van een dialoog door de inspectie met de scholen 
over de leerroute. Aandachtspunt bij deze maatregelen is dat negatieve gedragseffecten kunnen 
ontstaan om zittenblijven te voorkomen, zoals het voorzichtiger zijn met het plaatsen van 
leerlingen op een hoger niveau of het sneller laten afstromen van een leerling. 
 
8
