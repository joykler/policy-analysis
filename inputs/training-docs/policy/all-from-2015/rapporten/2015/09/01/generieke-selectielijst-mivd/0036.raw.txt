Versie 0.16 ter inzagelegging | Generieke  Selectielijst MIVD | maart 2015  
 
het hoofd MID was in zijn kwaliteit van hoofd Sectie G2 
verantwoordelijk voor de interdepartementale taak van G2C. De 
medewerking van de departementen was er niet een van 
spontaan enthousiasme. In het voorjaar van 1948 had de 
minister van Oorlog zijn ambtgenoten verzocht hun 
medewerking te verlenen. Toen dat onvoldoende respons 
opleverde was het de minister-president die in oktober 1950 zijn 
kabinetsleden wees op de noodzaak van die medewerking. Dat 
hielp. Toen bovendien medio 1951 onder auspiciën van hoofd G2 
een omvangrijke (144 bladzijden in zeer kleine druk) 
“Questionaire Documentatie Nederland” het licht zag en aan alle 
ministeries en Hoge Colleges van Staat werd toegezonden kwam 
de G2C-taak goed op gang. 
De verzamelde gegevens werden door de zorg van G2C 
“opgelegd” en “in veiligheid gebracht” op drie plaatsen in het 
buitenland: Post X, Post Y en Post Z. Dit waren code-
aanduidingen voor de Nederlandse ambassades in Londen, 
Washington en Paramaribo. De posten X, Y en Z werden ook 
gebruikt om kopieën van de door de MID/G2 samengestelde 
inlichtingenrapportages op te leggen en veilig te stellen. 
Eenmaal per kwartaal werd de Documentatie Nederland 
aangevuld, tot in de jaren zestig het project werd beëindigd. 
Niet duidelijk is waarom dat gebeurde. Het kan zijn dat met het 
ingewikkelder worden van de samenleving het op den duur 
ondoenlijk werd documentatie aan te leggen met betrekking tot 
alle essentieel geachte aspecten daarvan. Het is ook mogelijk 
dat men in geval van oorlog en eventuele bezetting meende te 
kunnen terugvallen op de resultaten van de inspanningen van de 
staybehind-organisatie SAZ. 
In het Koninklijk Besluit van 8 augustus 1949 werd de Sectie 
Algemene Zaken niet genoemd. Evenmin was SAZ opgenomen 
in de organisatie van de Sectie G2, Inlichtingen. Gezien de taak 
van SAZ-VII zou dat niet geheel onlogisch zijn geweest, maar 
Somers volhardend streven rechtstreeks onder de chef van de 
generale staf te ressorteren had ertoe geleid dat ook na zijn 
vertrek (medio 1948) de Sectie G7, tenslotte ruim veertig jaar 
lang Sectie Algemene Zaken geheten, als een aparte sectie 
naast G2 bleef ingepast. SAZ behoorde noch tot de MID noch tot 
G2 en maakte dus formeel geen deel uit van de Nederlandse 
intelligence community, zeker niet nadat in 1956 het hoofd van 
SAZ-VII hoofd van de militaire afdeling van de BID was 
geworden en ‘active military intelligence’ daarmee uit de 
taakomschrijving van SAZ was verdwenen. Dat wil niet zeggen 
dat de inlichtingen- en veiligheidsdiensten niet op sommige 
terreinen (aanschaffingen, postadres) hand- en spandiensten 
verleenden aan deze ‘niet bestaande dienst’, maar de specifieke 
taken van de staybehind -organisatie SAZ , ook wel Dienst I 
(Inlichtingen) genoemd, hadden geen inhoudelijke raakvlakken 
meer met de taken van de civiele en militaire inlichtingen- en 
veiligheidsdiensten.  
 
 
Pagina 36 van 167
