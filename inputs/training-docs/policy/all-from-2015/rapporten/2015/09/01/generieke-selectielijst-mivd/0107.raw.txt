Versie 0.16 ter inzagelegging | Generieke Selectielijst MIVD | maart 2015 
de nationale veiligheid. De focus van de AIVD is civiel – 
politiek/bestuurlijk, die van de MIVD militair-relevant 
(strategisch/operationeel/tactisch/technisch). Deze scheiding is 
ook als zodanig in de Wiv 2002 verankerd. Vanuit het oogpunt 
van de nationale veiligheid zijn de taken van de diensten 
complementair. Beide diensten beschikken over dezelfde 
bijzondere bevoegdheden. De externe controleregimes (CIVD, 
CTIVD) zijn voor de twee Nederlandse I&V-diensten eveneens 
gelijk. Beide diensten voeren hun taken uit in verschillende 
organisatorische, politiek-bestuurlijke en operationele 
omgevingen en ontlenen daaraan ook hun specifieke 
toegevoegde waarde. Dit geldt zowel nationaal maar ook in een 
internationale context waarin in de bi- en multilaterale 
samenwerking de diensten zowel gezamenlijk als apart kunnen 
optreden. Samenwerking tussen beide diensten is 
randvoorwaardelijk om ook in de toekomst dreigingen en risico’s 
adequaat het hoofd te kunnen bieden.  
 
In een steeds complexer wordende omgeving zoeken de 
diensten voortdurend naar synergie, onder het motto 
‘samenwerken, tenzij’. Op diverse terreinen binnen het primaire 
en secundaire proces van de diensten worden 
samenwerkingsinitiatieven ontplooid. Naast de reeds bestaande 
gezamenlijke MIVD/AIVD teams Unit Contraproliferatie en Team 
Caribisch Gebied, is in 2014 de Joint Sigint Cyber Unit (JSCU) 
opgericht. Tevens vindt er een verkenning plaats naar de 
vorming van een gezamenlijke Unit Veiligheidsonderzoeken en 
wordt onderzocht om de diensten op termijn gezamenlijk te 
huisvesten. 
 
CT Infobox 
 
Met ingang van 1 januari 2005 maakt de MIVD deel uit van de 
zogeheten Contra- Terrorisme Infobox (CT-Infobox). Het doel 
van dit samenwerkingsverband is effectieve bestrijding van 
terrorisme in Nederland. De bijdrage voorziet in het 
bijeenbrengen en vergelijken van informatie over netwerken en 
personen die op de één of andere wijze betrokken zijn bij 
terrorisme, en in het bijzonder de daaraan gerelateerde 
radicalisering.  
De CT Infobox is een samenwerkingsverband van: 
  
- MIVD 
- AIVD  
- Landelijke Eenheid van de Nationale Politie 
- Immigratie- en Naturalisatiedienst (IND) 
- Fiscale Inlichtingen en Opsporingsdienst (FIOD) 
- Financial Intelligence Unit (FIU) 
- Ministerie van Sociale Zaken en Werkgelegenheid (SZW) 
- Koninklijke Marechaussee (KMar)  
- het Openbaar Ministerie (OM) 
 
 
Pagina 107 van 167
