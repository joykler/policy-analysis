Versie 0.16 ter inzagelegging | Generieke  Selectielijst MIVD | maart 2015  
 
9.2a WIV uit “het verzamelen van gegevens omtrent het 
potentieel en de strijdkrachten van andere mogendheden, die 
nodig zijn voor een juiste opbouw en doeltreffend gebruik van 
de krijgsmacht”. Deze taak was in de periode van de Koude 
Oorlog vooral gericht op het verkrijgen en tot inlichtingen 
verwerken van gegevens met betrekking tot de landen van het 
Pact van Warschau. Na de val van de Berlijnse Muur en het 
einde van de Koude Oorlog is het zwaartepunt in de taakstelling 
van de Nederlandse krijgsmacht verschoven van de algemene 
verdedigingstaak in NAVO-verband naar participatie in 
crisisbeheersings- en vredesoperaties. De taken van de 
Nederlandse krijgsmacht laten zich aan het einde van de 
twintigste eeuw globaal als volgt samenvatten: 
– de zogenaamde algemene verdedigingstaak, dat wil zeggen de 
bescherming van het eigen en bondgenootschappelijk (NAVO- 
grondgebied; 
– het deelnemen aan crisisbeheersingsoperaties; 
– bijzondere nationale taken zoals het verlenen van bijstand in 
het kader van terrorismebestrijding; 
– Koninkrijkstaken, met name de externe verdediging van de 
Nederlandse Antillen en Aruba. 
 
Het verleggen van het accent van de algemene verdedigingstaak 
naar deelname aan crisisbeheersingsoperaties bracht op zijn 
beurt aanzienlijke verschuivingen met zich mee in de 
inlichtingenbehoeften van de krijgsmacht - vastgelegd in het 
Defensie Inlichtingen- en Veiligheids Behoefteplan (DIVB) - 
waaraan de MID dient te voldoen. Na ongeveer vier decennia 
lang ‘met de blik naar het Oosten’ te hebben gestaan, moet de 
MID thans inlichtingen leveren over zo uiteenlopende landen als 
Burundi, Zaïre, Algerije en niet te vergeten het uiteengevallen 
voormalige Joegoslavië. Daarnaast bestaat er een blijvende 
belangstelling voor regio’s waarvan de politieke en economische 
stabiliteit niet bij voorbaat is gegarandeerd, zoals het Midden-
Oosten, de voormalige Sovjet-Unie en centraal Afrika.  
Het vervaardigen van inlichtingenproducten met betrekking tot 
bovenstaande aandachtsgebieden geschiedt door de Afdeling 
Inlichtingen en de Bureaus Inlichtingen van de Afdelingen MID 
bij de marine, land- en luchtmacht. Daarbij neemt de Afdeling 
Inlichtingen de rapportage op politiek, economisch en 
strategisch terrein voor zijn rekening, terwijl de Bureaus 
Inlichtingen bij de krijgsmachtdelen inlichtingen produceren op 
technisch, tactisch en operationeel gebied. De totale 
inlichtingenproductie vindt plaats onder verantwoordelijkheid 
van het hoofd van de MID. Coördinatie en afstemming van de 
rapportage vindt plaats onder leiding van het hoofd van de 
Afdeling Inlichtingen (HAI). 
Evenals zijn rechtsvoorgangers maakt de MID voor zijn 
inlichtingenproductie gebruik van de bekende trits osint, humint 
en sigint. Met name de laatste jaren heeft de MID nogal wat 
 
 
Pagina 80 van 167
