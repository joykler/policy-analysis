Versie 0.16 ter inzagelegging | Generieke Selectielijst MIVD | maart 2015 
partners voortdurend in het verbeteren van de digitale veiligheid 
van de krijgsmacht, de industrieveiligheid en de veiligheid van 
bondgenootschappelijke netwerken. De MIVD verhoogt 
bovendien zijn inspanningen om kwaadaardig verkeer dat 
gebruik maakt van Nederlandse infrastructuur tegen te gaan. 
Samenwerking met nationale en internationale partners is 
daarbij een randvoorwaarde. 
 
Innovatie 
 
Militair optreden in een complexe en dynamische omgeving 
nieuwe technologieën voor defensiedoeleinden, digitale 
weerbaarheid/cyberoperaties en gebruik van de ruimte zijn de. 
komende jaren speerpunten. Kennis van technologische 
ontwikkelingen blijft in hoge mate bepalend voor de 
doeltreffendheid van het militair optreden. Het ontdekken, 
volgen en evalueren van relevante technologische 
ontwikkelingen, ook van mogelijke tegenstanders, vraagt om 
een sterke kennispositie van de MIVD binnen een netwerk van 
nationale en internationale experts. In de komende jaren maken 
de activiteiten op gebied van Research & Development (R&D) 
een integraal deel uit van de bedrijfsprocessen van de dienst.  
 
Contra-terrorisme 
 
In een onveiliger wereld is er een grote en toenemende 
behoefte aan analyses met veel diepgang. Niet elk product kan 
met de gewenste diepgang worden geleverd, dus worden er 
prioriteiten gesteld. Soms is ook tijd een beperkende factor: om 
vanuit het niets te komen tot een hoogwaardige 
inlichtingenpositie kost vaak veel tijd. Maar vaker ligt de reden 
in de beschikbare capaciteit. De sinds medio 2014 turbulente 
ontwikkelingen in de mondiale veiligheidssituatie (conflict 
Oekraïne, de ramp met de MH-17, opkomst IS, aanslagen in 
Brussel, Parijs en Kopenhagen, etc.)  hebben geleid tot een 
interne herschikking van beschikbare capaciteit. Ter versterking 
van de capaciteiten op het gebied van contra-terrorisme heeft 
het kabinet extra geld ter beschikking gesteld. Het budget van 
de MIVD wordt structureel opgehoogd met M€ 17. Met dit geld 
wordt extra personeel aangetrokken voor de verwerving, de 
verwerking en de analyse van aan terrorisme en extremisme 
gerelateerde informatie en de noodzakelijke specialistische 
ondersteuning.  
 
 
 
2.3 Ordeningsstructuur van de Defensiearchieven, de 
aansluiting tussen selectie en informatiebeheer 
 
In artikel 5, lid 2 van het herziene Archiefbesluit 1995 is bepaald 
 
 
Pagina 115 van 167
