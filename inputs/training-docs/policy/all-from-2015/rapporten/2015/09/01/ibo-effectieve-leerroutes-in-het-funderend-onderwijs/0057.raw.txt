IBO Effectieve leerroutes in het funderend onderwijs 
 
grondslag van het onderzoek is het geheel aan wet- en regelgeving en bekostiging, impliciete en 
expliciete prikkels, en cultuur en gewoonten, zowel vanuit de overheid als vanuit schoolbesturen, 
schoolleiders, leraren, leerlingen en ouders, dat bepalend is voor de keuze voor een leerroute en 
voor het tempo waarmee de leerling die leerroute bewandelt. De budgettaire grondslag van het 
onderzoek is de som van de funderend onderwijsartikelen op de OCW-begroting en het funderend 
onderwijsdeel van het onderwijsartikel op de EZ-begroting (zie tabel 4). 
Tabel 4. Budgettaire grondslag ( x € 1 miljard, 2014)* 
 Uitgaven 
OCW artikel 1: primair onderwijs 9,6 
OCW artikel 3: voortgezet onderwijs 7,2 
EZ artikel 17: groen onderwijs 0,3 
Totaal 17,1 
* Bron: begroting OCW 2014, begroting EZ 2014. Bij EZ betreft de grondslag het funderend onderwijs deel van 
het groene onderwijs. 
 
Opdracht aan de werkgroep 
Opdracht aan de werkgroep is te onderzoeken hoe de effectiviteit van leerroutes in het funderend 
onderwijs vergroot kan worden, wat kennis over motivatie en sociaal-emotionele ontwikkeling 
114
enerzijds en cognitieve ontwikkeling anderzijds hierbij betekent, en wat de implicaties daarvan 
zijn voor onderwijskwaliteit, arbeidsmarkt en overheidsbudget. De werkgroep wordt daarbij ook 
gevraagd hoe het onderwijs via leerroutes effectiever kan inspelen op onzekerheid rond de 
ontwikkeling van de leerling (flexibiliteit, responsiviteit). De werkgroep wordt gevraagd zich niet te 
beperken tot directe handelingsopties van de overheid, maar ook de handelingsopties van 
schoolbesturen, schoolleiders, leraren, leerlingen en ouders te onderzoeken. De werkgroep wordt 
gevraagd een doorkijk te geven, wat effectievere leerroutes impliceren voor het vervolgonderwijs 
(mbo, hbo, wo). 
De centrale onderzoeksvraagstelling is daarmee in hoeverre de huidige inzet van middelen in het 
funderend onderwijs als gevolg van leerroutekeuze, vertragen en (niet) versnellen optimaal is, op 
welke manieren overheid, schoolbesturen, schoolleiders, leraren, leerlingen en ouders de 
gemiddelde verblijfsduur in het funderend onderwijs kunnen bekorten bij dezelfde of hogere 
onderwijskwaliteit, en hoe aldus de publieke middelen doeltreffender en doelmatiger besteed 
kunnen worden. 
Beleidsbeschrijving en analyse 
Het onderzoek start met een beschrijving van leerroutes in het Nederlandse funderend onderwijs 
en met een overzicht van de wetenschappelijk literatuur over de factoren die leerroute en 
leerroutesnelheid bepalen en over de effectiviteit en doelmatigheid van interventies die 
routekeuzes en routesnelheid beïnvloeden. Het onderzoek brengt vervolgens in kaart op welke 
manieren in Nederland de effectiviteit van leerroutes bevorderd kan worden, en wat de kosten en 
baten daarvan zijn. Voorbeelden van zulke manieren kunnen zijn: opbrengstgericht werken, 
gedifferentieerd lesgeven, gedifferentieerd inroosteren, flexibel eindexamenpakket, 3-jaar-in-2-
jaar-klassen, zomer- en schakelklassen, bijspijkertrajecten en opleidingskeuzebegeleiding. 
Te ontwikkelen beleidsvarianten 
Het onderzoek rapporteert hierover middels beleidsvarianten. Het onderzoek geeft bij elke variant 
aan wat de implicaties voor onderwijskwaliteit, onderwijsverblijfsduur, arbeidsmarkt, 
kostenefficiëntie en overheidsbudget zijn. De implicaties worden zoveel mogelijk gekwantificeerd. 
Beleidsvarianten leiden tot budgettaire besparingen of zijn budgetneutraal. In ten minste één 
variant wordt het verschil tussen de gemiddelde verblijfsduur bovenop de nominale verblijfsduur in 
                                                           
114
 Onderzoek van Heckman et al, Understanding the mechanisms through which an influential early childhood 
program boosted adult outcomes, American Economic Review, 2013, 103(6), p2052-2086, laat zien dat de 
bijdrage van vroeg- en voorschoolse educatie aan onderwijskwaliteit en arbeidsmarktprestaties loopt via 
versterking van sociaal-emotionele vaardigheden als doorzettingsvermogen en motiveringsvermogen en niet 
zozeer via cognitie. 
57
