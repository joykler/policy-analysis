Versie 0.16 ter inzagelegging | Generieke  Selectielijst MIVD | maart 2015  
 
die als hoofd van GIIIA Drees tegenwerpt dat de “kansen voor 
Rusland afnemen naarmate het Atlantisch Pact zich beter 
bewapent”, met andere woorden dat Rusland een reden kan 
hebben om snel toe te slaan. Los van de inhoudelijke merites 
van beide standpunten maakt deze discussie ten overvloede nog 
eens duidelijk dat voor de Nederlandse regering een terugkeer 
naar de vooroorlogse neutraliteit geen optie was. De Koude 
Oorlog was een geaccepteerde realiteit geworden, en Nederland 
was daarin gewild en bewust partij. 
 
2.2.2 De periode van de koude oorlog 1949 - 1989 
 
Het jaar 1949 was voor de Nederlandse defensieorganisatie om 
verschillende redenen van groot belang. Nauwelijks bekomen 
van de Tweede Wereldoorlog had de Nederlandse krijgsmacht 
zich moeten storten in de ‘politionele acties’ in het toenmalige 
Nederlands-Indië. En nauwelijks waren die in 1949 geëindigd 
met de overdracht van de soevereiniteit over de archipel aan de 
Republik Indonesia, of in hetzelfde jaar 1949 werd de Koude 
Oorlog als het ware geïnstitutionaliseerd door de oprichting van 
de NAVO waarvan Nederland vanaf het begin een overtuigd en 
trouw lid was. Het overstappen van de Britse op de Amerikaanse 
legerorganisatie was daarvan maar één aspect. De Koude 
Oorlog, het tegenover elkaar staan van NAVO en Warschau Pact, 
zou de komende decennia tot aan de ‘val van de Berlijnse muur’ 
maat- en richtinggevend zijn voor de Nederlandse 
defensieorganisatie. Er waren in die periode van zo’n veertig 
jaar sideshows zoals de kwestie Nieuw Guinea, er was de 
verdedigingstaak met betrekking tot het Koninkrijk in de West, 
er was in toenemende mate Nederlandse deelname aan 
peacekeeping missies in het kader van de Verenigde Naties  - dit 
alles neemt niet weg dat de blik van de Nederlandse krijgsmacht 
in de eerste plaats “naar het Oosten” was gericht. Dat de 
oriëntatie en de activiteiten van de militaire inlichtingen- en 
veiligheidsdiensten daarvan een afspiegeling vormden ligt voor 
de hand.  
 
1949 was ook het jaar waarin de Nederlandse intelligence 
community een samenhangende vorm kreeg. De elementen 
daarvan waren al aanwezig en in de eerste naoorlogse jaren tot 
ontwikkeling gekomen. Er waren aan de civiele kant een 
Buitenlandse Inlichtingendienst en een Centrale 
Veiligheidsdienst, terwijl aan militaire zijde de marine over de 
MARID beschikte en de landmacht over G2 (inmiddels ook wel 
Militaire Inlichtingendienst genoemd). De luchtmacht moest nog 
even wachten voor ook dit krijgsmachtdeel een eigen 
inlichtingendienst kreeg. Wat ontbrak was een onderlinge 
samenhang en coördinatie en hierin werd in 1949 voorzien door 
het Koninklijk Besluit van 8 augustus van dat jaar.  
De totstandkoming van dit KB was geen uitvloeisel van het 
 
 
Pagina 32 van 167
