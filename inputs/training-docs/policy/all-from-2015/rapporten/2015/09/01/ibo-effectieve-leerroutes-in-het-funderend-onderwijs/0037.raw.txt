IBO Effectieve leerroutes in het funderend onderwijs 
 
 
Leraren spelen een centrale rol in het onderwijs. Initiatieven rondom vroege interventie en 
maatwerk zullen mede door docenten moeten worden uitgevoerd. Niet alle docenten beheersen de 
vaardigheid om hun onderwijs goed te differentiëren. Mogelijk spelen in het primair onderwijs de 
86 
grote verschillen tussen lerarenopleidingen daarbij een rol. Ook geven leraren aan dat de 
87 
invoering van de Wet Passend Onderwijs de druk om te differentiëren heeft vergroot. Verbetering 
is dus mogelijk voor leerlingen die gebaat zijn bij extra ondersteuning of een aangepast 
programma. Investeren in docenten met een specialisatie in special education needs (SEN) is 
88 
mogelijk kansrijk. Ook het versterken van differentiatievaardigheden op de PABO en op overige 
lerarenopleidingen kan helpen, helemaal bij PABO’s die in een voedingsgebied liggen met scholen 
die sterk met gepersonaliseerde instructie werken. 
 
Een andere optie is om docenten in het primair- en voortgezet onderwijs meer in teamverband te 
89 
laten werken. Dit kan positief werken op de motivatie van de professionals, stimuleert 
kennisdeling en geeft meer ruimte voor het inzetten van specifieke vaardigheden. Voor leerlingen 
kan het een positief effect hebben op de motivatie. Ook kan het verschil in uitleg van de lesstof 
door meerdere professionals ertoe leiden dat een leerling de stof beter begrijpt. Ouders en 
90
onderwijsprofessionals lijken positief. 
 
Docenten spelen een belangrijke rol bij de beslissing over de leerroute. Docenten kijken 
verschillend naar wie verantwoordelijk is voor het zittenblijven. Met name veel docenten in het VO 
91 
vinden dat de oorzaak bij de (motivatie van de) leerling zelf ligt. Gerichte voorlichting en 
kennisdeling over de ineffectiviteit van zittenblijven en eventuele alternatieven kan deze attitude 
veranderen. 
 
Box 3.2 Leraren en onderwijsexperts 
De term ‘leraar’ of docent komt niet altijd overeen met de benaming en functiebeschrijving zoals 
deze op sommige scholen wordt gehanteerd. Sommige scholen hanteren bewust de term 
‘onderwijsprofessional’, omdat dit  beter past bij de gespecialiseerde, soms jaarklasdoorbrekende 
functies. Waar in dit IBO de term ‘leraar’ wordt gebruikt, kan dit breder worden geïnterpreteerd. 
 
3.1.4 Financiële instrumenten 
 Scholen hebben in de huidige bekostiging geen financiële prikkel om zittenblijven te 
verminderen of versnellen te bevorderen. 
 
De huidige bekostigingssystematiek is zo ingericht dat een school ‘extra’ middelen ontvangt nadat 
een leerling is blijven zitten. Scholen worden immers bekostigd voor al hun leerlingen, inclusief de 
doubleurs. Verleggen van een deel van de bekostiging van zittenblijvers naar preventieve 
maatregelen stelt scholen en schoolbestuurders in staat om tijd en middelen eerder aan te wenden 
voor preventie en maatwerk ten einde zittenblijven te voorkomen. Wijziging in de bekostiging geeft 
scholen daarmee zowel een stimulans als de middelen om de schoolloopbaan van leerlingen 
efficiënter te maken.  
 
Een risico van het verleggen van bekostiging is dat hierdoor onbedoelde negatieve effecten kunnen 
ontstaan, omdat de middelen die een school ontvangt nadat een leerling blijft zitten dalen. VO-
scholen zouden bijvoorbeeld leerlingen sneller kunnen laten afstromen, lager laten instromen of 
eerder doorverwijzen naar het voortgezet algemeen onderwijs voor volwassenen (vavo). Dit kan 
                                                           
86
 Inspectie van het Onderwijs, Onderwijsverslag 2013/2014 (2015) 
87
 Expertmeeting 13 mei 2015 
88
 Goos et.al., Cross-Country Differences’(2013) 
89
 Expertmeeting 13 mei 2015 
90
 Focusgroepenonderzoek, expertmeeting en werkbezoeken  
91
 Inspectie van het Onderwijs, Onderwijsverslag 2013/2014 (2015) 
37
