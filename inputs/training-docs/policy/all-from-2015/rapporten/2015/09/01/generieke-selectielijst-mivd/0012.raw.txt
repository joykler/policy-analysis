Versie 0.16 ter inzagelegging | Generieke  Selectielijst MIVD | maart 2015  
 
operaties droeg aanzienlijk bij tot het welslagen daarvan. Toen 
de kleine Corsicaan desondanks (door gebrek aan inlichtingen?) 
zijn Waterloo vond en het Congres van Wenen vervolgens 
Europa herverkavelde, kwam koning Willem I aan het hoofd te 
staan van een koninkrijk dat Nederland èn België omvatte. In 
1830 maakte de Belgische Opstand daaraan feitelijk een einde, 
ondanks een militair gezien niet onsuccesvolle Tiendaagse 
Veldtocht. Het betrekkelijk succes van dit militaire optreden was 
mede te danken aan het feit dat de Nederlandse troepen voor 
en tijdens het treffen met de Belgen van inlichtingen werden 
voorzien door de kondschapsdienst van het Wapen der 
Koninklijke Marechaussee. Hierbij was overigens niet zozeer 
sprake van een georganiseerde dienst alswel van ad hoc 
geleverde (verkennings-)diensten. 
 
In de daarop volgende ruim honderd jaren zou het neutrale 
Nederland in Europa (het pacificeren van opstandige inlanders in 
de Oost was een ander verhaal) geen militaire operaties meer 
(hoeven) uitvoeren. Het door Helmuth von Moltke gewijzigde 
Schlieffen-plan respecteerde in 1914 de Nederlandse 
neutraliteit, waardoor de Eerste Wereldoorlog Nederland - 
althans in militair opzicht - voorbijging. Toch waren het de aan 
deze oorlog voorafgaande internationale spanningen, maar 
vooral de Eerste Wereldoorlog zelf die de stoot gaven tot en de 
ontwikkeling bepaalden van de eerste georganiseerde militaire 
inlichtingendienst in Nederland. De kort voor de Eerste 
Wereldoorlog opgerichte derde sectie van de generale staf, in de 
wandeling GS III, kan beschouwd worden als de ‘moeder van 
alle inlichtingendiensten’: niet alleen kwam uit haar via allerlei 
tussenstadia de huidige MID voort, maar ook de BVD en tot op 
zekere hoogte de in 1994 opgeheven IDB waren in GS III in 
embryonale vorm aanwezig. 
 
Als onderdeel van deze inleiding worden de ontwikkeling van de 
militaire inlichtingendienst(en) geschetst van na de Tweede 
Wereldoorlog. Daarbij is zoveel als mogelijk de chronologische 
volgorde aangehouden, al bleek het niet altijd mogelijk 
vooruitlopen of teruggrijpen op bepaalde ontwikkelingen te 
vermijden. 
 
2.2.1 Tussen warme en koude oorlog: de periode 1945-
1949 
In de eerste naoorlogse jaren werden de fundamenten gelegd 
voor de Nederlandse intelligence community zoals die tot aan 
het eind van de Koude Oorlog zou functioneren. Dat gebeurde 
vanuit twee invalshoeken: aan de ene kant vanuit de ervaringen 
opgedaan in de Londense ballingschap. aan de andere kant 
vanuit de oudere ervaringen met de GS III-organisatie zoals die 
had bestaan tot de Duitse inval. De Londense ervaringen waren 
voor een groot deel maatgevend voor de ‘civiele’ diensten: de 
 
 
Pagina 12 van 167
