Rapportage referentieniveaus taal en rekenen 2014-2015 | Invoering centrale toetsing en examinering referentieniveaus 
Nederlandse taal en rekenen mbo, vo en po, en Engels voor mbo-4    
September 2015  
van vmbo-bb. Zo’n 12.000 vmbo-bb-leerlingen hebben een rekentoets 2A gemaakt. In 
tabel 2.10 staan de resultaten van deze pilot.  
 
Tabel 2.10 
Procentuele cijferverdeling resultaten pilot rekentoets 2A in 2015. 
 
Categorie Resultaat 
Gemiddeld cijfer 5,2 
Percentage cijfer 1-3 17% 
Percentage cijfer 4 21% 
Percentage cijfer 5 25% 
Percentage cijfer 6 en hoger 37% 
 
Van de 12.000 kandidaten kon voor ongeveer 7.000 kandidaten zowel het resultaat op 
de rekentoets 2F als het resultaat op de rekentoets 2A in maart worden gekoppeld.  
In 2015 is de cesuur op de pilot rekentoets 2A zodanig gekozen dat de 
rekenvaardigheid die een bb-leerling nodig had om een voldoende op de 2A-toets te 
halen vrijwel gelijk was aan de rekenvaardigheid die nodig was om een voldoende op 
de 2F-toets te halen. Dit verklaart waarom de prestaties van de bb-populatie op de 
pilot rekentoets 2A vrijwel hetzelfde zijn als op de rekentoets 2F en voor de 2A-
populatie streng was. Dit was nodig om in 2015-2016 samen met docenten en experts 
een aparte standaard voor 2A nader te bepalen. Dat betekent dat toekomstige 
resultaten niet goed met dit afnamejaar vergelijkbaar zullen zijn. 
 
Op basis van de afname van de pilot rekentoets 2A is een voorbeeldtoets samengesteld 
met een korte toelichting, die zowel digitaal als in een bijeenkomst is voorgelegd aan 
docenten uit vo en mbo, rekenexperts en andere belanghebbenden. Uit de 
veldraadpleging blijkt dat de rekentoets 2A door leerlingen en docenten positief wordt 
gewaardeerd (‘beter passend bij de doelgroep’). 
 
2.8 Overige ontwikkelingen rekentoets vo 
2.8.1 Opbrengst onderzoek 3S 
De afgelopen twee jaar is door de vaststellingscommissie 3S, de deelnemende scholen, 
Cito en het CvTE gewerkt aan het onderzoek rekentoets 3S voor vwo-leerlingen. Na de 
kleinschalige intensieve afname met zes scholen in het schooljaar 2013-2014, volgde in 
2014-2015 een grootschalige afname op 42 scholen met al hun vwo-5-leerlingen 
(totaal 3.045).  
 
Uit het onderzoek blijkt dat er op grond van de rekentoetswijzer 3S een valide en 
betrouwbare rekentoets 3S gemaakt kan worden. De afzonderlijke 3S-opgaven uit het 
onderzoek zijn maakbaar gebleken.  
Voor leerlingen met een CM-profiel die wiskunde C in hun pakket hebben, is 3S lastig, 
zo blijkt uit dit onderzoek. Ook leerlingen met een CM-profiel die wiskunde A in hun 
pakket hebben, blijken de 3S-toets moeilijk te vinden. 
 
 pagina 35 van 48
