Selectielijst AIVD en voorgangers vanaf 1946 
 
 
2.2.2. Documentair Structuurplan (DSP)  
De AIVD maakt gebruikt van een procesmoduleerapplicatie waarin alle sturende, primaire en 
ondersteunende processen van de AIVD beschreven door de unit-, en afdelingshoofden, in de rol van 
proceseigenaar.  
 
De afdeling Registratie- en Archiefdiensten (RAD) gebruikt de procesmoduleer applicatie als 
beheeromgeving van het documentair structuurplan (DSP) van de AIVD. De sturende, primaire en 
ondersteunende processen van de AIVD zijn in het ordeningsplan in het DSP uitgewerkt volgens een 
model gebaseerd op het Toepassingsprofiel Metagegevens Rijk. Dit model wordt binnen de AIVD het 
‘Model ordeningsstructuur’ genoemd. 
Het model is verdeeld over 5 niveaus, waarbij op elk niveau een specifieke set metagegevens 
toegekend is. Elk niveau kan als een aggregatie gezien worden van het onderliggende niveau. De 
eerste 3 niveaus volgen de ordening van het ordeningsplan. De laatste 2 niveaus betreffen de 
dossiermap en het lagere aggregatieniveau record. Op het derde niveau (3), het dossier, is er een 
koppeling met de selectielijst. Hierdoor krijgt elk dossier een waarderingstermijn 
(vernietigingstermijn).  
 
In het DSP heeft de AIVD op basis van de GWR-methodiek per proces in het ordeningsplan, de selectie 
en waardering, volgens een vast stramien, onderzocht, beschreven, en/of gekoppeld. De processen 
van de AIVD in het ordeningsplan zijn vertaald naar een mappenstructuur, conform het model 
ordeningsstructuur. Deze mappenstructuur bestaat, zoals hierboven beschreven uit 5 niveaus. Op het 
derde niveau zijn de volgnde elementen beschreven en gekoppeld: 
 Een korte omschrijving van het doel van het proces; 
 De voornaamste neerslag en/of activiteiten per proces; 
 De koppeling met de waardering uit deze selectielijst; 
 De vastgestelde waarderingstermijn uit deze selectielijst. Of een voorstel voor een waarderings-
termijn, wanneer het een nieuwe of gewijzigde waardering betreft die nog vastgesteld moet 
worden, middels een vaststellingstraject selectielijst en door tussenkomst van de 
archiefcommissie; 
 Een risicoanalyse (zie bijlage 2); 
 Een trendanalyse: van de onderzochte trends die voorkomen in de AIVD archieven vanaf 1945. De 
trends zijn getoetst aan het Trendanalyserapport van het Nationaal Archief over het domein (zorg 
voor) veiligheid. Aan de hand van de trendanalyse zijn de waarderingen per categorie bepaald in 
‘4. de lijst van waarderingen’ en bij het bepalen van de ‘3.4. Criteria voor het maken van 
e
uitzondering’ , conform artikel 5 van het archiefbesluit 1995. Zo hebben bepaalde trends geleid tot 
waardering ‘Bewaren’ voor de corresponderende neerslag. 
 Een systeemanalyse: de besluitvorming van de AIVD als onderdeel van het ministerie van 
Binnenlandse Zaken (BZK) en de gevolgen voor de voornaamste neerslag en/of activiteiten in het 
proces. De systeemanalyse is nog concept, maar heeft geholpen om aan de hand van bestaande 
besluitvormingsprocessen te bepalen waar bepaalde (secretariaat) archieven bewaard moeten 
worden of werden. Hiermee is ook duidelijk welke selectielijst van toepassing is. Bijvoorbeeld: bij 
het moederdepartement, de AIVD, commissies, overlegorganen. Maar ook als het gaat om de ter 
beschikking gestelde archieven van andere zorgdragers. 
 De grondslag van het proces, zoals: wetten (o.a. WIV, WVO), besluiten e.d;  
 De proceseigenaar (verantwoordelijk en bevoegd functionaris conform de beheersregeling 
documentaire informatievoorziening AIVD). 
 
 
Pagina 64 van 94
