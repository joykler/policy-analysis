Versie 0.16 ter inzagelegging | Generieke  Selectielijst MIVD | maart 2015  
 
 
 
NCTV 
 
In Nederland is sinds 2007 namens de ministers van Justitie en 
Binnenlandse Zaken en Koninkrijksrelaties de Nationaal 
Coördinator Terrorismebestrijding en Veiligheid (NCTV) 
gemandateerd om beveiligingsmaatregelen te nemen om 
terroristische dreigingen tegen personen, objecten, openbare 
voorzieningen en bepaalde evenementen het hoofd te bieden. 
Het betreft hier personen, objecten, openbare voorzieningen en 
evenementen binnen de grenzen van het Koninkrijk. Ook 
defensiepersoneel kan worden ingezet voor of ter ondersteuning 
van de beveiligings- of bewakingstaken. Het stelsel Bewaken en 
Beveiligen is ingesteld om dreigingen in Nederland te kunnen 
kwantificeren en kwalificeren. Binnen het stelsel werken onder 
meer de MIVD, de AIVD en het Korps landelijke politiediensten 
(KLPD) nauw samen. In het stelsel Bewaken en Beveiligen 
worden personen, objecten en diensten opgenomen vanwege 
het nationale belang dat met hun veiligheid en ongestoord 
functioneren is gemoeid. In het kader van dit stelsel participeren 
MIVD, AIVD en KLPD in het Afstemmingsoverleg Bewaken en 
Beveiligen, dat wordt voorgezeten door de Coördinator Bewaken 
en Beveiligen van de NCTV.  
 
De MIVD werkt intensief samen met de NCTV, waaronder met 
het daaronder ressorterende NCSC (Nationaal Cyber Security 
Centrum). De MIVD levert de NCTV informatie over de veiligheid 
en het ongestoord functioneren van personen, objecten en 
diensten waarmee een nationaal belang is gemoeid, zodat de 
NCTV in voorkomend geval beveiligingsmaatregelen kan nemen 
om (terroristische) dreigingen tegen te gaan. De afgelopen jaren 
bestond de bijdrage van de MIVD uit het beschikbaar stellen van 
een groot aantal dreigingsinschattingen. Deze 
dreigingsinschattingen werden opgesteld voor onder andere 
bezoeken van bewindslieden en Kamerleden aan missiegebieden 
in het buitenland. Een ander deel van de dreigingsinschattingen 
werd opgesteld voor bezoeken van buitenlandse staatshoofden 
en bewindslieden aan Nederland en over evenementen en 
bepaalde objecten.  
 
Defensie Inlichtingen en Veiligheidsinstituut 
 
Op 8 november 2005 is het Defensie Inlichtingen- en 
Veiligheidsinstituut (DIVI) opgericht als een zelfstandig 
opleidingsinstituut binnen de Koninklijke Landmacht. Het DIVI 
gaat vanaf 2006 alle inlichtingen- en veiligheidsopleidingen 
binnen Defensie verzorgen. De MIVD onderhoudt een nauwe 
werkrelatie met het DIVI en stuurt het DIVI functioneel aan. De 
opleiding voor analisten wordt de eerste opleiding aan het DIVI. 
 
 
Pagina 108 van 167
