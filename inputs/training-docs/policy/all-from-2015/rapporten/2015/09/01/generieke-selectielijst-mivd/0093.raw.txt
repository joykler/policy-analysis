Versie 0.16 ter inzagelegging | Generieke Selectielijst MIVD | maart 2015 
De MID is ontstaan door centralisatie en samenvoeging van de 
inlichtingendiensten van de krijgsmachtdelen. Het proces van 
centralisatie en samenvoeging werd in 1999 afgerond. 
Thuisbasis van de Militaire Inlichtingendienst werd en is nog 
altijd de Frederikkazerne in Den Haag. Naast organisatorische 
wijzigingen veranderde ook de werkwijze. De afnemers van de 
producten van de MID konden voortaan hun 
inlichtingenbehoeften in de Inlichtingen- en Veiligheid behoefte 
Defensie (IVD) aangeven.    
  
Op 29 mei 2002 is de nieuwe Wet op de inlichtingen- en 
veiligheidsdiensten (Wiv 2002) in werking getreden waarbij 
onder meer de naam van de Militaire Inlichtingendienst (MID) is 
gewijzigd in Militaire Inlichtingen- en Veiligheidsdienst (MIVD). 
De taakomschrijving van de MIVD is in een aantal opzichten 
inhoudelijk gewijzigd. De traditionele taak is (door middel van 
inlichtingenondersteuning) de verdediging van het nationale 
grondgebied en het grondgebied van het NAVO verdragsgebied. 
De verdediging van het Koninkrijk is ingevolge het Statuut voor 
het Koninkrijk der Nederlanden een Koninkrijksaangelegenheid. 
De MIVD ondersteunt deze taak door het beoordelen van de 
externe veiligheidssituatie van de overzeese Koninkrijksdelen en 
van de veiligheidssituatie van de daar aanwezige eenheden van 
de Nederlandse krijgsmacht. 
 
Een nieuw element in de taakomschrijving werd het onderzoek 
naar factoren die van invloed (kunnen) zijn op de handhaving en 
bevordering van de internationale rechtsorde, voor zover de 
krijgsmacht daarbij betrokken is of kan worden. Deze aanvulling 
is een gevolg van de gewijzigde taakstelling van de krijgsmacht 
na het einde van de Koude Oorlog. Naast verdediging van het 
nationale en NAVO verdragsgebied en humanitaire operaties, 
worden crisisbeheersingsoperaties wereldwijd als taak steeds 
belangrijker. De MIVD wordt gevraagd om inlichtingen over de 
veiligheidssituatie in landen waar Nederland vredesoperaties 
uitvoert of mogelijk zal gaan uitvoeren.  
  
Een tweede aanpassing van de taakomschrijving is de 
toevoeging van de bevoegdheid tot het "verrichten van 
onderzoek betreffende andere landen, ten aanzien van 
onderwerpen met een militaire relevantie die door Onze 
Minister-president, Minister van Algemene Zaken, in 
overeenstemming met Onze betrokken Ministers, zijn 
aangewezen". De primaire verantwoordelijkheid voor het 
aanwijzen van de onderwerpen ligt bij de Minister-president. 
Voor de uitvoering van deze taak is evenwel de minister van 
Defensie verantwoordelijk. Voor deze taak van de MIVD is een 
aanwijzingsbesluit buitenland (AWB) opgesteld waarin specifieke 
onderzoeksonderwerpen zijn omschreven.  
 
 
 
Pagina 93 van 167
