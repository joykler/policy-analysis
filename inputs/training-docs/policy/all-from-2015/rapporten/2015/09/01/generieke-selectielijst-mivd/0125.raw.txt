Versie 0.16 ter inzagelegging | Generieke Selectielijst MIVD | maart 2015 
uitgezonderd worden. 
 
Een selectie steekproef van burgerbrieven, inzageverzoeken, 
beroep- en bezwaarschriften die media-aandacht hebben gekre-
gen of betrekking hebben op personen van enige bekendheid 
e.d., zullen  bewaard worden. Ook voorbeelden van types brie-
ven die de diensten ontvangen worden bewaard (dus ook bv. 
het type brief van een op de diensten gefocuste persoon die elke 
mogelijke aanleiding aangrijpt om brieven te sturen, hetgeen 
niet direct in de media komt maar wellicht wel kenmerkend is 
voor het soort aandacht dat de diensten krijgen). 
 
Het ministerie van Defensie kent een Archiefcommissie. Deze 
Archiefcommissie kan gevraagd en ongevraagd advies 
uitbrengen over de selectie, waardering en vernietiging van 
archiefstukken. De commissie kan voorstellen doen voor 
heroverwegingen van reeds genomen selectiebeslissingen. 
Aanleiding hiertoe kunnen zijn incidenten, politieke en 
maatschappelijke ontwikkelingen.  
 
3.5 Verslag besluitvorming 
 
In september 2014 is de ontwerp-selectielijst aan de minister 
van Onderwijs, Cultuur en Wetenschap (OCW) aangeboden. Het 
overleg over de ontwerp-selectielijst tussen de 
vertegenwoordigers van de zorgdrager en de 
vertegenwoordigers van de algemene rijksarchivaris vond 
mondeling en schriftelijk plaats in de daaropvolgende periode. 
De selectielijst werd in februari 2015 ter advisering voorgelegd 
aan de benoemde externe deskundige, in overeenstemming met 
artikel 3, sub d, van het per 1 januari 2013 gewijzigde 
Archiefbesluit 1995. Van het gevoerde overleg is een verslag 
gemaakt, dat met de selectielijst ter inzage is gelegd. 
 
Vanaf 1 april 2015 lag de selectielijst gedurende zes weken ter 
publieke inzage bij de registratiebalie van de studiezaal en op de 
website van het Nationaal Archief, hetgeen was aangekondigd in 
de Staatscourant.  
 
Naar aanleiding van de terinzagelegging is er één zienswijze 
over deze ontwerp-selectielijst ingediend. De indiener van de 
zienswijze pleit met name voor de bewaring van alle 
onderwerps- en persoonsdossiers van de MIVD, vanuit de 
gedachte dat het om een uniek archief gaat. De zienswijze gaf 
geen aanleiding tot inhoudelijke herziening van de 
waarderingsvoorstellen, maar leidde tot een aanscherping van 
de in paragraaf 3.4 opgenomen informatie.  
 
Vervolgens werd de selectielijst aangeboden aan de Tweede 
Kamer, op basis van eerdere toezeggingen door 
 
 
Pagina 125 van 167
