Versie 0.16 ter inzagelegging | Generieke Selectielijst MIVD | maart 2015 
ressorteerde - liet weten met ingang van 1982 niet langer 
financieel te kunnen bijdragen. Dit kwam des te harder aan 
omdat het aan het eind van de jaren zeventig tot ontwikkeling 
komende systeem van satellietinterceptie handen vol geld 
kostte. In januari 1982 zond de minister-president over de 
hierdoor ontstane situatie een brief aan de leden van 
Ministeriële Commissie voor de Inlichtingen- en 
Veiligheidsdiensten (MICIV). Het gat in de begroting (enkele 
miljoenen) dat door Verkeer en Waterstaat was geslagen zou 
door de deelnemers in de Radio Intelligence Organisatie èn door 
de afnemers van de ‘producten’ (met name van het WKC) 
moeten worden gedicht. Uit de brief bleek overigens dat de 
kosten voor het WKC door het ministerie van Defensie werden 
gedragen, en niet door de MARID.  
Nu Verkeer en Waterstaat niet langer financieel bijdroeg, was 
het minder logisch dat dit departement via de Nationale 
Telecommunicatie Raad (NTR) de interceptie- en peilactiviteiten 
bleef aansturen. Besloten werd dat de Radio Intelligence 
Commissie (RIC) en de Crypto-analyse en Interceptie 
Commissie (CIC) voortaan onder het Comité Verenigde 
Inlichtingendiensten Nederland (CVIN) zouden ressorteren.  Bij 
beschikking van 1 juni 1982 werd dit voornemen gerealiseerd. 
Onder het CVIN kwamen deze twee commissies onder nieuwe 
namen: De RIC werd Verbindingsinlichtingen Commissie (VIC) 
en de CIC werd Crypto Analyse Commissie (CAC). De voorzitter 
van het CVIN, de coördinator van de Inlichtingen en 
Veiligheidsdiensten, werd tevens voorzitter van de beide 
genoemde commissies. De taak van de Verbindingsinlichtingen 
Commissie was “het adviseren van het CVIN met betrekking tot 
het verwerven van verbindingsinlichtingen”, waarbij onder 
verbindingsinlichtingen in dit verband moet worden gedacht aan 
traffic analyse op basis van de opbrengst van het nationale 
peilsysteem - niet aan het intercepteren van strategische 
inlichtingen. De taak van de Crypto Analyse Commissie bestond 
uit “het adviseren van het CVIN met betrekking tot de crypto-
analyse”, alsmede het coördineren en voorbereiden van de 
daartoe noodzakelijke activiteiten. 
Lang heeft de hierboven schetsmatig aangegeven constructie 
niet bestaan. Om uiteenlopende redenen trokken de BVD en de 
PTT zich uit de VIC terug. De BVD was van mening dat het 
gedurende vele jaren uitpeilen van eventuele vijandelijke 
spionnen te weinig resultaat had opgeleverd. De PTT was zich 
naar het lijkt aan het voorbereiden op de privatisering die per 1 
januari 1989 zijn beslag zou krijgen. Hoe het zij, op 15 oktober 
1987 vond de laatste vergadering plaats van de 
Verbindingsinlichtingen Commissie. Uit de tijdens deze 
vergadering gemaakte inventarisatie van de peilactiviteiten 
bleek, dat - nadat per 1 januari 1988 zowel de BVD als de PTT 
zich zouden hebben teruggetrokken - er van een nationaal 
peilnet ten behoeve van tactische inlichtingen eigenlijk geen 
 
 
Pagina 55 van 167
