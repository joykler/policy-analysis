Selectielijst AIVD en voorgangers vanaf 1946 
 
vrijheid en veiligheid van mensen kan door de technologische ontwikkelingen, maar ook door wat 
mensen bijvoorbeeld (onbewust) prijsgeven op het internet, onder druk komen te staan. 
Dit heeft geleid tot een hernieuwde aandacht voor de bescherming van de privacy en de vrije 
meningsuiting, maar bijvoorbeeld ook tot vragen over de noodzaak van de bevoegdheid om nieuwe 
communicatiemiddelen te kunnen intercepteren. Burgers kunnen door veiligheidsdiensten niet worden 
beschermd voor gevaren in domeinen die door die diensten zelf niet kunnen worden gesurveilleerd. 
 
Niet alleen de aard van de bedreigingen verandert, ook de identiteit van diegenen die bedreigingen 
veroorzaken. Waar I&V-diensten zich voorheen richtten op statelijke actoren en hun (militaire) 
capaciteiten, is de inlichtingenbehoefte tegenwoordig tevens gericht op niet-statelijke actoren en hun 
intenties.  
 
Het tijdsbestek waarbinnen diensten moeten reageren is korter geworden. Verder is ook het aantal 
afnemers van inlichtingen de afgelopen decennia sterk vergroot en is er meer behoefte aan op maat 
gesneden en unieke inlichtingen waarmee handelingsperspectief wordt geboden. 
 
In de loop van de besproken periode zijn er een groot aantal gebeurtenissen te noemen die de 
(Nederlandse) samenleving hebben opgeschrikt en onrust hebben veroorzaakt. Welke dat zijn geweest 
is terug te lezen in de jaarverslagen van de AIVD en in een aantal gevallen weerspiegeld in 
onderzoeken die door diverse Commissies en CTIVD zijn gedaan. 
 
Op het moment van schrijven heeft naast de bovengenoemde cybersecurity, het jihadistisch terrorisme 
de meeste aandacht.  
Ook de opstelling van Rusland tegenover de NAVO en de Oekraïne is het afgelopen jaar een belangrijk 
punt van aandacht geworden. 
 
5
2.1.5.3. Functie en Taken 
De functie van de AIVD is om door gegevensverstrekking andere overheidsorganen en/of particulieren 
in staat te stellen adequate maatregelen te treffen: hetzij met het oog op het wegnemen van een 
bepaalde dreiging, hetzij met het oog op het verhogen van de eigen weerstand c.q. beveiliging. Deze 
functie heeft nader invulling gekregen in een vijftal taken, waarin ook de tegen dreigingen te 
beschermen belangen worden benoemd.  
 
Bij de totstandkoming van de WIV 2002 is nauwelijks gediscussieerd over de vraag of de taken van de 
diensten goed aansluiten bij de doelen die de wetgever nastreefde. De taken die in de nieuwe wet 
werden opgenomen, kwamen voor een belangrijk deel overeen met de opsomming in de WIV 1987 en 
de KB’s die daaraan voorafgingen. De belangrijkste uitbreiding was de zogeheten buitenlandtaak, die 
voorheen door de in 1994 opgeheven Inlichtingendienst Buitenland werd uitgevoerd en die daarna voor 
een deel door de MID en de BVD was overgenomen. De diensten voerden hun overige taken al enkele 
decennia uit en het vrijwel ontbreken van een discussie over het takenpakket als zodanig, wijst op het 
bestaan van een brede consensus dat dit ook de taken waren die de diensten in het belang van de 
nationale veiligheid moesten hebben. In 2006 hebben de diensten er een belangrijke taak bij gekregen 
in het kader van het Stelsel bewaken en beveiligen. 
 
In de artikelen 6, lid 2, en 7, lid 2, van de WIV worden de taken van de AIVD en de MIVD opgesomd. 
De aanhef van lid 2 van beide artikelen bepaalt dat de diensten hun taken uitoefenen in het belang van 
de nationale veiligheid. 
 
De regering introduceerde het begrip ‘nationale veiligheid’ halverwege het wetgevingsproces als 
overkoepelend beginsel waarmee de taken van de diensten werden afgebakend.  De regering werd bij 
herhaling gevraagd wat ‘de nationale veiligheid’ precies inhield. De regering stelde dat het begrip niet 
vastomlijnd was en in de loop der tijd kon veranderen. Ze verwees naar de jurisprudentie van het 
EHRM en naar het reguliere spraakgebruik. Het begrip werd door de regering ontleend aan artikel 8 
van het EVRM, dat bepaalt dat inbreuken op de persoonlijke levenssfeer (onder andere) 
gerechtvaardigd kunnen zijn ‘in the interest of national security’.  
Uit de jurisprudentie over artikel 8 EVRM valt geen duidelijke definitie van dit begrip af te leiden. Wel is 
er een aantal fenomenen waarvan het EHRM heeft geaccepteerd dat ze een bedreiging van de 
nationale veiligheid kunnen opleveren, namelijk spionage, terrorisme, afscheidingsbewegingen en het 
aanzetten van militairen tot desertie. In een recentere uitspraak heeft het EHRM uitgesproken dat het 
niet mogelijk is om een alomvattende definitie van het belang van de nationale veiligheid te geven, en 
                                                
5 Dit hoofdstuk gebaseerd op Hfst. 3.5 van het Rapport van de Evaluatiecommissie.  Evaluatie Wet op de inlichtingen- en 
veiligheidsdiensten 2002: Naar een nieuwe balans tussen bevoegdheden en waarborgen, december 2013. Voor de bijbehorende 
noten zij verwezen naar dit rapport. 
 
Pagina 48 van 94
