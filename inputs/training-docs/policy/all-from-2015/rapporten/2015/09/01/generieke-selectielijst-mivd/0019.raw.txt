Versie 0.16 ter inzagelegging | Generieke Selectielijst MIVD | maart 2015 
desbetreffende sectie(s) van het Bureau Intelligentie van de 
marinestaf, met afschriften aan de commandanten. Op het 
gebied van de beveiliging gold het voorschrift dat de I.O.’s 
eenmaal per maand rapporteerden aan het hoofd van Sectie III 
betreffende hun werkzaamheden, incidenten etc. Eveneens 
eenmaal per maand, en wel op de laatste maandag, 
vergaderden de I.O.’s onder leiding van de S.C.S.(I) op diens 
kantoor in Den Haag. 
 
Het is niet waarschijnlijk dat de Marine Intelligentie Dienst van 
stonde af aan heeft gefunctioneerd op de door minister De Booy 
voorgeschreven manier. Wel staat vast dat al in februari 1946 
Sectie I van het Bureau Intelligentie van de marinestaf 
zogenaamde Informatiebladen produceerde. Geheel 
overeenkomstig de bepalingen van de Regeling bevatte het 
Informatieblad van 15 februari 1946 gegevens over Nederlandse 
oorlogsschepen, over de organisatie van de inlichtingendiensten 
in de Verenigde Staten, productiecijfers betreffende de USSR en 
tenslotte gegevens over troepen en marine-eenheden van de 
Republik Indonesia - daarmee een getrouwe afspiegeling 
vormend van de preoccupaties van de marineleiding op dat 
moment. De naam Marine Intelligentie Dienst heeft overigens 
maar korte tijd bestaan. De Booys opvolger J.J.A. Schagen van 
Leeuwen wijzigde bij beschikking van 23 april 1947 die naam in 
Marine Inlichtingendienst, af te korten als MARID.  
Over de reden(en) voor deze wijziging liet de beschikking zich 
niet uit. Wellicht vond Schagen van Leeuwen de oude benaming 
teveel aanleiding geven tot misverstand en/of ridiculisering. 
 
 
Hoofdafdeling III Inlichtingsdienst, G3, G2 (Militaire 
Inlichtingendienst) 
 
Bij de organisatie en inrichting van de naoorlogse militaire 
(landmacht-) inlichtingen- en veiligheidsdienst speelden zowel 
ervaring met de vooroorlogse GS III-organisatie als de in 
Londen opgedane ervaringen een rol. De verpersoonlijking van 
deze combinatie van ‘oud’ en ‘nieuw’ was dr. J.M. Somer, die 
voor de oorlog bij GS IIIA had gediend en tijdens de Tweede 
Wereldoorlog vanuit Londen en - na de bevrijding van Zuid-
Nederland vanuit Eindhoven - het Bureau Inlichtingen had 
geleid. In zijn “Beschouwing over een eventuele organisatie van 
GS III” van september 1945 pleitte Somer voor een geheime 
dienst die zich zou concentreren op zo wel de verwerving van 
geheime militaire inlichtingen in het buitenland, als op het 
voorbereiden van een staybehind-organisatie. Veiligheid wilde 
hij overlaten aan Binnenlandse Zaken, verbindingsinlichtingen 
aan een centrale interdepartementaal werkende dienst. Voor 
zover Somers voorstellen werden gerealiseerd (geheime 
militaire inlichtingendienst en staybehind) gaven die tot in de 
 
 
Pagina 19 van 167
