In overeenstemming met de ToR heeft ons onderzoek zich gericht op de sector Rijk, 
de ministeries inclusief uitvoerende organisaties en de Sector Defensie met 
inachtneming van het derde punt hieronder. Op verzoek van de opdrachtgever is 
het reisbeleid van de onderstaande onderdelen van het Rijk buiten de scope van ons 
onderzoek gebleven:  
 het ministerie van Algemene Zaken; 
 het ministerie van Veiligheid en Justitie voor zover het reisbeleid verband houdt 
met de uitzetting van vreemdelingen door de Dienst Terugkeer & Vertrek 
(DT&V); 
 het ministerie van Defensie voor zover het reisbeleid verband houdt met 
operationele missies of oefeningen; 
 bewindslieden van alle ministeries; 
 de regeling voor het gebruik van het regeringsvliegtuig. 
 
Gezien de scope van onze opdracht is het niet onze rol om aanbevelingen te 
doen over (onderdelen van) het te harmoniseren  reisbeleid. Dat is nadrukkelijk 
de verantwoordelijkheid van het project en het OGO-3W. 
 
3.3 Uitgevoerde werkzaamheden 
De opdracht hebben wij uitgevoerd in overeenstemming met de voorschriften van 
het Institute of Internal Auditors (IIA). In dit rapport hebben wij uitsluitend onze 
bevindingen opgenomen. Wij verschaffen geen zekerheid, omdat geen controle, 
beoordelings- of andere assurance-opdracht is verstrekt.  
 
Onze werkzaamheden hebben op hoofdlijnen bestaan uit het uitwerken van de 
onderzoeksaanpak in een plan van aanpak, het uitvoeren van een 
documentenstudie, het interviewen van de single points of contact en OGO-3W 
leden van de verschillend ministeries, het interviewen van de categorie- en 
travelmanagers, het uitvoeren van een data-analyse en het verwerken van onze 
bevindingen in deze rapportage.  
 
Hierin hebben wij het geschreven en ongeschreven beleid betrokken, waaronder 
de regelingen en interpretaties daarvan, beleidsdocumenten, werkinstructies en 
de feitelijke werkwijze.  
 
In bijlage 2 hebben wij onze werkzaamheden nader beschreven. 
 
 
3.4 Rapportage en verspreidingskring 
In de onderhavige rapportage hebben wij onze feitelijke bevindingen opgenomen 
die zijn gebaseerd op de hiervoor en in de bijlage beschreven werkzaamheden. 
Deze rapportage brengen wij uit aan de opdrachtgever, de directeur van de 
Directie Bedrijfsvoering van het ministerie van Buitenlandse Zaken. De concept- 
versie van dit rapport hebben wij besproken met de Directeur Bedrijfsvoering 
van BZ en de projectleider. Het concept rapport is door de opdrachtgever voor 
consultatie eveneens afgestemd met de SPOC’s van de verschillende ministeries 
en de voorzitter van het OGO/3W. 
 
De opdrachtgever bepaalt het verspreidingsgebied van deze rapportage. Gezien 
het doel en de scope van onze opdracht dient de verspreidingskring van dit 
rapport beperkt te blijven tot de leden die deel uitmaken van het project van 
harmonisatie en het OGO-3W. Het rapport mag tevens worden gebruikt voor het 
verdere besluitvormingsproces richting ICBR. Wij benadrukken dat het 
verspreiden van onze rapportage aan een andere doelgroep dan hiervoor 
genoemd  zonder onze uitdrukkelijke toestemming niet is toegestaan. 
  
8  |
