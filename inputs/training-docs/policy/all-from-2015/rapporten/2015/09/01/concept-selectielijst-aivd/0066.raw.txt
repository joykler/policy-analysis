Selectielijst AIVD en voorgangers vanaf 1946 
 
3. TOTSTANDKOMING SELECTIELIJST 
 
3.1. Uitwerking van het Generiek Waarderingsmodel Rijksoverheid 
(GWR) 
De GWR is een lijst met categorieën, hoofdprocessen en processen. Deze lijst is gestandaardiseerd 
voor het Rijk. De AIVD heeft samen met de MIVD deze GWR uitgewerkt voor zijn eigen specifieke 
situatie en gekoppeld aan alle beschreven processen. Per proces is aangegeven of de archiefstukken 
blijvend bewaren worden, dan wel na welke termijn de bescheiden voor vernietiging in aanmerking 
komen (waarderingen). 
 
De volgende categorieën uit het GWR zijn niet opgenomen in de selectielijst, omdat de AIVD deze 
categorieën niet uitvoert of i.v.m. PIOFACH-functies onder de selectielijsten van BZK vallen: 
 2.3. (adviseren aan andere overheidsorganisaties over (uitvoering) van beleid); 
 3.3 (formulieren en tarieven); 
 4.1 (opstellen van de rijksbegroting en de raminingen voor de volgende jaren);  
 6. (uitoefenen van toezicht op overheidsinstanties); 
 7.1 (Goedkeuring onteigeningsbesluiten lagere overheden); 
 9. (verlenen van ondersteunende diensten); 
 11. (het heffen en innen); 
 12. (het vertegenwoordigen van de Minister of de Staat in bestuursrechtelijke procedures voor 
(inter)nastionale gerechtelijke instanties. 
 
3.2. Selectiedoelstelling 
Waardering, selectie en acquisitie van archieven heeft tot doel het bijeenbrengen en veiligstellen van 
bronnen die het voor individuen, organisaties en maatschappelijke groeperingen mogelijk maken hun 
geschiedenis te ontdekken en het verleden van staat en samenleving (en hun interactie) te 
reconstrueren. Daartoe dienen die archieven of onderdelen van archieven veilig gesteld te worden die: 
a. representatief zijn voor hetgeen in de samenleving is vastgelegd; 
b. representatief zijn voor de activiteiten van de leden (personen en organisaties) van een 
samenleving; 
c. door waarnemers als belangrijk, bijzonder of uniek worden beschouwd omdat ze de belangrijke, 
bijzondere en unieke maatschappelijke ontwikkelingen, activiteiten, personen en organisaties in 
een bepaalde periode weerspiegelen. 
 
(Kamerbrief van OCW en BZK van 17 december 2010, met als onderwerp ‘selectieaanpak archieven’ en 
kenmerk (NA) 2010/S&B/6.639). 
 
Pagina 66 van 94
