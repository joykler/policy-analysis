Versie 0.16 ter inzagelegging | Generieke  Selectielijst MIVD | maart 2015  
 
inlichtingendiensten van de krijgsmachtdelen. Daartoe behoorde 
in de eerste plaats de Sectie G2. 
 
 
Sectie G2, Inlichtingen  
 
Zoals gezegd gold deze benaming vanaf medio 1949 voor wat 
voorheen GIII respectievelijk G3 had geheten. De sectie stond 
onder leiding van een kolonel van de generale staf en bestond 
uit vier bureaus. De belangrijkste en omvangrijkste daarvan 
waren de Afdeling inlichtingen (G2A) en de Afdeling veiligheid 
(G2B).  
De taak van G2A werd als volgt omschreven: “Het verzamelen 
en inwinnen van alle inlichtingen voor: a. Een doeltreffende 
opbouw en efficiënt gebruik van de Koninklijke Landmacht; b. 
De voorbereiding en doorvoering der mobilisatie en concentratie 
der Nederlandse strijdkrachten; c. Het uitoefenen van het 
Militair Gezag en het handhaven van orde en rust”. 
Aan G2B werden de volgende taken toegedeeld: “De 
bescherming van militaire geheimen; het waken tegen daden 
van sabotage aan militaire objecten; het waken tegen diefstal 
van militaire wapenen en militaire munitie; het onderkennen van 
en waken tegen ondermijnende politieke propaganda in het 
leger”.  
In zekere zin zetten G2A en G2B de militaire taken voort van de 
vooroorlogse GSIIIA en GSIIIB. Een verschil met de situatie van 
voor mei 1940 was, dat er nu voor de civiele aspecten van het 
inlichtingenwerk aparte diensten in het leven waren geroepen, 
namelijk de BID en de CVD. Bovendien was er nu, anders dan 
voor de Tweede Wereldoorlog, een apart orgaan voor de 
heimelijke acquisitie van buitenlandse militaire gegevens ten 
behoeve van G2A: de militaire afdeling van de BID. In die zin 
had het Nederlandse militaire inlichtingenwerk zijn onschuld 
verloren en had  de uitspraak, die luitenant b.d C. A. van 
Woelderen als eerste medewerker van GS III na de Eerste 
Wereldoorlog ooit maakte,  dat “de inlichtingendienst van de 
Generale Staf van Nederland de meest fatsoenlijke 
inlichtingendienst der wereld” was, enigszins aan betekenis 
ingeboet. Ook de “Generale Staf van Nederland” maakte nu 
gebruik van geheime agenten, zelfs van inlichtingenhandelaren 
zoals Eland - een gang van zaken waartegen Van Woelderen zich 
steeds had verzet.  
 
Behalve de twee genoemde bureaus voor de ‘klassieke’ 
inlichtingen- en veiligheidstaken maakte van de Sectie G2, 
Inlichtingen een klein Bureau documentatie Nederland deel uit. 
Dit bureau had oorspronkelijk deel uitgemaakt van Somers G3C 
en was in het leven geroepen met het oog op een eventuele 
bezetting van Nederland ingeval het in Europa tot een nieuwe 
oorlog zou komen. De les die Somer, maar ook Kruls, had 
 
 
Pagina 24 van 167
