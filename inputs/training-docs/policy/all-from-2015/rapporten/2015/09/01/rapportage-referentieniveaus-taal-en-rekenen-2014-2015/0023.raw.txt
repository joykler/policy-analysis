Rapportage referentieniveaus taal en rekenen 2014-2015 | Invoering centrale toetsing en examinering referentieniveaus 
Nederlandse taal en rekenen mbo, vo en po, en Engels voor mbo-4    
September 2015  
2 Resultaten rekentoets en centrale examens Nederlands vo 
 
2.1 Samenvatting 
 In 2015 hebben ongeveer 355.000 leerlingen de rekentoets gemaakt, verdeeld 
over de afnames in maart en juni. Aan de maartafname namen vooral 
examenkandidaten deel, terwijl de mei/juni-afname vooral door voorlaatstejaars 
werd gebruikt. De afnamegegevens worden verzameld onder het beheer van het 
CvTE. Naast deze gegevens zijn ook gegevens beschikbaar uit BRON van de 
eindexamenkandidaten in 2015. Van circa 192.000 leerlingen die in 2014-2015 zijn 
gediplomeerd, is het eindresultaat op de rekentoets bekend.  
 Zowel uit de afnamegegevens als uit de eindresultaten uit BRON blijkt dat dit jaar 
de prestaties op de rekentoets beter zijn dan in voorafgaande jaren. 
 De resultaten op de maartafname van de rekentoets vo zijn veelal hoger dan de 
resultaten op de mei/juni-afname. Bij alle schooltypen presteren in mei/juni de 
laatstejaars lager dan voorlaatstejaars. 
 Kandidaten scoren op de rekentoets vo gemiddeld genomen hoger bij een 
herkansing. Bij eindexamenkandidaten vwo is dat zelfs 0,7 cijferpunt. 
 Bij de CE’s Nederlands vo is de normering afgestemd op de cesuren die horen bij 
de referentieniveaus. Voor vwo en vmbo-bb is daarbij de lat iets hoger gelegd dan 
in 2014. Daarbij lag bij Nederlands vmbo-bb de lat lager dan 2F. 
2.2 Prestaties rekentoets vo: een algemene toelichting 
In deze rapportage worden zowel de afnamegegevens gebruikt als de in BRON 
geleverde cijfers door de scholen. De gegevens die de scholen leveren in BRON, zijn de 
eindcijfers op de rekentoets in het (voor)laatste jaar en worden door DUO jaarlijks ook 
in de Examenmonitor opgenomen. Van het cohort dat in 2014-2105 diplomeert, kan 
het resultaat zowel in 2014-2015 als 2013-2014 zijn behaald. Het in een eerder jaar 
behaalde resultaat kan dus als eindcijfer worden doorgegeven aan BRON (indien niet 
bij een latere afname een hoger cijfer wordt behaald). Dit betekent dat de 
afnamegegevens en de eindcijferoverzichten niet een-op-een vergelijkbaar zijn, ook in 
relatie tot de jaren daarvoor.   
De peildatum van de gegevens uit BRON is 1 augustus 2015. Deze gegevens zullen nog 
worden aangevuld in de periode tot 1 oktober, waardoor er in de jaarlijkse 
Examenmonitor van DUO meer geregistreerde kandidaten zullen voorkomen. De 
Examenmonitor wordt later dit jaar gepubliceerd. 
 
Verder is er net zoals in schooljaar 2013-2014 sprake van ‘cijferdifferentiatie’ 
(maatwerk) in het vmbo. Dat betekent dat de cesuur 2F alleen van toepassing is voor 
de kb-leerlingen. Voor de bb-leerlingen ligt de cesuur één cijferpunt lager (soepeler) en 
voor de gt-leerlingen ligt de cesuur één cijferpunt hoger (strenger) dan de 2F-cesuur. 
In de presentatie van de cijfers wordt in deze rapportage, tenzij anders aangegeven, 
gewerkt met de cijfers nadat de cijferdifferentiatie (het maatwerk) is toegepast; dit zijn 
dus de cijfers die de kandidaten in 2014-2015 daadwerkelijk gekregen hebben.  
 
Wat betreft het vergelijken van de cijfers in deze rapportage met voorgaande jaren, 
moet rekening worden gehouden met de volgende twee punten. De 
voldoendepercentages tussen de verschillende schooljaren zijn minder goed 
vergelijkbaar omdat in het schooljaar 2014-2015 de referentiecesuren 2F en 3F zijn 
ingevoerd. Dat betekent dat voor zowel rekenen vo als rekenen mbo dezelfde cesuur 
(slaag/zak-norm) is toegepast. Deze cesuur ligt niet op hetzelfde niveau als de 
voorgaande jaren.  
 pagina 23 van 48
