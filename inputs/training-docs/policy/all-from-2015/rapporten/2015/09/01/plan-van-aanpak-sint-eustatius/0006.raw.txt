Sinds 10 oktober 2010 (10-10-10) is St. Eustatius een bijzondere 
gemeente in het Caribische deel van Nederland. St. Eustatius heeft de 
status van Openbaar Lichaam gekregen als onderdeel van het Nederlands 
staatsbestel. Deze plaats in het Nederlandse bestel vraagt bijzondere 
aandacht, omdat de cultuur en geschiedenis van het Caribische gebied 
sterk verschillen van de Nederlandse culturele en historische 
ontwikkeling. Het implementeren van de Nederlandse staatkundige 
structuur, het van toepassing verklaren van een groot deel van op 
Europees Nederland gerichte wet- en regelgeving en het toepassen van het 
Nederlandse normen- en waardenstelsel vraagt een grote mate van 
flexibiliteit en aanpassingsvermogen van beide zijden. Dat dit soms tot 
frictie leidt, is onvermijdelijk.  
 
De uitwerking van het PvA moet leiden tot een door alle partijen 
geaccepteerde vorm van good governance. De implementatie van het PvA 
zal stapsgewijs plaatsvinden en zal ongetwijfeld nog aanleiding geven tot 
discussie en dialoog, maar is uiteindelijk gericht op ‘samen de schouders 
eronder’ in het belang van het eiland en zijn inwoners. 
 
Dat is de uitdaging die in dit Plan van Aanpak is neergelegd. 
  
6 
St. Eustatius - Plan van Aanpak
