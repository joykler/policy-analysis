IBO Effectieve leerroutes in het funderend onderwijs 
 
Stapelen moet gezien worden in samenhang met vroege selectie. Stapelen is namelijk een 
correctiemechanisme in het Nederlandse systeem. Voor laatbloeiers of leerlingen met een 
onderwijsachterstand kan vroege selectie leiden tot plaatsing onder het eigenlijke niveau. Vroege 
selectie bevordert sociale ongelijkheid. De mogelijkheid van stapelen van diploma’s kan hiervoor 
59
corrigeren en is daarmee een positief element in ons stelsel. Het is echter niet de meest efficiënte 
route naar het einddiploma. De leerling doet er immers een jaar langer over. Mogelijk zijn er 
manieren waarop een deel van deze leerlingen toch rechtstreeks naar het einddiploma kan 
stromen.  
 
2.4.4 Versnellen en verrijken 
Het vierde element in de leerroute is versnellen en verrijken. Onder versnellen verstaan we sneller 
dan nominaal door de leerstof gaan. Dit kan ofwel door versneld kleuteren (zie paragraaf 2.4.1), 
ofwel door een klas (een deel van een jaar) over te slaan. Leerlingen die versnellen, leren hetzelfde 
in minder tijd. Onder verrijking verstaan we verrijking van het aanbod voor leerlingen die voor de 
klas uit zijn. Zij versnellen niet, maar krijgen in de nominale tijd wel extra aanbod. Zij leren meer 
in dezelfde tijd. Verrijking kan daarnaast ook worden aangeboden aan leerlingen die zijn blijven 
zitten. Scholen verschillen in de mate waarin ze zittenblijvers andere lesstof aanbieden en 
waardoor zittenblijvers verrijking krijgen ten opzichte van het jaar daarvoor. 
 Versnellen kan goed zijn voor hoogbegaafde leerlingen. 
 Leerlingen die in het PO versnellen komen vaker op het havo en vwo. 
 Relatief veel versnellers (zonder hoogbegaafdheid)blijven later toch weer zitten. 
 Op het VO komt versnellen nauwelijks voor. 
 
Versnellen komt met name voor in het primair onderwijs. Bijna 8% van de leerlingen die in 
60
2013/2014 in groep 8 zaten was ‘te jong’ (10 jaar op 1 oktober). Het aantal versnellers in het 
basisonderwijs neemt toe en wordt met name veroorzaakt door herfstkinderen met een kortere 
kleuterperiode. Het is moeilijk om te zeggen of er te weinig leerlingen een klas overslaan, omdat 
dit per definitie slechts voor een selectieve groep leerlingen is weggelegd. In het voortgezet 
onderwijs versnelt minder dan 1% van de leerlingen. 
 
Leerlingen die in het basisonderwijs versnellen, behalen hogere Cito-scores, stromen vaker door 
naar vwo en havo en halen vaker een vwo-diploma. Van de leerlingen die versnellen is 85% een 
herfstkind. Wanneer onderscheid wordt gemaakt tussen herfstkinderen die versneld kleuteren en 
overige versnellers zien we dat de overige versnellers meestal beter presteren. Ze halen hogere 
cito-scores en vaker een vwo-diploma. Tegelijkertijd zien we dat de overige versnellers ook vaker 
dan reguliere leerlingen en versnelde herfstkinderen geen diploma halen of twee keer blijven zitten 
61
in het VO. Daarbij moet aangemerkt worden dat deze groep versnelde leerlingen behoorlijk klein 
is. Het lijkt te gaan om een selectieve groep. Mogelijk zijn dit leerlingen die zelfs na versnelling 
onvoldoende worden uitgedaagd of gemotiveerd, of om een andere reden niet thuis zijn in een 
schoolse omgeving. 
 
Versnellen kan voorkomen in de vorm van grade-based acceleration (klas overslaan) of subject-
62
based acceleration waarbij de leerling een of meerdere vakken sneller doorloopt. Dat laatste kan 
verschillende vormen aannemen. De leerling blijft bijvoorbeeld in zijn of haar klas voor de normale 
instructie, maar volgt één vak met een hogere klas. Of de leerling krijgt een compacter curriculum 
en kan de gewonnen tijd besteden aan verrijking of verdieping van de stof. 
 
                                                           
59
 OECD, Equity and Quality in Education (2012) 
60
 Inspectie van het onderwijs, Onderwijsverslag 2013/2014 (2015) 
61
 DUO 
62
 Southern en Jones, Types of Acceleration: Dimensions and Issues ; Gross, A Nation Deceived: How Schools 
Hold Back America’s Brightest Students, (2004)
