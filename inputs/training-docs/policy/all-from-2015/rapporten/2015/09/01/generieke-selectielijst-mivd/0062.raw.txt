Versie 0.16 ter inzagelegging | Generieke  Selectielijst MIVD | maart 2015  
 
maakten in hun taakuitvoering onderscheid tussen  beveiliging 
in engere zin, ook wel genoemd de taak van de 
beveiligingsambtenaar (toegangsregeling objecten en 
gebouwen, toezicht op naleving voorschriften ) en contra-
inlichtingen(CI)-activiteiten. Laatstgenoemde activiteiten werden 
gedefinieerd als “werkzaamheden die betrekking hebben op het 
opsporen en tegengaan van de bedreiging van de militaire 
veiligheid door vijandelijke inlichtingendiensten of organisaties, 
of door personen die betrokken zijn bij spionage, sabotage of 
subversie”. In het kader van de CI-taak werd vervolgens 
onderscheid gemaakt tussen offensieve en defensieve 
werkzaamheden, respectievelijk “het opsporen en identificeren 
van de tegenstander, alsmede het neutraliseren van diens 
activiteiten” (operaties) en het nemen van “maatregelen met 
een preventief karakter tegen de bedreiging op inlichtingen-, 
personeels- en materieelsgebied” (materiële en personele 
beveiliging). Met name in de wijze waarop de contra-
inlichtingentaak werd uitgevoerd traden hier en daar verschillen 
op tussen de drie diensten. Hierbij zij ten overvloede nogmaals 
aangetekend dat in de praktijk tussen de onderdelen van de 
diensten enerzijds en de afdelingen inlichtingen en veiligheid 
(AIV’s) van de respectieve staven anderzijds, nauwelijks 
onderscheid is aan te brengen. 
 
Bij de MARID (MARID III, sinds 1972 sectie/bureau Veiligheid) 
werd de noodzaak van offensieve CI-activiteiten onderkend, 
doch “gelet op de gemeenschappelijke belangen” werden de 
werkzaamheden in die sector, omschreven als “het verzamelen 
en evalueren [van] bijvoorbeeld de informatie over 
antimilitaristische, antidemocratische en terroristische 
organisaties”,  “meestentijds gecoördineerd met andere 
inlichtingen- en veiligheidsdiensten”. Waarschijnlijk moet dit zo 
verstaan worden, dat MARID III het opereren tegen c.q. met 
agenten en/of informanten penetreren van de genoemde 
organisaties voornamelijk overliet aan de Binnenlandse 
Veiligheidsdienst. Deze enigszins terughoudende opstelling op 
dit gebied hing waarschijnlijk samen met het feit dat de marine  
- anders dan lucht- en vooral landmacht -  in veel mindere mate 
te maken had met dienstplichtigen en met een 
dienovereenkomstig geringere gevoeligheid van het 
marinepersoneel voor bijvoorbeeld antimilitaristische en 
communistische propaganda. Daar komt bij dat op het terrein 
van de contraspionage, het penetreren van de agenten-
netwerken van vijandelijke inlichtingendiensten, in de praktijk 
de Binnenlandse Veiligheidsdienst ‘leading’ was.  
Ook op het gebied van de defensieve CI-activiteiten werkte 
MARID III nauw samen met de Binnenlandse Veiligheidsdienst. 
De materiële kant daarvan - bewaking en beveiliging van 
maritieme objecten - werd door de sectie zelf behartigd, evenals 
de zogenaamde industriële beveiliging. Dit laatste had 
 
 
Pagina 62 van 167
