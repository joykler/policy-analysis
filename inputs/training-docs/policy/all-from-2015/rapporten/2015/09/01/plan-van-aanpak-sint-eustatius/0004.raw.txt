1.2. Opdrachtformulering voor het Plan van Aanpak 
De minister heeft bij brief van 11 juni 2015 de RV de volgende formele 
opdracht  verstrekt: 
 
“Bestuurlijk toezicht 
Op grond van artikel 205 lid 2 jo. artikel 204 lid 1 onder i van de Wet WolBES zal ik 
de Rijksvertegenwoordiger opdracht geven om op korte termijn een stuurgroep op te 
richten, waarin ten minste de Gezaghebber, de gedeputeerden en de eilandsecretaris 
zitting nemen. Onder voorzitterschap van de Rijksvertegenwoordiger zal deze 
stuurgroep een plan van aanpak opstellen voor het op orde en onder controle krijgen 
van de bestuurlijke problematiek.  Dit plan dient uiterlijk 1 september a.s. gereed te 
zijn. In het plan wordt inzichtelijk gemaakt op welke wijze er concrete verbeteringen 
in het bestuurlijk en ambtelijk functioneren worden gerealiseerd, welke kosten 
hiermee gemoeid gaan, wie hieraan zullen bijdragen en het tijdspad waarbinnen dit 
gerealiseerd zal worden. De realisatie van de in dit plan genoemde doelstellingen 
dienen uiterlijk voor 1-1-2018 (of zoveel eerder als mogelijk is) te zijn afgerond. Bij 
de uitvoering heeft de stuurgroep, onder leiding van de Rijksvertegenwoordiger, de 
regie en ziet toe op ordentelijke uitvoering en voortgang van de plannen.” 
“Financieel beleid Sint Eustatius 
Gezien de ernst van de situatie ga ik daarom hierbij op basis van artikel 34, lid 5 Wet 
financiën openbare lichamen Bonaire, Sint Eustatius en Saba over tot het geven van 
een aanwijzing, inhoudende:  
 Het voor 18 juni opvolging geven aan de adviezen van het Cft over de begroting 
en het financieel beheer; 
 Het per direct geen enkele nieuwe verplichtingen aangaan; 
 Het opstellen van een verbeterplan financieel beheer in samenwerking met het 
College financieel toezicht en in nauwe samenwerking met de stuurgroep die 
door de Rijksvertegenwoordiger wordt ingesteld. 
Om de openbare financiën van Sint Eustatius weer gezond te maken, zal een 
uitgebreid saneringsplan onderdeel moeten zijn van de begrotingswijziging die 
uiterlijk 18 juni door u opgesteld moet worden. Harde maatregelen zullen daarbij 
onvermijdelijk zijn.” 
 
 
 
  
4 
St. Eustatius - Plan van Aanpak
