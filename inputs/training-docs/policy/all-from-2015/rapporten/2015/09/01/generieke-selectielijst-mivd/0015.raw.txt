Versie 0.16 ter inzagelegging | Generieke Selectielijst MIVD | maart 2015 
3 op in de afdeling IIIB (veiligheid) van de Hoofdafdeling III van 
de generale staf. Kruls was echter niet tevreden met een 
afdeling veiligheid op centraal niveau alleen. In januari 1946 
kondigde hij zijn voornemen aan bij alle onderdelen van de 
Koninklijke Landmacht een inlichtingendienst in te stellen, die 
bijzondere aandacht zou moeten hebben voor “politieke 
stromingen onder de Nederlandse bevolking en onder de 
troepen”. Met het organiseren van deze decentrale dienst was 
belast de majoor van de generale staf P.M.H. Tielens, die met 
ingang van 16 januari 1946 de genoemde afdeling IIIB zou gaan 
leiden. Tevens bepaalde Kruls dat de decentrale militaire 
veiligheidsdienst(en) onder IIIB zou(den) ressorteren. Kruls’ 
zorg, en Tielens’ taak, had in de eerste plaats te maken met de 
uitzending van de duizenden dienstplichtigen naar Nederlands-
Indië. Uit de door de afdeling IIIB vervaardigde maandrapporten 
is dat ook wel af te leiden. In het oudste aangetroffen 
maandrapport, dat van mei 1947, betreft de eerste rubriek de 
“geest in de troep”, onderverdeeld naar legeronderdelen zoals 
de IIe Divisie. Bij gelegenheid van het vertrek naar Indië van tot 
deze divisie behorende manschappen, bericht het 
maandoverzicht over de “zeer goede stemming”, onder meer 
blijkend uit het - in een bui van “speelsheid” - uit de ramen van 
de transporttrein schieten en het aan de noodrem trekken. Niet 
alleen de “geest in de troep”, ook de “stemming onder de 
bevolking” had de aandacht van de afdeling IIIB. Het al 
genoemde maandrapport van mei 1947 signaleerde 
“toenemende spanning in de arbeiderswereld” en acties van de 
communistische vakbeweging in Amsterdam. 
 
Was veiligheid, en dan met name de politieke betrouwbaarheid 
van het al dan niet dienstplichtig personeel kennelijk een 
belangrijk punt van zorg voor de militaire autoriteiten, de vraag 
hoe de Nederlandse krijgsmacht na de Tweede Wereldoorlog 
opgebouwd moest worden was een ander belangrijk 
aandachtspunt. Uit de al genoemde lijst van requirements van 
de generale staf van begin 1946 blijkt dat overduidelijk. 
Natuurlijk was er zo vlak na het einde van de Tweede 
Wereldoorlog grote belangstelling voor de plannen die de 
geallieerden hadden met het verslagen buurland Duitsland. 
Typerend echter voor de fase van opbouw waarin de krijgsmacht 
zich bevond zijn de vragen naar de opbouw van de legers en de 
luchtstrijdkrachten, inclusief de bewapening, van landen als 
Noorwegen, Denemarken, Zweden en België - kennelijk landen 
die door de Nederlandse defensie-autoriteiten als vergelijkbaar 
werden beschouwd. Bovendien blijkt hieruit dat Nederland nu 
meer dan voorheen de rol van de luchtstrijdkrachten ging 
benadrukken - ongetwijfeld met daarbij in gedachten de uiterst 
belangrijke rol van de geallieerde luchtstrijdkrachten in de 
Tweede Wereldoorlog. 
De marine, zo lijkt het, kende minder onzekerheden op het 
 
 
Pagina 15 van 167
