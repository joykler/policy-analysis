Versie 0.16 ter inzagelegging | Generieke  Selectielijst MIVD | maart 2015  
 
die het kernstuk vormde van de in het KB vervatte regeling, 
stond formeel onder leiding van de minister-president; in de 
praktijk was de vice-voorzitter, de staatssecretaris van oorlog 
W.H. FockemaAndreae, meestal degene die de vergaderingen 
voorzat. Van de Commissie van Coördinatie maakten verder deel 
uit C.L.W. Fock (raadadviseur in algemene dienst bij Algemene 
Zaken), L.H.K.C. van Asch van Wijck (directeur-generaal van 
Politie van het ministerie van Justitie), H.N. Boon (secretaris-
generaal van het ministerie van Buitenlandse Zaken), A.Th. De 
Muralt (hoofd van de Buitenlandse Inlichtingendienst), L. 
Einthoven (hoofd van de Binnenlandse Veiligheidsdienst) en de 
hoofden van de beide militaire diensten, de kapitein ter zee A.A. 
Fresco (hoofd MARID) en de kolonel P.M.H. Tielens (hoofd MID). 
In de commissie ontbrak vooralsnog het hoofd van de 
inlichtingendienst van de luchtmacht. Pas nadat de luchtmacht 
een zelfstandig krijgsmachtdeel was geworden, werd het 
oorspronkelijke KB per 25 augustus 1951 gewijzigd en kreeg de 
luchtmacht een eigen dienst, de Luchtmacht Inlichtingendienst 
(LUID). Het toenmalige hoofd, de majoor M.W.J.M. Broekmeijer, 
kreeg toen uiteraard ook zitting in de Commissie van 
Coördinatie. Evenals het hoofd van de MID was hij 
verantwoording schuldig aan de minister van Oorlog. 
 
De militaire diensten 
 
De drie militaire diensten, waartoe we ons nu zullen beperken, 
vielen grotendeels samen met de tot de staven van de 
krijgsmachtdelen behorende secties inlichtingen en veiligheid. 
Bij de MARID was dat helemaal het geval; bij land- en 
luchtmacht werd er in theorie onderscheid gemaakt tussen de 
MID en G2, Inlichtingen, respectievelijk LUID en L2, 
Inlichtingen. Volgens die theorie waren de diensten de 
zogenaamde verzamelorganen van de gegevens die door de 
stafsecties tot inlichtingenrapportages werden verwerkt. In de 
praktijk evenwel was dat onderscheid nauwelijks te maken: de 
hoofden van de diensten waren tevens hoofden van de 
stafsecties, terwijl ook het verdere personeel in meerderheid tot 
beide organisaties behoorde. In deze matrixachtige constructie 
vielen de taken van diensten en stafsecties in wezen samen, 
zoals ook blijkt ook de in het Koninklijk Besluit aan de diensten 
toebedeelde taken.  
 
Voor de inlichtingentaak hanteerde het KB een voor de drie 
diensten identieke formulering: “het inwinnen van gegevens 
welke nodig zijn voor een juiste opbouw en een doeltreffend 
gebruik” van respectievelijk de Koninklijke Marine, de 
Koninklijke Landmacht en de Koninklijke Luchtmacht. Ter 
vergelijking: de taak van G2, Inlichtingen was tezelfdertijd 
geformuleerd als “Het verzamelen en inwinnen van alle 
inlichtingen voor [...] een doeltreffende opbouw en een efficiënt 
 
 
Pagina 34 van 167
