IBO Effectieve leerroutes in het funderend onderwijs 
 
Kleuterbouwverlenging is geen onderdeel van de doorstroomindicator van de Inspectie, maar kan 
tevens aanleiding zijn voor een gesprek. Het oordeel over kleuterbouwverlenging baseert de 
Inspectie op het percentage leerlingen dat op 1 oktober in groep 3 zeven jaar of ouder is, exclusief 
de leerlingen die in groep 3 zijn blijven zitten. Als dit percentage boven de 12% ligt, worden 
14
scholen hierop aangesproken . 
 
In het vo valt het Inspectiekader uiteen in het rendement onderbouw en het rendement 
bovenbouw. Voor het onderbouwrendement kijkt de Inspectie naar de positie van leerlingen in het 
derde leerjaar ten opzichte van hun schooladvies. Hiervoor kan een school plus- en minpunten 
krijgen, afhankelijk van het aantal leerlingen dat hoger of lager is geplaatst dan is geadviseerd. 
Daarnaast kijkt de Inspectie ook naar het aantal leerlingen dat in de eerste twee leerjaren is 
15
gedoubleerd . Momenteel zijn onderwijspositie in het derde jaar en doubleren in de eerste twee 
jaren twee onderdelen van één indicator. Vanaf juni 2016 worden zij opgesplitst in twee aparte 
16.
indicatoren 
 
Voor het bovenbouwrendement berekent de Inspectie de kans dat een leerling onvertraagd 
doorstroomt vanaf leerjaar 3 tot het diploma. Het gaat daarbij om het percentage leerlingen dat in 
één schooljaar is bevorderd naar het volgende leerjaar of naar een hoger niveau (opstroom) of 
slaagt voor het examen. Zowel boven- als onderbouwrendement worden berekend op basis van 
gegevens van de afgelopen drie jaar. Voor beide indicatoren geldt dat een vestiging onvoldoende 
17 
scoort als ze in het laagst-scorende kwartiel zit . De indicator is hiermee een relatieve maatstaf. 
De besluitvorming over de omzetting naar een absolute maatstaf volgt naar verwachting in 2015. 
 
2.2.4 Overige sturingsmogelijkheden voor onderwijsverbetering 
 Bestuursafspraken en aanvullend beleid geeft de rijksoverheid aanvullende mogelijkheden te 
sturen op de onderwijskwaliteit 
 In de bestuursakkoorden is afgesproken dat scholen het percentage zittenblijvers in PO en VO 
in 2020 met een derde hebben verminderd. 
 
Binnen de vrijheid van onderwijs kan door de rijksoverheid via bekostiging, toezicht en regelgeving 
worden gestuurd op het resultaat en de kwaliteit van het onderwijs, maar niet op het 
onderwijsproces zelf. Aanvullend kan via instrumenten als bestuurlijke afspraken, inhoudelijke 
  
ondersteuning en subsidies indirect invloed worden uitgeoefend op de onderwijskwaliteit.
 
Bestuursakkoorden PO en VO 
In 2014 zijn in het PO en VO bestuursafspraken gemaakt over de kwaliteit en de 
toekomstbestendigheid van het onderwijs. Specifiek voor het onderdeel zittenblijven is in het 
Bestuursakkoord PO als doelstelling geformuleerd dat het percentage zittenblijvers in de 
basisschoolperiode in 2020 is teruggebracht van 3% naar 2% per jaar, met name door het 
verlagen van het aantal zittenblijvers in de onderbouw. OCW en de PO-Raad laten een besliswijzer 
voor zittenblijven ontwikkelen, met goede voorbeelden over alternatieve vormen van 
ondersteuning bij een leerachterstand, zoals schakelklassen en zomerscholen. 
 
18
In het Sectorakkoord VO is afgesproken om het percentage zittenblijvers van 5,8% te reduceren 
19
tot 3.8% in 2020. De uitkomsten zijn inzichtelijk via Vensters VO . De pilots voor zomerscholen 
vinden in de zomers van 2015 en 2016 plaats. 
                                                           
14
 Inspectie van het Onderwijs, Analyse en waardering van opbrengsten: Primair onderwijs (2014) 
15
 Inspectie van het Onderwijs, Meerjaren opbrengsten VO 2014: Toelichting (2014) 
16
 Nieuw model leerresultaten voortgezet onderwijs. Kamerstukken II, 2014-2015, 31289 nr. 246 
17
 Inspectie van het Onderwijs, Meerjaren opbrengsten VO 2014: Toelichting (2014); Inspectie van het 
Onderwijs, Opbrengstenkaart 2014: Technische toelichting (2014) 
18
 DUO Leerlingtelling 2013 
19
 www.venstersvo.nl 
17
