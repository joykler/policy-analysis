Versie 0.16 ter inzagelegging | Generieke Selectielijst MIVD | maart 2015 
2 Contextuele informatie 
2.1 Taken en organisatie van de MIVD 
 
 
Inleiding 
 
Een hoofdtaak van de MIVD en taakvoorgangers was en is het 
inwinnen van inlichtingen met als doel: 
- het verzamelen van gegevens omtrent het potentieel en de 
strijdkrachten van andere mogendheden, benodigd voor een 
juiste opbouw en een doeltreffend gebruik van de krijgsmacht; 
-  het verzamelen van gegevens, benodigd voor de mobilisatie 
en concentratie van de strijdkrachten. 
Deze inlichtingen zijn bestemd voor afnemers en relaties, die uit 
de inlichtingen - hetzij ‘positive intelligence’ in de vorm van 
rapportages, hetzij ‘raw intelligence’ - de relevante informatie 
hebben geput om eigen doelen te bereiken. De belangrijkste 
afnemers zijn uiteraard de krijgsmachtsonderdelen van het 
Koninkrijk zelf. De minister van Defensie heeft bovendien de 
zorg om gegevens, die voor andere ministers van belang kunnen 
zijn, zo spoedig mogelijk te hunner kennis te brengen. Dit is 
onder meer vastgelegd in het Koninklijk Besluit met betrekking 
tot de inlichtingen- en veiligheidsdiensten uit 1972 en de Wet op 
de Inlichtingen- en veiligheidsdiensten uit 1987/2002. Hierdoor 
kunnen bijvoorbeeld het ministerie van Buitenlandse Zaken, het 
ministerie, belast met Koninkrijksaangelegenheden en het 
ministerie van Economische Zaken bij de bepaling van hun 
beleid gebruik maken van inlichtingen verstrekt door de militaire 
inlichtingendiensten. Het voornaamste product van de dienst is 
dus altijd informatie geweest, die in de vorm van rapportages of 
andere informatiedragers (bijvoorbeeld foto’s) aan afnemers en 
relaties zijn geleverd.  
 
Een tweede hoofdtaak van de militaire inlichtingendiensten ligt 
op het terrein van de veiligheid, enerzijds het nemen van 
maatregelen ter voorkoming van activiteiten die tot doel hebben 
de veiligheid of paraatheid van de krijgsmacht te schaden en 
maatregelen ter beveiliging van geheime gegevens over de 
krijgsmacht en anderzijds het verrichten van veiligheids-
onderzoeken als bedoeld in de Wet veiligheidsonderzoeken. 
 
De militaire inlichtingendiensten verkrijgen hun inlichtingen 
langs verschillende wegen: 
a.  uit open bronnen; 
b. uit ambtelijke bronnen; 
c.  door zelf inlichtingen in te winnen (inlichtingen afkomstig 
van menselijke bronnen, technische inlichtingen, 
verbindingsinlichtingen); 
d.  via zusterdiensten. 
 
 
Pagina 9 van 167
