Versie 0.16 ter inzagelegging | Generieke Selectielijst MIVD | maart 2015 
interceptie Commissie (CIC), de (al bestaande) Radio 
Intelligence Commissie (RIC), de Crypto-apparatuur Commissie 
(CAC) en de Berichten Beveiligingscommissie (BBC). Bij 
ministeriële beschikking van 12 april 1957 werden deze 
commissies ook inderdaad ingesteld, alle onder voorzitterschap 
van de voorzitter van de Nationale Telecommunicatieraad. Vice-
voorzitter van de commissies werd de in 1956 benoemde 
Coördinator van de Inlichtingen- en Veiligheidsdiensten, die in 
de praktijk als de werkelijke voorzitter optrad. De 
werkzaamheden van CAC en BBC werden overigens na enkele 
jaren per 13 juli 1960 overgenomen door de toen door de 
ministers van Buitenlandse Zaken en Defensie ingestelde 
Nationale Verbindingsbeveiligings Raad.  
Voor de positive intelligence-kant van de Radio Intelligence 
Organisatie waren vooral van belang de al genoemde Radio 
Intelligence Commissie en de Crypto-analyse en Interceptie 
Commissie (CIC). De laatstgenoemde fungeerde als 
sturingsorgaan voor met name MARID VI, inmiddels Wiskundig 
Centrum van de Koninklijke Marine gedoopt. In dit orgaan 
hadden de afnemers van het WKC-’product’ zitting, dus de 
hoofden van de militaire inlichtingendiensten, het hoofd van de 
BID en een vertegenwoordiger van Buitenlandse Zaken - maar 
niet de PTT en niet de BVD.  
Om niet geheel duidelijke redenen is de CIC nooit goed van de 
grond gekomen. Op de eerste vergadering van de Radio 
Intelligence Commissie op 12 juli 1957 werd besloten deze 
commissie te splitsen. De eigenlijke RIC zou bestaan uit de 
hoofden van de inlichtingendiensten; de al langer bestaande 
commissie die tot dan toe Radio Inlichtingen Commissie had 
geheten werd nu als RIC-werkgroep aangeduid. In de praktijk 
werden deze commissies grote respectievelijk kleine RIC 
genoemd. De ‘grote RIC’ zou zich uitsluitend bemoeien met 
beleidsbeslissingen, met name wanneer daaraan financiële 
consequenties waren verbonden. Na verloop van tijd nam de 
‘grote RIC’ feitelijk de werkzaamheden over van de Crypto-
analyse en Interceptie Commissie. Het oorspronkelijk bedoelde 
karakter van ‘afnemersberaad’ ging daarmee grotendeels 
verloren.  
De ‘kleine’ RIC gaf leiding aan het Radio Inlichtingen Bureau, 
dat feitelijk alle interceptie- en peilwerkzaamheden van de Radio 
Intelligence Organisatie coördineerde, met uitzondering van de 
(strategische) interceptiewerkzaamheden van het Wiskundig 
Centrum (WKC). Onder leiding van de ‘kleine RIC’ werden 
militair-tactische inlichtingen verkregen zowel ten behoeve van 
de luchtmacht (gegevens met betrekking tot de Sovjet 
luchtstrijdkrachten in de DDR en Polen) als van de landmacht 
(gegevens met betrekking tot de landstrijdkrachten van het Pact 
van Warschau, met name - alweer - in de DDR). Dat land- en 
luchtmacht, evenals de marine die naast het WKC ook een eigen 
tactische interceptiecapaciteit had, hun tactische inlichtingen 
 
 
Pagina 53 van 167
