Versie 0.16 ter inzagelegging | Generieke Selectielijst MIVD | maart 2015 
onder hoofd G2, die in het kader van de voorbereiding op een 
oorlogssituatie contacten onderhield met speciaal voor de 
censuurtaak aangewezen ambtenaren van de PTT. Daarnaast - 
het zij voor de volledigheid vermeld - ressorteerde onder de G2 
nog een afzonderlijk bureau voor de luchtfotocensuur. 
 
verbindingsinlichtingen 
Het Staatsbedrijf der PTT was in de Koude Oorlogsperiode niet 
alleen betrokken bij de voorbereiding van de censuur in 
oorlogstijd, tientallen jaren lang speelde het ook een belangrijke 
rol op het gebied van de verbindingsinlichtingen. Na de Tweede 
Wereldoorlog was de PTT één van de vijf instanties op dat 
terrein - maar wel een belangrijke. De andere waren de 
verbindingsinlichtingen-eenheden van marine-, land- en 
luchtmacht, alsmede het Bureau Nationale Veiligheid en zijn 
rechtsopvolgers Centrale, respectievelijk Binnenlandse 
Veiligheidsdienst. De ethercontrole van de PTT stond in het 
teken van de opsporing van etherpiraten, het BNV 
respectievelijk CVD en BVD was het te doen om het opsporen 
van eventuele geheime communistische zenders. Daar deze 
laatstgenoemde taken dicht bij elkaar lagen en elkaar soms 
overlapten maakten BVD en PTT een ‘deal’ waarbij de 
apparatuur aan de PTT werd overgedragen onder de afspraak 
dat de PTT de ethercontrole ook ten behoeve van de BVD zou 
verrichten. De inspanningen van de land- en luchtmacht waren 
gericht op het verkrijgen van tactische inlichtingen (locaties en 
verplaatsingen van troepen en materieel) met betrekking tot de 
potentiële tegenstanders: de landen verenigd in het Pact van 
Warschau. Hetzelfde gold voor de marine, met dien verstande 
bij dit krijgsmachtdeel, in casu bij de MARID, de interceptie-
activiteiten niet alleen gericht waren op het verkrijgen van 
tactische inlichtingen, maar ook op het ‘uit de ether plukken’ 
van strategische (politieke en economische) inlichtingen. 
Laatstgenoemde taak was bij de marine terechtgekomen op 
aanbeveling van het hoofd van de Buitenlandse 
Inlichtingendienst C.L.W. Fock. Al eind 1946 was van de zijde 
van Buitenlandse Zaken gepleit voor het oprichten van een 
Nederlandse “ontsluieringsdienst”, een dienst die in staat zou 
zijn het radiografisch berichtenverkeer van vreemde 
mogendheden te intercepteren en indien noodzakelijk te 
decrypteren (“ontsluieren”) en te decoderen. Fock nam deze 
suggestie over en zond in januari 1947 aan minister-president 
Beel een nota waarin hij een ontwerp voor de organisatie van 
een dergelijke dienst aanbood en waarin hij aanbeval het 
“technisch ontsluieringsapparaat” geheel bij de marine onder te 
brengen. Focks ontwerp werd behalve door Beel goedgekeurd 
door de ministers van Buitenlandse Zaken, van Oorlog en van 
Marine en door de directeur-generaal van de PTT. De dienst 
werd als onderdeel van de Marine Inlichtingendienst - MARID VI 
-  gevestigd op het marine-etablissement in Amsterdam.  
 
 
Pagina 51 van 167
