IBO Effectieve leerroutes in het funderend onderwijs 
 
niveaus hebben harde eindnormen. Deze harde examennormen werken zittenblijven in de hand. 
Om een diploma te halen moet een leerling alle vakken op één niveau voltooien. Als een leerling 
slechts op één of twee vakken onderpresteert, moet een leerling een vol jaar overdoen. Toch is dit 
vaak aantrekkelijker dan het alternatief van afstromen, om zo op hetzelfde niveau te kunnen 
blijven. 
 
Stelselwijzigingen op dit punt kunnen leiden tot een reductie van het zittenblijven in het 
voorexamenjaar. Een optie is meer flexibiliteit in examennormen. Momenteel krijgt een leerling het 
diploma op het niveau van het slechtste vak. Voor een enkel vak examen doen op een niveau lager 
betekent een lager diploma. Door het mogelijk te maken dat een leerling een zwak vak op een 
lager niveau af kan sluiten, zullen leerlingen minder hoeven afstromen of blijven zitten. Deze 
maatregel kan het zittenblijven reduceren zonder veel in te leveren in diploma-uitstroom. Een 
bijkomende overweging is dat leerlingen daardoor op ieder vak gecertificeerd worden voor het 
niveau dat ze hebben en niet op het niveau van hun zwakste vak. Leerlingen worden zo mogelijk 
meer uitgedaagd. Een gevolg kan echter ook zijn dat leerlingen minder gemotiveerd zijn om 
zwakke vakken op zo hoog mogelijk niveau te halen en snel besluiten deze vakken op een lager 
niveau te doen. 
 
Studies naar de effecten van meer flexibelere examinering zijn er helaas niet. Een risico van 
flexibele examinering en diplomering is dat het civiel effect van diploma’s kleiner wordt. Door 
leerlingen toe te staan vakken op verschillende niveaus af te ronden, wordt het niveau van het 
diploma en de waarde er van immers minder inzichtelijk en mogelijk lager. De doorstroom naar het 
vervolgonderwijs zal bijvoorbeeld goed geregeld moeten worden om het civiel effect van diploma’s 
te garanderen. 
 
3.3.2 Toezicht 
De Inspectie beoordeelt VO-scholen niet alleen op onder- en bovenbouwrendement, maar ook op 
de Centraal Eindexamenscores. Hierdoor is zittenblijven in het voorexamenjaar voor scholen 
gunstiger dan zakken voor het eindexamen. Het openbaar maken van de slagingspercentages heeft 
103
hetzelfde effect. Leerlingen die in het vooreindexamenjaar blijven zitten, halen zeker hun 
eindexamen niet nominaal, bij overgaan was het misschien wel gelukt. Een mogelijk effect van de 
beoordeling is dus dat er leerlingen blijven zitten die nominaal hadden kunnen uitstromen. 
Door in het inspectiekader meer nadruk te leggen op zittenblijven in het voorexamenjaar, worden 
scholen meer gestimuleerd om leerling toch te laten proberen het examen in een keer te halen. 
 
3.3.3 Stapelen 
Het stapelen na het behalen van het eerste VO-diploma leidt in veel gevallen tot het behalen van 
een hoger VO-diploma. Ook stapelaars die het einddiploma niet halen, komen later vaak hoger in 
het vervolgonderwijs terecht dan leerlingen die niet stapelen. Een stapelaar doet weliswaar een 
jaar ‘te lang’ over het uiteindelijk behaalde VO-diploma, maar dit levert in de meeste gevallen wel 
wat op. Om die reden beoordeelt de Inspectie stapelen als succesvolle doorstroom. 
 
Omdat stapelen geassocieerd is met meer succes in het vervolgonderwijs is het onverstandig het 
stapelen van diploma’s zonder meer terug te dringen. Een deel van de leerlingen zijn ‘laatbloeiers’ 
die met stapelen een hoger eindniveau bereiken. De noodzaak  van stapelen kan worden 
teruggedrongen door één van de onderliggende oorzaken aan te pakken, namelijk te lage initiële 
plaatsing.  
 
                                                           
103
 Dat wil niet zeggen dat dit de enige reden is dat het aantal zittenblijvers zo hoog is in het voorexamenjaar. 
De lestijd in dat jaar is hoger dan in het examenjaar, waardoor de leerling meer tijd heeft om zijn of haar 
‘tekorten’ bij te werken. 
41
