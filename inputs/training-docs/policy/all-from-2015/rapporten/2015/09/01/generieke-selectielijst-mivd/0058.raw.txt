Versie 0.16 ter inzagelegging | Generieke  Selectielijst MIVD | maart 2015  
 
met een conclusie; 
-  Het supplementary intelligence report (SUPINTREP), een 
meer uitgebreide samenvatting met betrekking tot een of meer 
specifieke onderwerpen op inlichtingengebied, waarbij alle 
gegevens bij elkaar waren gezet die over een langere periode 
waren verzameld.  
Overigens produceerde MARID I  niet uitsluitend rapportages 
over de Warschau Pact-vloten. Zo was er in november 1965 een 
inlichtingenrapport over Suriname en aanpalende landen in 
verband met een bezoek van H.M. ‘Snellius’ aan Suriname en 
werd er in april 1966 gerapporteerd over een bezoek van 
Amerikaanse schepen aan Aruba.  
Evenals de marine hanteerde de luchtmacht een in NAVO-
verband gestandaardiseerd rapporteringssysteem. Wat de 
MARID intsum noemde heette bij de LUID isam, inlichtingen 
samenvatting. In de jaren zeventig was een isam ingedeeld in 
een aantal hoofdstukken, soms drie, soms vijf, die allen op de 
een of andere manier te maken hadden met de landen van het 
Warschau Pact en/of het communisme. Het eerste hoofdstuk 
had altijd betrekking op current intelligence, actuele gegevens 
over de luchtstrijdkrachten van het Warschau Pact, zoals 
algemene vliegactiviteit, training en ECM (electronic counter 
measures)-vluchten. Ook de grondstrijdkrachten van de 
potentiële tegenstander werden niet vergeten. In de jaren 
zeventig werd bovendien in dit hoofdstuk aandacht geschonken 
aan de luchtstrijdkrachten van landen in het Midden-Oosten. De 
verdere hoofdstukindeling lag minder vast. Hoofdstuk II van een  
isam bevatte nu eens de laatst bekend geworden gegevens over 
de “slagorde van de WP-LSK in de centrale sector”, dan weer 
een speciaal onderwerp als “het stoorpotentieel van de WP LSK”. 
Hoofdstuk III behandelde aan het begin van de jaren zeventig 
contra-inlichtingen (daarover later); in de loop van de tijd 
kwamen hierin internationaal politieke beschouwingen aan de 
orde, met name over ontwikkelingen in het internationale 
communisme. Aan dit hoofdstuk leverde de Binnenlandse 
Veiligheidsdienst meestal een bijdrage. In de laatste maand van 
het jaar was de BVD-bijdrage vaak in de vorm van 
Sinterklaasverzen gegoten. Zo bevatte het isam van december 
1974 een vers onder de kop “Geboortebeperking in China”: 
 Het baren komt snel tot bedaren 
 Want MAO heeft een ‘lijn’ voor het paren 
 De zwangerschap mag 
 Van ‘t bevoegde gezag 
 Slechts eenmaal per vier of vijf jaren  
 De hoofdstukken IV en V - indien aanwezig - behandelden 
enkele jaren lang subversie en sabotage, in andere jaren 
speciale onderwerpen als “detailgegevens MIG 25 Foxbat”. 
 
Behalve deze maandelijkse isams produceerde L2 studies die 
dieper op een bepaald onderwerp ingingen. In april 1973 
 
 
Pagina 58 van 167
