Versie 0.16 ter inzagelegging | Generieke Selectielijst MIVD | maart 2015 
over ‘hun’ inlichtingenorganisatie. Implementatie van de 
aanbevelingen in het eind maart 1995 verschenen eindrapport 
van de projectgroep Militaire Inlichtingen en Veiligheid (het 
‘rapport-Van Idsinga’) leidde er desondanks toe dat de hoofden 
van de Afdelingen MID bij de krijgsmachtdelen onder de bevelen 
van het hoofd MID werden gesteld, en niet langer onder de 
respectieve bevelhebbers. Daarbij verloren zij hun positie van 
plaatsvervangend hoofd MID. De verhouding tussen de centrale 
MID-organisatie en de decentrale Afdelingen MID (AMID’s) bleef 
niettemin moeizaam, onder meer blijkend uit het feit dat 
coördinatie-structuren als Coördinerend Overleg Ressort 
Inlichtingen (CORI) en Ressort Overleg Contra-Inlichtingen en 
Veiligheid (ROCIV) noodzakelijk werden geacht. De fysieke 
locatie van de Afdelingen MID bij de staven van de respectieve 
krijgsmachtdelen droeg evenmin bij tot een eenduidige denk- en 
werkwijze binnen de MID. 
In 1998 verrichtte de Directie Organisatie en Informatie (DOI) 
van het ministerie van Defensie een onderzoek naar de effecten 
van de implementatie van de aanbevelingen van ‘Van Idsinga’ 
en naar het functioneren van de MID in brede zin. Het op dit 
onderzoek gebaseerde rapport Nieuw Evenwicht dat op 4 
november 1998 verscheen, bepleit een aantal maatregelen die 
er op termijn toe moeten leiden dat de MID binnen de 
defensieorganisatie een Resultaatverantwoordelijke Eenheid 
(RVE) zal zijn op de gebieden Inlichtingen en Veiligheid, 
waarvoor uitsluitend het hoofd van de MID verantwoordelijkheid 
zal dragen. Implementatie van de aanbevelingen in dit rapport 
zal er onder meer toe leiden, dat de Afdelingen MID bij de 
krijgsmachtdelen verdwijnen en worden geïncorporeerd in de 
Afdelingen Inlichtingen respectievelijk Contra-Inlichtingen en 
Veiligheid. Volledige uitvoering van de aanbevelingen in het 
DOI-rapport moet leiden tot hetgeen vanaf 1987 de bedoeling - 
althans van de wetgever - is geweest: één werkelijk 
geïntegreerde Militaire Inlichtingendienst die op basis van helder 
geformuleerde behoeften de afnemers op maat gesneden 
producten levert op de gebieden Inlichtingen en Veiligheid. 
Het DOI-rapport werd op 19 november 1998 door de minister 
van Defensie goedgekeurd. 1999 zal het jaar van de 
reorganisatie worden; het streven is erop gericht dat in 2000 de 
MID op de beoogde manier gaat functioneren. 
 
 
COÖRDINATIE  
Over de coördinatie op nationaal niveau van de Nederlandse 
intelligence community (de Buitenlandse 
Inlichtingendienst/Inlichtingendienst Buitenland, de 
Binnenlandse Veiligheidsdienst en de militaire diensten) is al het 
nodige geschreven. Hier kan daarom volstaan worden met erop 
te wijzen dat thans (ultimo 1998) de volgende instanties op dit 
terrein een taak hebben: 
 
 
Pagina 89 van 167
