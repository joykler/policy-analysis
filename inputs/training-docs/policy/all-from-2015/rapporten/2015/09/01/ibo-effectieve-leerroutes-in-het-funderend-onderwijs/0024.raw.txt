IBO Effectieve leerroutes in het funderend onderwijs 
 
Achtergronden 
Leerlingen met een onderwijsachterstand blijven vaker zitten. Leerlingen die tussen groep 2 en 
groep 5 zijn blijven zitten, scoren voorafgaand aan het zittenblijven beduidend lager op taal en 
36
rekenen dan hun klasgenootjes die niet doubleerden. Ook op niet-cognitieve vaardigheden 
scoorden deze leerlingen lager, voornamelijk op het vlak van werkhouding en onafhankelijkheid. 
 
Naast een lager intelligentieniveau en een zwakkere sociaal-economische thuissituatie werken 
enkele andere leerlingkenmerken zittenblijven in de hand. Zittenblijven komt iets vaker voor bij 
37
jongens dan bij meisjes. Leerlingen die zijn geboren in de zomermaanden hebben een grotere 
38
kans op vertraging dan leerlingen die in de herfst zijn geboren en onversneld zijn doorgegaan. 
39
Soms geeft lichaamslengte onbewust de doorslag. Ook gedragsproblemen en sociaal-emotionele 
40
ontwikkeling spelen een rol bij doubleren, evenals etniciteit of nationaliteit. In Nederland komt 
zittenblijven bijvoorbeeld vaker voor onder allochtone leerlingen, dan onder autochtone 
41
leerlingen. 
 
Het is nooit aangetoond dat zittenblijven zonder meer helpt om achterstand in te halen. Recente 
studies en meta-analyses laten zien dat eenvoudigweg doubleren zonder aanvullende maatregelen 
geen langdurige positieve gevolgen heeft voor de leerprestaties of het sociaal-emotionele welzijn 
van leerlingen. Bijlage 6 gaat verder in op de effecten uit verschillende studies.  
 
Sinds 2011 is het aantal zittenblijvers in het primair onderwijs afgenomen van 18% vertraagden 
naar 16 procent in 2013. Ook in het voorgezet onderwijs is een daling zichtbaar. Maar de variatie 
tussen scholen is groot, ook gecorrigeerd voor de achtergrond van leerlingen. Sommige scholen 
hebben geen of nauwelijks zittenblijvers terwijl op 17% van de scholen een kwart of zelfs meer van 
42
de leerlingen vertraging oploopt.  
 
Figuur 2.3 geeft een overzicht van de verdeling van scholen, ingedeeld in kwartielen. Hierbij bevat 
kwartiel 1 de 25% scholen met het minste aantal zittenblijvers en kwartiel 4 de 25% scholen met 
het hoogste aantal zittenblijvers. 
 
  
                                                           
36
 Driessen, Blijven zittenblijven? (2014) 
37
 Driessen, Blijven zittenblijven? (2014) 
38
 Luyten, Leerachterstanden (2013) 
39
 Huang, Further understanding factors associated with grade retention (2014) 
40
 Huang, Further understanding factors associated with grade retention (2014); Goos et.al., How Can Cross-
Country Differences in Grade Retention Be Explained? (2013); Bonvin, Bless en Schuepbach, Grade retention: 
decision-making and effects on learning as well as social and emotional development (2008); Bless, Schüpbach 
en Bonvin, Klassenwiederholung: Determinanten, Wirkungen und Konsequenzen (2004); Jimerson, ‘Meta-
analysis of Grade Retention Research: Implications (2001) 
41
 CPB, Zittenblijven in het primair en voortgezet onderwijs (2015); Driessen et.al., Blijven zittenblijven? 
(2014) 
42
 Inspectie van het Onderwijs, Onderwijsverslag 2013/2014 (2015)  
24
