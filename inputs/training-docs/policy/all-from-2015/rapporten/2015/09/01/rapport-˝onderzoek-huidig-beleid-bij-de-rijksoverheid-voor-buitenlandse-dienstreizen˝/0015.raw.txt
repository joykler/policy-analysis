4.4.3 Overstappen in vliegreizen: beleid veelal rechtstreekse vluchten 
Het beleid van de ministeries voor het rechtstreeks vliegen naar een bestemming 
of een vlucht met overstappen is veelal gebaseerd op de afweging tussen kosten 
effectiviteit (kiezen voor de voordeligste optie) en reizigersongemak (de 
wachttijd door overstappen). Onderstaand geven wij een korte samenvatting.  
 
Ministerie Criteria voor vluchten met overstap 
BZK Geen formeel beleid. Gebruikelijk is de goedkoopste aanbieder. Veelal rechtstreekse 
vluchten naar het Caribisch gebied door de 3 dagen bepaling. 
BZ Geen formeel beleid. Gebruikelijk is de goedkoopste aanbieder. 
DEF Geen formeel beleid. Gebruikelijk is zoveel mogelijk rechtstreekse vluchten, tenzij een 
vlucht met tussenstop veel goedkoper is.  
EZ In beginsel rechtstreekse vlucht. Als prijsverschil tussen de rechtstreekse vlucht en de 
vlucht met overstap meer dan € 350 is en de totale tijdsduur van de vlucht met 
overstap minder dan 4 uur t.o.v. de rechtstreekse vlucht zal een vlucht met overstap 
worden geboekt. 
FIN Geen formeel beleid. Gebruikelijk is om per casus te bekijken of lagere ticketkosten 
opwegen tegen andere kosten (vergoedingen, langere reistijd, enz.). Niet de meest 
economische vlucht, maar de meest economische reis is van belang. De duur van de 
reis binnen Europa is geen reden om af te wijken van het beleid. 
I&M Geen formeel beleid. Gebruikelijk is een rechtstreekse vlucht. Als het prijsverschil 
tussen de rechtstreekse vlucht en de vlucht met overstap aanzienlijk is dan een vlucht 
met overstap. De grens aanzienlijk is niet nader gedefinieerd en ook in de praktijk niet 
nader ingevuld. 
OCW In beginsel rechtstreekse vlucht. Als prijsverschil tussen de rechtstreekse vlucht en de 
vlucht met overstap van > € 500 en de totale tijdsduur van de vlucht met overstap < 
2 uur (binnen Europa) en < 3 (buiten Europa) t.o.v. de rechtstreekse vlucht zal een 
vlucht met overstap worden geboekt. 
SZW Bij het zoeken naar de goedkoopste mogelijkheid is voor korte reizen een extra reistijd 
(overstap, wachttijd, eerdere aankomst) van 2 uur acceptabel. Bij lange reizen (> 10 
uur vliegen) is dit (als vuistregel) gesteld op maximaal 5 uur. 
V&J In beginsel meest economische vlucht. Als de totale tijdsduur van de vlucht met 
overstap < 2 uur (binnen Europa) en < 4 (buiten Europa) t.o.v. de rechtstreekse 
vlucht zal een vlucht met overstap worden geboekt. 
VWS Geen formeel beleid. Gebruikelijk is de goedkoopste of meest voordelige optie te 
kiezen. Uiteraard wel met enig realisme over het aantal en de duur van de 
tussenstops. 
 
Alle ministeries geven aan dat in beginsel een rechtstreekse vlucht de eerste 
optie is, tenzij een vlucht met een tussenstop veel goedkoper is. De term “veel” 
is meestal niet nader gedefinieerd. In de praktijk wordt op basis van ratio 
besloten voor een rechtstreekse dan wel een vlucht met een overstap. 
Vier ministeries hebben de criteria voor vluchten met overstappen wel nader 
geconcretiseerd (EZ, OCW, SZW en V&J).  
 
4.4.4 Keuze luchtvaartmaatschappij niet geëxpliciteerd 
Nagenoeg alle ministeries hebben in hun reisbeleid geen specifieke criteria 
opgenomen over de keuzes voor een luchtvaartmaatschappij. Alle 
geïnterviewden noemen als algemeen criterium de voordeligste optie. Het 
ministerie van SZW heeft het vliegen met een prijsvechter als een expliciete 
mogelijkheid opgenomen. De helft van de geïnterviewden (BZK, DEF, EZ, I&M en 
V&J) geeft aan dat veel geboekt wordt bij de KLM.  
 
  
15  |
