IBO Effectieve leerroutes in het funderend onderwijs 
 
ernstige gevolgen hebben voor het uiteindelijke opleidingsniveau en de kwaliteit van het 
92 
onderwijs. In het PO zijn deze risico’s kleiner. De mate waarin deze onbedoelde neveneffecten 
optreden, hangt mede af van de mate waarin de beslissing over de leerroute en beslissingen over 
bekostiging door dezelfde onderwijsprofessionals wordt genomen (of in overleg met elkaar). 
Bekostiging richt zich eerder op onderwijsbestuurders, terwijl beslissingen over de leerroute vaker 
bij de afzonderlijke (vak)docent is belegd.  
 
Omgekeerd levert versnellen van een leerling geen financieel voordeel op. Het ontbreken van een 
positieve prikkel voor scholen bij het laten versnellen van een leerling kan worden ondervangen 
door scholen ook (deels) te bekostigen voor deze leerlingen op basis van de nominale leerduur. 
 
Opgemerkt moet worden dat wijziging van de bekostigingssystematiek op dit punt in spanning 
staat met het voornemen de bekostiging van schoolbesturen te vereenvoudigen en nog beoordeeld 
moet worden op de uitvoerbaarheid. 
 
3.1.5 Motivatie 
Motivatie is in het Nederlandse voortgezet onderwijs een aandachtspunt. Leerlingen op de 
middelbare school zijn in vergelijking met andere landen slecht gemotiveerd.  Gebrek aan 
93 
motivatie kan leiden tot zittenblijven, afstroom of voortijdig schoolverlaten. Ook is het denkbaar 
dat een gebrek aan motivatie leidt tot plaatsing op een lager niveau. Het motivatieprobleem is 
groter op het vmbo dan op de havo of het vwo. 
 
Volgens leerlingen draagt het geven van feedback bij aan de motivatie tot leren. In een kwart van 
de lessen krijgen ze nauwelijks feedback. Veertig procent van de leraren in de onderbouw van het 
94 
VO geeft aan dat ze niet goed instaat zijn om ongeïnteresseerde leerlingen te motiveren. Er zijn 
goede voorbeelden van scholen waar leerlingen gemotiveerder zijn. Uitwisselen van best practices 
kan scholen helpen de motivatie van leerlingen te vergroten.  
 
3.1.6 Toezicht 
Wijziging van het Inspectiekader en een andere rol van de Inspectie kan het gedrag van scholen 
beïnvloeden. Het versterken van de negatieve invloed van zittenblijven of afstroom op het 
inspectieoordeel kan een prikkel voor scholen geven om alternatief beleid te ontwikkelen.  
 
Er valt ook te denken aan een meer ondersteunende of aanmoedigende rol van de Inspectie. Zo 
kan het toezichtkader preventie en ondersteuning of het hebben van brede brugklassen belonen. 
Ook kan de Inspectie preventie stimuleren door meer met scholen in dialoog te treden over 
zittenblijven. 
 
Een strenger oordeel op leerroutevertraging vereist  voor het primair onderwijs waarschijnlijk dat 
een wijziging van de WPO nodig is. Daarin kan worden opgenomen dat leerroutevertraging indruist 
tegen het principe van de continue ontwikkeling van de leerling. Dit geeft de Inspectie de juiste 
wettelijke basis om te inspecteren op vertraging. Verder Door de drempelwaarden in het PO voor 
geaccepteerde percentages zittenblijvers en kleuterbouwverlengers te verlagen, neemt de prikkel 
voor PO-scholen toe om actie te ondernemen. Deze liggen nu op respectievelijk 3% en 12%. 
Daarboven wordt een school gevraagd om een toelichting en kan de Inspectie strenger oordelen. In 
het VO kan in de huidige situatie de grens voor een onvoldoende-score worden opgerekt als relatief 
veel scholen slechter presteren. Nu krijgt namelijk het laagst-scorende kwartiel een onvoldoende. 
Een alternatief is om niet een relatieve maat voor onvoldoende rendement te hanteren, maar een 
                                                           
92
 CPB Zittenblijven in het primair en voortgezet onderwijs (2015) 
93
 Inspectie van het Onderwijs, Onderwijsverslag 2013/2014 (2015) 
94
 Inspectie van het Onderwijs, Onderwijsverslag 2013/2014 (2015)
