Versie 0.16 ter inzagelegging | Generieke  Selectielijst MIVD | maart 2015  
 
AIV’s van de Bevelhebbers). Wel zou de opzet van de nieuwe 
MID een andere indeling van die mensen en middelen met zich 
mee brengen, en in elk geval een nieuwe functie, die van Hoofd 
van de MID.  
 
Ten aanzien van het toekomstig hoofd van de nieuwe dienst 
bepaalde het Besluit dat deze een actief dienend militair diende 
te zijn die zou worden aangesteld in de rang van commandeur 
dan wel brigade-generaal of commodore - een rang hoger dan 
de hoofden van MARID, LAMID en LUID die in de nieuwe 
structuur zouden optreden als plaatsvervangers van het Hoofd 
MID. Gezien de voor het eerste hoofd in het verschiet liggende 
taken, met name de voortzetting van de integratie, zou de duur 
van diens plaatsing tenminste de periode van vijf jaar beslaan. 
Hiërarchisch zou hij rechtstreeks verantwoording schuldig zijn 
aan de minister van Defensie, organisatorisch kwam hij te 
ressorteren onder de Chef Defensiestaf. In zijn bij het Besluit 
gevoegde functiebeschrijving werd hem opgedragen “het 
ondersteunen van het nationale defensiebeleid op het gebied 
van inlichtingen en veiligheid, door te voorzien in de defensie-
inlichtingenbehoefte en door het verschaffen van het algemeen 
beleidskader voor de taakuitvoering” - met andere woorden: 
met de krijgsmachtdelen moest hij zich maar niet teveel 
bemoeien. 
 
Wanneer men de betekenis van het Besluit en van de daarbij 
behorende functiebeschrijving van HMID probeert te wegen, 
dringt de conclusie zich op dat formeel de nieuwe MID tegemoet 
kwam aan de uitdrukkelijke wens van het parlement: er bestond 
nu een Militaire Inlichtingendienst onder eenhoofdige leiding en 
met gedecentraliseerde afdelingen bij de krijgsmachtdelen. In 
de realiteit echter - en die realiteit laat zich tussen de regels en 
achter de formuleringen van het Besluit lezen - bleven de 
oorspronkelijke drie militaire inlichtingendiensten onder een 
andere benaming vooralsnog praktisch ongewijzigd 
functioneren, met name op het terrein van de inlichtingen. Het 
“centraal niveau” van de MID vormde daarbij als het ware een 
overkoepeling van de afdelingen bij de krijgsmachtdelen, met in 
eerste aanleg weinig feitelijke invloed op het functioneren van 
die afdelingen, en met eigen taken slechts voor zover de 
afdelingen daaraan niet toekwamen of die zonder grote 
problemen konden missen. Ook al omdat het hoofd MID 
organisatorisch ressorteerde onder de Chef Defensiestaf kon het 
er op lijken dat de centrale organisatie van de MID (MIDCO) niet 
veel meer was dan een opgetuigde versie van de Afdeling 
Inlichtingen en Veiligheid van de defensiestaf. In de beleving 
van velen was er dan ook niet zozeer sprake van een 
geïntegreerde dienst als wel van vier afzonderlijke diensten die 
voorlopig weinig met elkaar te maken hadden. Kortom, op 1 
januari 1987 stond de MID nog maar aan het begin van de lange 
 
 
Pagina 74 van 167
