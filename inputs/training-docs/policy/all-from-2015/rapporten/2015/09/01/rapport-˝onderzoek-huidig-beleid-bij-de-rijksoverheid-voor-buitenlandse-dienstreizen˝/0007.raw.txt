3 Doel en aanpak opdracht 
3.1 Doelstelling en onderzoekvragen 
De opdracht is uitgevoerd in opdracht van het lid van het OGO 3W voor BZ  
directeur van de Directie Bedrijfsvoering (DBV) van het ministerie 
van Buitenlandse Zaken (BZ). Basis voor de opdracht is de Terms of Reference 
(ToR) voor ADR die in opdracht van de reeds genoemde directeur DBV van BZ en de 
voorzitter van het OGO 3W,  (Directeur Bedrijfsvoering EZ) is opgesteld. 
 
Het doel van dit onderzoek is: 
Het in kaart brengen van het huidige beleid rond de buitenlandse reizen bij de 
verschillende ministeries om met deze informatie de richting en de kans op succes 
van harmonisatie van het internationale reisbeleid beter te kunnen bepalen. 
 
Hiertoe hebben wij een inventariserend onderzoek uitgevoerd.  
Reisbeleid kan vervat zijn in een veelheid van bronnen: regelingen, aangevuld met 
een schakering van departementale nota’s en werkinstructies, gebruiken en 
interpretaties. Het onderzoek geeft antwoord op de onderstaande vragen: 
1. Wat houdt het reisbeleid van de ministeries in? 
2. Heeft het reisbeleid instemming van de bonden? 
3. Waar zijn er inhoudelijke verschillen in dit reisbeleid tussen de ministeries?  
En op welk niveau van het beleid manifesteren zich deze afwijkingen (in regels, 
nota’s, interpretaties, gebruiken)? 
4. Wat is de uitleg voor de verschillen in reisbeleid tussen de ministeries?  
Wat zijn bijvoorbeeld de achtergronden van de afwijkingen tussen de ministeries 
in het reisbeleid? 
5. Is er al enig zicht op ruimte en draagvlak voor harmonisatie van het 
internationaal reisbeleid bij de ministeries? 
 
3.2 Scope van het onderzoek 
In ons onderzoek hebben wij in overleg met de opdrachtgever de hieronder 
genoemde onderdelen van het bestaande internationale reisbeleid van de 
ministeries betrokken: 
1. Vliegreizen (reisklasse, stop over, criterium vliegoptie); 
2. Privéverlenging van reizen; 
3. Flexibele tickets; 
4. Vroeg boeken; 
5. Gerechtigdheid op vergoeding vervoerder bij vertragingen; 
6. Reisverzekering bagageclaim; 
7. Loyaliteitsprogramma’s; 
8. Treinreizen; 
9. Hotelovernachtingen in het buitenland. 
 
Een opsomming van de hiermee verband houdende aspecten is opgenomen in 
bijlage 1 van dit rapport.  
  
7  |
