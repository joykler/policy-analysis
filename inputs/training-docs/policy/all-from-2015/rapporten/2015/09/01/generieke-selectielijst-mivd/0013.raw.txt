Versie 0.16 ter inzagelegging | Generieke Selectielijst MIVD | maart 2015 
uit het Bureau Nationale Veiligheid voortgekomen Centrale 
Veiligheidsdienst (CVD) en de Buitenlandse Inlichtingendienst 
(BID); voor de vormgeving van de militaire inlichtingen- en 
veiligheidsdiensten werd aanvankelijk in aanzienlijke mate 
teruggegrepen op het vooroorlogse GS III-model 
Het Bureau Nationale Veiligheid (BNV) ressorteerde onder het 
Militair Gezag, was dus gemilitariseerd en had een tijdelijke 
taak: het opsporen en aan Justitie overdragen van agenten en 
medewerkers van de Duitse inlichtingen- en veiligheidsdiensten 
Abwehr, Sicherheitsdienst en Gestapo. Uit geselecteerd 
personeel van het BNV vormde L. Einthoven in april 1946 de 
Centrale Veiligheidsdienst die onder de minister-president ging 
ressorteren. Deze CVD was oorspronkelijk bedoeld als een 
kleine, coördinerende dienst op het gebied van politiek 
extremisme en contraspionage. Op analoge wijze was aan de 
twee maanden eerder in het leven geroepen Buitenlandse 
Inlichtingendienst (BID) oorspronkelijk een coördinerende rol 
toegedacht op het gebied van de inlichtingenvergaring 
betreffende het buitenland. Samen met de CVD ressorteerde de 
BID onder de minister-president, een politieke en ambtelijke 
inbedding die -  anders dan voor de Tweede Wereldoorlog - 
geheel was losgemaakt uit de militaire sfeer en die gekozen was 
naar het voorbeeld dat men in Londen had gezien.  
 
De vorming van de naoorlogse militaire inlichtingen- en 
veiligheidsdiensten geschiedde langs een ander traject. Ten dele 
werden daarbij de vanouds bekende paden van GS IIIA en GS 
IIIB gevolgd, ten dele werden op basis van de Londense 
ervaringen nieuwe wegen ingeslagen. Een belangrijk verschil 
met de situatie van voor 1940 was daarbij, dat de militaire 
diensten niet langer tevens werkzaam waren ten behoeve van 
andere departementen (Buitenlandse Zaken, Binnenlandse 
Zaken), maar alleen met het eigen departement en de eigen 
militaire organisatie te maken hadden. Zowel het ministerie van 
Oorlog als dat van Marine en uiteraard de daaronder 
ressorterende landmacht en marine waren direct na de 
bevrijding praktisch volledig in beslag genomen door de 
voorbereiding en daadwerkelijke uitvoering van militair optreden 
in wat toen nog Nederlands-Indië was. In eerste instantie was 
dat optreden gericht op de bevrijding van de archipel uit de 
handen van de Japanse bezetter, na de capitulatie van Japan op 
10 augustus 1945 ging het om het bestrijden van het de kop 
opstekend onafhankelijkheidsstreven (de ‘politionele acties’). 
Hoewel de Nederlandse troepen in Nederlands-Indië over een 
eigen inlichtingendienst beschikten, de Netherlands Forces 
Intelligence Service (NEFIS) - later omgedoopt tot Centrale 
Militaire Inlichtingendienst (CMI) - gaf de preoccupatie met 
Indië toch een zekere neerslag te zien in de requirements van 
de generale staf in Den Haag. In een acht punten tellende 
opsomming, gedateerd 2 januari 1946, van desiderata op het 
 
 
Pagina 13 van 167
