Versie 0.16 ter inzagelegging | Generieke  Selectielijst MIVD | maart 2015  
 
woordvoerder van de PvdA-fractie, Tjeenk Willink, wel een 
treffende analyse gaf van het krachtenveld waarbinnen het 
wetgevingsproces zich had voltrokken. Dat proces betitelde hij 
als moeizaam en tijdrovend, niet alleen vanwege de spanning 
tussen de beginselen van de democratische rechtsstaat 
enerzijds en de werkwijze van geheime diensten anderzijds, 
maar ook omdat in dit proces de eigen belangen van de 
bestaande diensten kennelijk een rol hadden gespeeld. Het is, 
aldus Tjeenk Willink, een proces van duwen en trekken geweest 
- een constatering die hij illustreerde met de frappante 
tegenstelling tussen aan de ene kant de klemmende 
argumenten die bij de schriftelijke behandeling waren 
aangevoerd om de diensten niet samen te voegen, en aan de 
andere kant de aankondiging van de minister bij de plenaire 
behandeling dat hij die diensten nu wèl wilde samenvoegen. Alle 
eerdere argumenten waren dus niet zo dwingend geweest als 
was gesuggereerd, zo concludeerde hij.  
De Eerste Kamer nam het wetsvoorstel zonder hoofdelijke 
stemming aan; alleen PSP en CPN wilden geacht worden te 
hebben tegengestemd. De Wet op de Inlichtingen- en 
Veiligheidsdiensten zou per 1 februari 1988 in werking treden. 
 
Start van het integratieproces: POSID en Ministerieel 
Besluit 
 
De projectgroep waarover de minister van Defensie had 
gesproken bij de mondelinge beraadslagingen over de Wet op de 
Inlichtingen- en Veiligheidsdiensten was de Projectgroep 
Onderzoek Structuur Inlichtingen- en veiligheidsdiensten 
Defensie (POSID). Deze projectgroep, die oorspronkelijk tot taak 
had voorstellen te formuleren om te komen tot een betere 
samenwerking en coördinatie tussen MARID, LAMID en LUID, 
kreeg nu de opdracht “het uitwerken van de organisatie, de 
werkwijze en het beheer voor één Militaire Inlichtingen- en 
Veiligheidsdienst”. De projectgroep kreeg de uitdrukkelijke 
opdracht mee, rekening te houden met hetgeen de minister van 
Defensie in de Tweede Kamer had opgemerkt over de integratie. 
De POSID werd voorgezeten door de commandeur b.d. E. Alting 
Siberg en bestond verder uit de souschefs operatiën van de drie 
krijgsmachtdelen, het hoofd van de afdeling inlichtingen en 
veiligheid van de defensiestaf (zoals de SIDS sinds maart 1983 
was gaan heten), alsmede uit een raadadviseur en een 
beleidsambtenaar van de directie juridische zaken.  
 
Uit de summiere besluitenlijsten - de vergaderingen werden niet 
genotuleerd - is op te maken dat de bevelhebbers van de 
krijgsmachtdelen, in de POSID vertegenwoordigd door hun 
souschefs operatiën, grote moeite (er werd zelfs gesproken over 
“principiële bezwaren”) hadden met een toekomstige situatie 
waarin zij op het gebied van inlichtingen en veiligheid minder 
 
 
Pagina 70 van 167
