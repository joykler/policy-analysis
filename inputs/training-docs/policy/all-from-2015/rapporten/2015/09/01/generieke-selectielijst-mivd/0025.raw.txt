Versie 0.16 ter inzagelegging | Generieke Selectielijst MIVD | maart 2015 
getrokken uit de Tweede Wereldoorlog was, dat al in vredestijd 
maatregelen voorbereid moesten worden ‘voor het geval dat’. In 
dat geval, zo luidde de redenering, zou de regering zonodig naar 
het buitenland verplaatst moeten worden om van daar uit de 
strijd voort te zetten. Vandaar het voorbereiden en organiseren 
van een staybehind-organisatie die de regering dan van 
inlichtingen zou moeten voorzien; vandaar ook het voorbereiden 
van de ‘oorlogsinlichtingen-archieven’ door het Bureau 
documentatie Nederland die het de regering in ballingschap 
mogelijk zouden moeten maken de strijd voort te zetten. De 
gedachte was dat een regering in ballingschap zou moeten 
beschikken over de essentiële gegevens betreffende met name 
de economische en infrastructurele situatie, bijgehouden tot aan 
het moment van uitwijken. Daarna zou de staybehind -
organisatie moeten trachten de gegevens up to date te houden. 
Er zat dus een zekere logica in het feit dat Somer ook het 
samenstellen van de ‘oorlogsinlichtingen’ tot zijn taak rekende, 
voor de uitvoering waarvan hij een Centraal Topografisch Bureau 
in het leven had geroepen als onderdeel van zijn sectie G3C.  
 
Somers rijk werd echter van twee zijden bedreigd. Enerzijds was 
de medewerking van de departementen aan het samenstellen 
van de ‘oorlogsinlichtingen-archieven’ dermate gering (“waarom 
moet de chef van de generale staf zich bemoeien met niet-
militaire zaken?”) dat de kwestie in de ministerraad moest 
worden besproken. Daar werd besloten dat deze in wezen 
interdepartementale taak zou blijven ressorteren onder de chef 
van de generale staf. In oorlogstijd immers zou deze in zijn 
functie van bevelhebber der landstrijdkrachten tevens belast 
worden met het Militair Gezag. Anderzijds moest Somer vrezen 
dat zijn Sectie G3C onderdeel van G3 zou gaan uitmaken, 
waardoor hij zijn rechtstreekse relatie tot de chef van de 
generale staf zou verliezen. 
Kruls loste de kwestie op door de ‘oorlogsinlichtingen’-taak los 
te maken uit Somers organisatie en onder de benaming G3C 
onder te brengen in G3. Het resterende deel bleef onder leiding 
van Somer een aparte sectie van de generale staf, nu G7 
Algemene Zaken genoemd. Medio 1949 verviel de aanduiding 
G7 en bleef de aanduiding Sectie Algemene Zaken over. G3 werd 
zoals gezegd omgedoopt in G2 en G3C werd G2C2 Bureau 
documentatie Nederland.  
De taak van G2C2 werd door Kruls medio 1949 als volgt 
omschreven: “Het reeds in vredestijd verzamelen, opleggen en 
in veiligheid brengen van alle gegevens, die voor de totale 
oorlogvoering van het Rijk der Nederlanden van belang kunnen 
zijn bij eventueel plaats vindende acties en operaties op het 
grondgebied van het Rijk in Europa”. 
 
Een vierde en laatste onderdeel van Sectie G2, Inlichtingen was 
de eveneens kleine G2D de Afdeling plannen dat geen 
 
 
Pagina 25 van 167
