Selectielijst AIVD en voorgangers vanaf 1946 
 
Bijlage 2: Risicoanalyse 
Vanwege de GWR heeft de AIVD besloten om bij het selecteren en waarderen van de voornaamste 
neerslag en/of activiteiten per proces een risicoanalyse toe te passen. 
In het ordeningsplan van het DSP van de AIVD is per proces een risicoanalyse opgenomen om de 
voornaamste neerslag en/of activiteiten vanuit risico's op het gebied van DIV te waarderen.  
Per proces wordt aangegeven wat de potentiële risico’s zijn bij vermissing of (onbevoegde) mutaties, 
onterecht vernietigen, of het niet tijdig kunnen vinden van documenten binnen het proces oplevert.  
Tijdens de risicoanalyse is per proces de vernietigingstermijn bepaald om benoemde risico’s te 
voorkomen. Bij twijfel over de waarderingen in de toekomst zal de Archiefcommissie binnen de regels 
van deze selectielijst de definitieve waardering bepalen.      
Periodiek worden er door de RAD binnen de processen van de AIVD audits uitgevoerd op het 
gebied van DIV. 
Het doel van deze audits is om een inschatting en afweging te maken van de verschillende soorten 
risico’s die er worden gelopen indien de DIV niet op orde is.  
 
Het resultaat van de risico-inventarisatie levert een beeld op van processen met een hoog risico en een 
laag risico. Het blijkt dat risicovolle processen vooral voortkomen uit de primaire en besturende 
processen. Ook sommige bedrijfsvoeringsprocessen (meestal in verband met beveiliging en openbare 
veiligheid) behoren tot de risicovolle processen.   
De impact hiervan kan ingrijpende politieke gevolgen hebben, zoals een parlementaire enquête of tot 
een dusdanige verstoring van de bedrijfsvoering van de AIVD leiden dat de dienst als zodanig niet of 
nauwelijks meer functioneert. 
 
Binnen de AIVD zijn de volgende processen met een hoog risico erkend: 
 
 processen, incidenten of activiteiten die een grote impact hebben op de politieke 
verantwoordelijkheid van onze minister. De processen binnen de bestuursstaf, voor het bureau SG 
en de Dienstleiding van de AIVD zijn daarbij essentieel, maar ook vergelijkbare processen bij de 
AIVD-onderdelen (BESTURING); 
 
 processen die invloed hebben op het inlichtingenproces. Met name het sturen (besluitvorming) van 
het inlichtingenproces zoals het wegen en prioriteren van nieuwe onderzoeksprojecten, het 
verlenen van opdrachten, het bepalen van de inlichtingenbehoefte, de verzamelmethode en het 
plannen (OPERATIES EN ONDERZOEKEN); 
 
 de processen van het werkingsgebied algemene veiligheid. Het verwerven, analyseren en duiden 
van inlichtingen, het verrichten van veiligheidsonderzoeken, beveiligingsbevordering, de inzet bij 
nationale calamiteiten en rampen (INLICHTINGEN EN VEILIGHEID). 
 
 de processen die vanuit cultureel erfgoedbelang gewaardeerd worden met een waarderingstermijn 
Bewaren. 
 
 
 
 
 
 
 
 
 
 
 
 
 
 
 
 
 
Pagina 92 van 94
