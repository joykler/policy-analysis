IBO Effectieve leerroutes in het funderend onderwijs 
 
1 Inleiding 
Dit Interdepartementaal beleidsonderzoek (IBO) analyseert de doeltreffendheid en doelmatigheid 
van het huidige beleid ten aanzien van leerroutes in het funderend onderwijs en formuleert daar 
beleidsvarianten voor. 
 
3
Het Nederlandse funderend onderwijs is klassikaal en cohortsgewijs georganiseerd. Een leerling 
kan globaal gesteld de leerroute aanpassen door een klas over te slaan, te blijven zitten, door op- 
of afstroom of stapelen (zie box 1.1.). De vraag is of dit systeem van leerroutes en mogelijkheden 
effectiever en efficiënter kan worden ingericht, waarbij de kwaliteit van het onderwijs minimaal op 
hetzelfde niveau blijft.  
 
Box 1.1. Definitie leerroute 
 
De leerroute is de route die een individuele leerling aflegt in het funderend onderwijs. Dat wil 
zeggen, zijn of haar gang door het stelsel tussen instroom in groep 1 en de uitstroom uit het 
voortgezet onderwijs. Er is een aantal elementen die de leerroute bepaalt: 
 Zittenblijven of versnellen 
 Selectie in het voortgezet onderwijs (VO) 
 Opstroom, afstroom, stapelen, verwijzing naar speciaal onderwijs, voortijdig schoolverlaten 
 Overgangen naar het vervolgonderwijs 
 
Een efficiënte leerroute is een route die het maximale uit de leerling haalt. Dit betekent een route 
met de optimale balans tussen wat de leerling leert en de tijd die hij/zij daarvoor nodig heeft. 
Enerzijds impliceert dit de gegeven onderwijstijd intensiever te benutten, bijvoorbeeld door iedere 
leerling op zijn niveau uit te dagen en door het kunnen bieden van relatief meer tijd aan leerlingen 
die dit nodig hebben om zittenblijven te voorkomen. Anderzijds betekent dit het voorkomen van 
vertraging als de leerling van een volledig jaar zittenblijven niet veel leert. Dat is immers onnodig 
tijdverlies. Dit IBO gaat daarmee over vertraging, versnelling en verrijking. 
 
Zittenblijven is als een van de meest ‘verstorende’ factoren van leerroutes een belangrijk onderdeel 
van dit IBO. In vergelijking met andere landen heeft Nederland een hoog percentage zittenblijvers. 
In het schooljaar 2011/2012 heeft 45% van alle leerlingen bij het behalen van hun voortgezet 
4
onderwijs-diploma ergens minimaal een jaar vertraging opgelopen. Dit speelt voornamelijk in het 
voor-examenjaar van het VO en rond de overgang van groep 2 naar groep 3 in het PO. Het CPB 
schat dat de kosten voor de Nederlandse overheid €500 miljoen per jaar bedragen. Het gaat hierbij 
om de directe kosten van een extra onderwijsjaar.  
 
1.1 Centrale vraag 
De centrale vraagstelling van dit IBO is drieledig: 
1. In hoeverre is de huidige inzet van middelen in het funderend onderwijs als gevolg van 
leerroutekeuze, vertragen en (niet) versnellen optimaal?  
2. Op welke manieren kunnen overheid, schoolbesturen, schoolleiders, leraren, leerlingen en 
ouders de gemiddelde verblijfsduur in het funderend onderwijs bekorten bij dezelfde of hogere 
onderwijskwaliteit?  
3. Hoe kunnen aldus de publieke middelen doeltreffender en doelmatiger worden besteed? 
 
Specifiek wordt in de taakopdracht gevraagd om hierbij in het IBO aandacht te besteden aan de 
volgende (sub)vragen:  
                                                           
3
 Primair en voortgezet onderwijs 
4
 CPB, Zittenblijven in het primair en voortgezet onderwijs (2015) 
11
