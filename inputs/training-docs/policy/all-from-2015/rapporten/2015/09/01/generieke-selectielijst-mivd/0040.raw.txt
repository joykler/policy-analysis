Versie 0.16 ter inzagelegging | Generieke  Selectielijst MIVD | maart 2015  
 
opgericht, die na korte tijd Sectie 2 van de Landmacht Suriname 
ging heten. Toen in 1957 de benaming Landmacht Suriname 
werd omgezet in Troepenmacht in Suriname (TRIS) werd de 
aanduiding Sectie 2 TRIS. De taak van de sectie viel uiteen in 
drie gedeelten: gevechtsinlichtingen, contra-inlichtingen en 
voorlichting. Onder gevechtsinlichtingen werd - anders dan men 
zou verwachten - verstaan het vergaren van gegevens over de 
politieke verhoudingen in Suriname, de verhoudingen tussen de 
verschillende bevolkingsgroepen en de stemming onder de 
bevolking ten opzichte van Nederland. De contra-
inlichtingentaak concentreerde zich op het bevorderen van de 
beveiligingszin en de controle daarop, de screening van 
sollicitanten en de ‘geest in de troep’. De voorlichtingstaak hield 
ook in het voorkomen van negatieve publiciteit over de TRIS in 
de Surinaamse pers.  
Toen in 1959 Fidel Castro op Cuba de macht overnam werd dit 
Caribisch eiland al spoedig gezien als een satelliet van de 
Sovjet-Unie, vooral door de Verenigde Staten. Maar ook in 
Nederland maakte men zich zorgen. Het hoofd van de MID 
vreesde uitstraling naar onder meer Suriname en de 
omringende landen, reden waarom hij ervoor pleitte de Sectie 2 
TRIS in te schakelen als verlengstuk van de MID in Nederland, 
temeer daar de civiele Centrale Inlichtingendienst (CID) van 
Suriname weinig effectief werd geacht. 
De mislukte ‘Varkensbaai’-onderneming in 1961 en de 
‘Cubaanse raketten’-kwestie in 1962 voerden de spanning in de 
regio op en vergrootten het gewicht van S2 TRIS. De sectie ging 
toen over tot een periodieke rapportage aan de MID in 
Nederland. In 1965 werd S2 gereorganiseerd en uitgebreid. De 
contra-inlichtingentaak met name werd breder opgezet; er 
kwam meer personeel en men ging met informanten werken. In 
1965 begon men bovendien met verbindingsinlichtingen. De 
taak van S2 bestond toen uit de volgende onderdelen: 
veiligheid, earlywarning, samenwerking met Surinaamse en 
buitenlandse zusterdiensten, en het verzamelen van 
topografische gegevens. Vanaf 1970 kwam daar nog bij het 
samenstellen en up to date houden van een Beoordeling van de 
Toestand (sterkte van een potentiële tegenstander, gesteldheid 
van het terrein, meteorologische gegevens, moreel van de troep 
etc.). Op 14 november 1975 - het jaar waarin Suriname 
onafhankelijk werd - werd de TRIS opgeheven, inclusief de 
Sectie 2.  
 
De militaire beveiliging van de Nederlandse Antillen was, zoals al 
eerder opgemerkt, toevertrouwd aan de Koninklijke Marine. De 
militaire inlichtingen- en veiligheidstaken in dit gebied waren 
niet ondergebracht in een apart plaatselijk orgaan, maar bij een 
Stafofficier Inlichtingen (SOI) die deel uitmaakte van de MARID-
organisatie en dan ook rapporteerde aan H.MARID. 
Organisatorisch ressorteerde de SOI onder de Commandant 
 
 
Pagina 40 van 167
