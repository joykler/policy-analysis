Versie 0.16 ter inzagelegging | Generieke Selectielijst MIVD | maart 2015 
alledaagse realiteit dat inlichtingen niet zomaar breed gedeeld 
worden. De aloude afspraak tussen inlichtingendiensten luidt 
‘quid pro quo’ (voor wat hoort wat) en daarin staat de 
betrouwbaarheid van een samenwerkingspartner centraal. Het 
vermogen om (zelfstandig) kwalitatief hoogwaardige inlichtingen 
te genereren bepaalt mede de geloofwaardigheid en 
betrouwbaarheid van een partner binnen coalitieverband. Bij het 
delen van informatie met partners is voor de MIVD de 
Nederlandse wetgeving leidend. 
 
De MIVD gebruikt het Strategisch Relatiemanagement (SRM) als 
instrument om sturing te geven aan internationale 
samenwerking. Het SRM maakt het belang van de 
geïdentificeerde partners inzichtelijk en geeft richting aan de 
uitvoering van partnergerelateerde activiteiten. SRM vormt een 
onderdeel van het integrale besturingsmodel van de MIVD 
(wegen en prioriteren). Per partner wordt een wegingnotitie 
geschreven die ingaat op alle relevante informatie betreffende 
de relatie tussen de MIVD en die partner. De wegingnotitie 
vormt ook de basis voor de verantwoording over de omgang 
met de partner. De wegingsnotitie gaat daarom in op de 
mensenrechtensituatie in het land en de democratische 
inbedding, de taken en bevoegdheden van de partnerdienst. In 
2014 is een aanvang gemaakt met het opstellen van de 
wegingnotities voor de bestaande strategische partners.   
 
 
Multilaterale samenwerking 
 
De multilaterale samenwerking op inlichtingengebied speelt zich 
vooral af binnen de Noord-Atlantische Verdragsorganisatie 
(NAVO) en de Europese Unie (EU). De MIVD draagt bij aan de 
beantwoording van de inlichtingenbehoefte van beide 
organisaties door mee te schrijven aan strategische 
inlichtingenproducten en door incidentele vragen te 
beantwoorden. Daarnaast neemt de MIVD namens Nederland 
deel aan diverse beleidsmatige werkverbanden op het gebied 
van inlichtingen, zoals voor doctrine vorming en standaardisatie. 
Ook bij de ondersteuning van NAVO en EU speelt de 
zogenaamde third party rule een belangrijke rol. Deze vuistregel 
betekent dat inlichtingendiensten informatie van partners 
slechts aan derden mogen verstrekken, wanneer de partner van 
wie de informatie afkomstig is, daarvoor toestemming heeft 
verleend.  
 
Noord-Atlantische Verdragsorganisatie (NAVO) 
 
De MIVD draagt bij aan diverse strategische en operationele 
NAVO-inlichtingenproducten. Hiermee biedt de dienst 
ondersteuning aan de planning en uitvoering van NAVO-missies. 
 
 
Pagina 111 van 167
