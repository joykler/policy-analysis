Versie 0.16 ter inzagelegging | Generieke  Selectielijst MIVD | maart 2015  
 
gebied van de naoorlogse opbouw. Wellicht hing dat samen met 
het feit dat de marine - anders dan het leger - zich niet had 
behoeven over te geven en gedurende de gehele oorlog aan 
geallieerde kant was blijven doorvechten, waardoor er geen 
hiaat was opgetreden tussen de voor- en de naoorlogse wijze 
van opereren. Hoe het zij, de eerste naoorlogse rapportages van 
de Marine Intelligentie Dienst, de Informatiebladen, laten zien 
dat de marinestaf in de eerste plaats geïnteresseerd was in 
gegevens over de eigen oorlogsbodems en die van de 
bondgenoten.  Dat was overigens volstrekt in lijn met de 
“Regeling van den Marine Intelligentie Dienst” die minister van 
Marine J.M. de Booy medio februari 1946 aan de maritieme 
commandanten toezond. 
Het feit dat de generale staf, in grotere mate dan de marinestaf,  
in de naoorlogse jaren tot 1950 naarstig op zoek was naar de 
meest gewenste organisatievorm weerspiegelde zich in de 
manier waarop de inlichtingen- en veiligheidsdiensten van leger 
en marine in die periode waren georganiseerd. 
 
Minister van Marine De Booy had, zoals gezegd, in november 
1945 een Bureau Inlichtingen  ingesteld bij de Marinestaf 
waarbij voorshands alleen de taken (personele en materiële 
beveiliging) van de Sectie III van dat bureau waren vastgesteld. 
Op 15 februari van 1946 vaardigde hij een “Regeling van den 
Marine Intelligentie Dienst” uit waarin de gehele organisatie, 
bestaande uit 5 secties werd vastgesteld. Omtrent de wat 
curieuze benaming Intelligentie Dienst verklaarde de minister 
dat deze was gekozen “om het geheele complex van het 
verzamelen, verwerken, distribueeren van militair-maritieme 
gegevens aan te geven”. Het woord Inlichtingen (zoals in het 
oorspronkelijke Bureau Inlichtingen) bleek, aldus de minister, in 
de praktijk verwarring te geven met “inlichtingsrapporten 
(conduites)”, met het werk van de Marine Voorlichtingsdienst en 
met het werk van niet nader aangeduide “informatiebureaux”.  
 
 
Marine Intelligentie Dienst  
 
Deze dienst kende 3 geografische zwaartepunten: het 
Intelligentie Bureau van de marinestaf in Den Haag, het 
Intelligentiebureau van de Commandant Zeemacht in 
Nederlands-Indië (in feite een aparte en grotendeels 
zelfstandige organisatie) en een Intelligentie Officier op Curaçao. 
Daarnaast waren in Nederland Intelligentie Officieren geplaatst 
bij onderdelen van de marine-organisatie in Den Helder (de 
Commandant Zeemacht Nederland), Amsterdam, Rotterdam, 
Vlissingen en Delfzijl. 
De taak van de dienst zou tweeledig zijn: enerzijds het 
“verzamelen, verwerken en distribueren van alle gegevens 
noodig voor een juist krijgskundig gebruik van Marine-eenheden 
 
 
Pagina 16 van 167
