Rapportage referentieniveaus taal en rekenen 2014-2015 | Invoering centrale toetsing en examinering referentieniveaus 
Nederlandse taal en rekenen mbo, vo en po, en Engels voor mbo-4    
September 2015  
Inleiding 
In deze jaarlijkse rapportage doet het College voor Toetsen en Examens (CvTE) verslag 
van de definitieve resultaten van 2014-2015 op de centrale examens Nederlandse taal, 
rekenen en Engels in het middelbaar beroepsonderwijs (mbo), de rekentoets 
voortgezet onderwijs (vo) en de Centrale Eindtoets primair onderwijs (po). Daarnaast 
worden de voorlopige bevindingen weergegeven van de eerste pilot met een 
aangepaste rekentoets voor kandidaten met ernstige rekenproblemen zoals dyscalculie 
(rekenexamen/rekentoets ER).   
 
In deze rapportage rapporteert het CvTE over de toetsen en examens die gebaseerd 
zijn op de wet op de referentieniveaus. Om die reden is er in deze rapportage een deel 
gewijd aan de Centrale Eindtoets po 2015, waarvan de uitvoeringsverantwoordelijkheid 
bij het CvTE berust. Over de andere toegelaten eindtoetsen en de resultaten daarop 
rapporteert het CvTE niet.   
 
Afnameresultaten en afronding 
De gegevens waarop deze rapportage zijn gebaseerd zijn de afnameresultaten op de in 
dit rapport besproken centrale toetsen en examens. Deze rapportage doet daarnaast 
uitspraken over de eindresultaten van leerlingen (eindcijfers en slagingspercentages) 
op de centrale examens Nederlands vo en de rekentoets vo. Hoewel de examens 
Nederlandse taal 3F in 2014-2015 verplicht waren en de gegevens daarvan aan BRON 
geleverd moeten worden, is het daadwerkelijk aantal geregistreerde gegevens in BRON 
nu nog te laag om daar betrouwbare uitspraken over te doen.  
 
De cijfers die in deze rapportage worden gepresenteerd zijn afgerond op honderd- en 
duizendtallen, de weergegeven percentages op hele cijfers. Door afronding kunnen de 
totaalpercentages hier en daar net onder of boven de honderd procent uitkomen.  
 
Advies commissie Bosker  
In het voorjaar van 2014 heeft de commissie Bosker een advies uitgebracht over de 
vraag in hoeverre de rekentoetsen en -examens een goede uitwerking van de 
referentieniveaus rekenen waren. De commissie Bosker kwam daarin met 
aanbevelingen voor aanpassingen en nader onderzoek. Het advies is integraal door de 
bewindslieden overgenomen. Er zijn vier onderzoeksvragen uitgewerkt. Deze zijn 
beantwoord in de voortgangsrapportage rekenen van 25 juni 2015 (kst-31332-51). De 
1
onderzoeksrapporten zijn gepubliceerd op de website van het CvTE.  
 
Nieuwe syllabus rekenen 2F en 3F voor vo en mbo 
EÃ©n van de aanbevelingen van de commissie Bosker was om de rekentoetsen in het vo 
en de rekenexamens in het mbo zoveel mogelijk gelijk te trekken. Daartoe is in 2014-
2015 voor vo en voor mbo een nieuwe syllabus rekenen ontwikkeld door een 
syllabuscommissie bestaande uit docenten uit vo, mbo en pabo, deskundigen van Cito 
en APS. Onder leiding van een onafhankelijk voorzitter en met een secretaris van SLO 
heeft deze commissie een nieuwe syllabus tot stand gebracht. Een conceptversie van 
de syllabus is via een digitale en fysieke raadpleging aan het veld voorgelegd.  
 
  
                                                
1
 Zie www.hetcvte.nl > Publicaties > Overig. 
 pagina 5 van 48
