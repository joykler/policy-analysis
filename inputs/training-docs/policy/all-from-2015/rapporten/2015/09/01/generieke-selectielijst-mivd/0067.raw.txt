Versie 0.16 ter inzagelegging | Generieke Selectielijst MIVD | maart 2015 
(géén inlichtingendienst!) hing samen met de reorganisatie van 
de Defensieorganisatie in de jaren zeventig. In de eerste helft 
van die jaren kreeg de politieke en ambtelijke top van Defensie 
het gevoel dat zij een vaste greep miste op het apparaat, en 
met name op de krijgsmachtdelen. In de Memorie van 
Toelichting op de Defensiebegroting van 1974 was de wens tot 
reorganisatie van de zogenaamde topstructuur al aangekondigd. 
Het doel daarvan was te komen tot “een minder op de 
afzonderlijke krijgsmachtdelen toegespitste benadering”. Bij 
ministerieel besluit van 23 november 1976 stelde de minister 
van Defensie de organisatie van de topstructuur van zijn 
departement vast zoals die per 1 december van dat jaar zou 
gaan gelden. Op het centrale niveau kwam  - naast de nieuwe 
directoraten-generaal voor personeel, materieel en economie & 
financiën -  een nieuw element, de defensiestaf.  De chef 
daarvan zou de voornaamste adviseur van de politieke leiding 
zijn op het gebied van het “algemeen-militaire/operationele” 
beleid; in die kwaliteit zou hij belast worden met het 
voorzitterschap van het Comité Verenigde Chefs van Staven 
(CVCS).  
Al voor de formele datum van 1 december 1976 trad de 
toekomstige chef van de defensiestaf, luitenant-generaal A.J.W. 
Wijting, feitelijk op als voorzitter van het CVCS. In een 
vergadering van dit comité in april 1975 besprak hij zijn 
behoefte aan inlichtingen en de manier waarop daarin voorzien 
zou kunnen worden. Wijting stelde dat hij geen behoefte had 
aan krijgsmachtdeel-gerichte tactische inlichtingen, maar dat hij 
daarentegen wel grote behoefte had aan “deskundige evaluatie 
van publicaties en informatie op politiek-militair gebied”, 
alsmede aan “inlichtingen en evaluatie over/van de 
krachtsverhoudingen tussen het Warschau-Pakt en de NAVO”. 
Hiertoe zou hij in zijn toekomstige staf over een “klein 
inlichtingenorgaan” moeten beschikken dat belast zou moeten 
worden met “het integreren van door de inlichtingendiensten 
van de krijgsmachtdelen te produceren en evalueren  - voor de 
defensiestaf relevante -  inlichtingen”. Bovendien achtte Wijting 
het voor de uitvoering van zijn taak noodzakelijk dat de attachés 
rechtstreeks aan hem - met afschrift aan de chefs van staven - 
zouden rapporteren. 
Medio 1976 kreeg Wijting toestemming een Sectie Inlichtingen 
in zijn defensiestaf op te nemen; in oktober van dat jaar werd 
de kolonel F.H. Alkemade daarvan het eerste hoofd (HSIDS).  
 
  
 
 
Pagina 67 van 1
