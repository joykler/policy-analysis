Selectielijst AIVD en voorgangers vanaf 1946 
 
Een aanzienlijk deel van de financiële impuls wordt besteed aan uitbreiding van de personele 
onderzoekscapaciteit. Daarnaast wordt de operationele inzet (zoals observatie) versterkt en 
geïnvesteerd in technische middelen. Eind 2014 is gestart met de externe werving van nieuwe 
medewerkers.  
 
2.1.5.8. Werkwijze 
De primaire processen van de AIVD zijn gericht op het voortbrengen van informatie, advies en/of 
operationele preventie ten behoeve van dragers van vitale belangen in de samenleving, door het 
zichtbaar maken van verschijnselen en activiteiten die, naar verwachting, een ernstige, doelgerichte 
bedreiging zijn of kunnen gaan vormen, waarbij het normale maatschappelijke weerstandsvermogen 
voorspelbaar onvoldoende is of zal zijn. 
 
Voor het uitvoeren van de A- en D-taak wordt gewerkt  met een teamstructuur  aan de hand van 
specifieke teamopdrachten. Teamopdrachten bepalen de onderzoeksopzet door middel van een heldere 
vraagstelling en doelformuleringen. De teams zijn meestal georganiseerd op ‘fenomenen’, bijvoorbeeld 
radicaalislamitisch terrorisme. Er zijn ook teams met een specifieke inhoudelijke expertise, 
bijvoorbeeld financiële expertise. Een fenomeen kan door één of meerdere teams worden onderzocht. 
Het aantal teams en de omvang ervan zijn sterk afhankelijk van de aard en duur van het project. Deze 
relatief lange duur heeft ook te maken met de lange lead-time van projecten. Zo kost bijvoorbeeld het 
succesvol infiltreren in een organisatie vaak maanden en soms jaren. 
 
De werkzaamheden binnen een operationeel team kent de volgende rollen: teamhoofd, analist, 
operateur, audiobewerker, bewerker, documentair informatie bewerker. 
 
De informatie binnen de teams kan onder voorwaarden verstrekt worden aan andere teams. De AIVD 
werkt met betrekking tot informatie-uitwisseling nog steeds vanuit het ‘need-to-know’-principe. Dit 
principe, dat erop neer komt dat ook AIVD-ers alleen het noodzakelijke van elkanders vertrouwelijke 
werkzaamheden weten, is een principe dat ook internationaal bij inlichtingen- en veiligheidsdiensten 
wordt toegepast. Het principe is waardevol wanneer het gaat om informatie die niet kan worden 
gedeeld zonder dat gevaar bestaat voor onder meer de bronnen die de informatie hebben geleverd. 
Om als organisatie optimaal te kunnen functioneren is een zeker (minimaal) niveau van informatie-
uitwisseling en intra-organisatorische communicatie noodzakelijk. In verschillende AIVD stukken staat 
dat de informatie-uitwisseling tussen directies/eenheden binnen de AIVD een punt van zorg is dat 
continu aandacht behoeft.  
 
2.1.5.9. Sturing en controle 
De WIV begint in artikel 2 met de bepaling dat de diensten hun taak in gebondenheid aan de wet en in 
ondergeschiktheid aan de minister vervullen. Voor de AIVD is dat de Minister van Binnenlandse Zaken 
en Koninkrijksrelaties (BZK). 
De minister is daarmee verantwoordelijk voor het totale beleid (de prioritering en de posterioritering), 
de aansturing van de dienst (waaronder bedrijfsvoering) en de interne controle. De WIV heeft een 
centrale rol gegeven aan de ministeriële verantwoordelijkheid. Dat is het scharnier tussen de 
taakuitvoering van de diensten enerzijds en de controle door de minister en het parlement anderzijds. 
Sturing, controle en toezicht zijn dan ook niet los van elkaar te zien. Om de sturingstaak goed te 
kunnen uitoefenen moet de minister zich intern laten adviseren.  
 
In de Raad voor de Inlichtingen- en Veiligheidsdiensten (RIV), een onderraad van de ministerraad, 
bespreken de Minister-President en de Ministers van BZK, Veiligheid en Justitie, Defensie en 
Buitenlandse Zaken vraagstukken op het terrein van de nationale veiligheid. De RIV is een belangrijk 
overleg bij de voorbereiding van het kabinetsbeleid over onderwerpen die de nationale veiligheid 
raken. Deze onderraad wordt ambtelijk voorbereid in het Comité Verenigde Inlichtingendiensten 
Nederland (CVIN). De coördinator IVD (de secretaris-generaal van het ministerie van Algemene Zaken) 
is voorzitter van dit CVIN. In het CVIN hebben verder zitting de plaatsvervangend coördinator IVD (van 
Algemene Zaken), de raadsadviseur bij Algemene Zaken voor Buitenland en Defensie, Hoofd AIVD en 
Directeur MIVD, de hoofddirecteur Beleid (van Defensie), de Nationaal Coördinator 
Terrorismebestrijding en Veiligheid (van Veiligheid en Justitie) en de directeur-generaal Politieke Zaken 
(Buitenlandse Zaken).  
De Evaluatiecommissie vond het opmerkelijk dat er, afgezien van het hoofd AIVD, geen leidinggevende 
van BZK-zijde in het CVIN participeert. Om de betrokkenheid van het kerndepartement van BZK bij 
datgene wat in het CVIN besproken wordt te vergroten beviel de commissie aan dat een hoge 
vertegenwoordiger van het kerndepartement ook deel gaat uitmaken van het CVIN. 
 
Pagina 58 van 94
