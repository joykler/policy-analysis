Mandaatverlening draagt bij aan transparante besluitvormingsprocessen 
en voorkomt oneigenlijke beïnvloeding door bestuurders. Het is dus van 
hoge urgentie dat een mandatenregeling zo snel mogelijk opgesteld en 
toegepast wordt. Om een mandaat te kunnen verlenen zal de bestuurder 
vertrouwen dienen te hebben dat de gemandateerde deze taken en 
bevoegdheden op niveau kan uitoefenen. De bestuurders op St. Eustatius 
hebben dat vertrouwen momenteel niet of niet op alle mogelijke terreinen. 
 
In de recente rapportages over het functioneren van de afdeling Burgerzaken van 
St. Eustatius bleek het ontbreken van een goede mandatering voor ondertekening 
van brieven oorzaak te zijn van stagnatie van de straatnaamgeving.  
 
Actiepunten: 
8. Invoeren mandaatregeling. 
 
 
2.5. Onafhankelijk ambtelijk advies  
Het onafhankelijk ambtelijk advies, gebaseerd op deskundigheid en 
ervaring van de ambtelijke adviseurs, staat hoog in het vaandel bij 
organisaties met transparante besluitvorming. De bestuurders geven de 
richting aan, de ambtenaren geven aan op welke wijze die gerealiseerd 
kan worden. Uiteindelijk maakt het politiek bestuur de afweging over het 
voorstel. Ambtenaren zijn geen schrijvers van ‘his Masters Voice’, maar 
hebben hun eigen verantwoordelijkheden. 
Integraal advies bevat alle relevante elementen die besluitvorming kunnen 
beïnvloeden, inclusief de verschillende alternatieven: dus inclusief advies 
over beschikbaarheid van middelen (capaciteit en budget). Hiermee wordt 
voorkomen dat de oude procedure van advies-op-advies plaatsvindt en het 
bestuur belast wordt met besluitvorming in fases. 
 
In de organisatiestructuur in St. Eustatius is de eilandsecretaris verantwoordelijk 
voor integrale advisering. Alvorens de adviezen geagendeerd worden voor het 
Bestuurscollege, behoort de eilandsecretaris de eindtoets te doen. In de praktijk 
leveren de gedeputeerden de agendapunten direct en zonder tussenkomst van de 
eilandsecretaris aan, zodat zij agendering in eigen hand hebben.  
Een toets op integraliteit en afweging van de inzet van middelen vindt niet of slechts 
beperkt plaats. 
 
Actiepunten: 
9. Versterken integraal, onafhankelijk ambtelijk advies. 
 
18 
St. Eustatius - Plan van Aanpak
