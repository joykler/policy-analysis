Versie 0.16 ter inzagelegging | Generieke Selectielijst MIVD | maart 2015 
een inlichtingenproduct is de beoordeling van de gepresenteerde 
gegevens door de inlichtingendienst die het product uitgeeft. De 
beoordeling omvat een evaluatie van actuele ontwikkelingen, 
eventueel gerelateerd aan het tot dan toe bestaande normbeeld, 
alsmede een zo gefundeerd mogelijke inschatting van te 
verwachten ontwikkelingen, risico’s, intenties en dreigingen. In 
het productieproces/analyse wordt de betrouwbaarheid van de 
bron of het verzamelorgaan (variërend van ‘onbetrouwbaar’ tot 
‘volledig betrouwbaar’), alsook de waarschijnlijkheid van de 
informatie (varierend van ‘onwaarschijnlijk’ tot ‘bevestigd door 
andere bronnen’) meegewogen.  
 
Verspreiding (dissemination) 
 
De volgende fase in de inlichtingencyclus betreft het verspreiden 
van de inlichtingenproducten. Willen inlichtingen uiteindelijk van 
waarde zijn voor de afnemer die de inlichtingenbehoefte heeft 
gesteld, dan is het essentieel dat deze producten op het juiste 
tijdstip, op de juiste wijze en in de juiste vorm bij de juiste 
afnemer terecht komen. Met name bij de uitvoering van militaire 
operaties is een effectieve verspreiding van 
inlichtingenproducten essentieel.  
 
 
Feedback en evaluatie 
 
Teneinde de bewaking van de kwaliteit en relevantie van zijn 
producten te kunnen waarborgen vinden tussen de analisten, 
beleidsmedewerkers en de afnemers voortdurend 
feedbackprocessen 
plaats. Deze feedbackprocessen zijn erop gericht tot kwalitatief 
zo hoogwaardig mogelijke producten te komen die een zo groot 
mogelijke meerwaarde hebben voor beoordelingen en besluiten 
van de afnemers.  
 
Zoals de naam al aangeeft vormt het 
inlichtingenproductieproces een continu proces. Het stopt nooit 
bij de eenmalige beantwoording van de inlichtingenbehoefte van 
de afnemers. Er is op ieder niveau en op elk moment immers 
een inlichtingenbehoefte voor waarschuwing, planning, gereed 
stelling en inzet. 
 
 
 
 
Pagina 103 van 167
