Op dit moment is onvoldoende duidelijk welke besluiten wel genomen zijn 
en welke voorstellen nog op besluitvorming wachten. Wel kan 
geconstateerd worden dat de implementatie nog onvoldoende is ingebed 
en dat dit nog niet – of onvoldoende - geleid heeft tot gewijzigd gedrag bij 
bestuurders en ambtenaren. Doorgaans is niet de aanpassing van de 
structuur de kern van een reorganisatie, maar juist het veranderen van het 
gedrag en daarmee de cultuur in de organisatie.  
 
Als voorbeeld kan de gedetailleerde bemoeienis van het BC met uitvoeringszaken 
genoemd worden, zoals het regelen van werktijden van individuele medewerkers, 
evenals cursussen, vakantiedagen, terwijl dit een managementtaak van de directie 
betreft.  
 
Het BC moet de benodigde richtlijnen, gedragsregels, procedures  
– inclusief het bijbehorende mandaat – accorderen en vervolgens op 
hoofdlijnen sturen. De eilandsecretaris is aanspreekbaar en legt 
verantwoording af over de uitvoering, de kwaliteit en de voortgang van 
het geheel van werkzaamheden. 
 
In dit PvA is het oppakken en verder uitwerken van het ingezette 
(re)organisatieproces prioriteit. De principes zijn goed, de uitwerking en 
cultuurverandering ontbreekt.  
 
Actiepunten: 
13.   Versterken invoering directiemodel. Inventariseren welke besluiten in 
het kader van de reorganisatie naar het directiemodel zijn genomen. 
Zo nodig besluiten herbevestigen en implementeren.  
14.   Eilandsecretaris in positie zetten als eindverantwoordelijke voor de 
ambtelijke organisatie.  
15.   Opstellen van een organisatie-verordening en het naleven daarvan. 
 
  
22 
St. Eustatius - Plan van Aanpak
