Versie 0.16 ter inzagelegging | Generieke  Selectielijst MIVD | maart 2015  
 
doelstellingen van het communisme onveranderd blijven” en dat 
“het verplaatsen van Sovjet troepen door Polen met het oog op 
Dag D 3 à 4 dagen door de NAVO niet (voldoende) zal worden 
waargenomen”. Duidelijk is dat de Beoordeling van de Toestand 
in de eerste plaats van betekenis was voor het Eerste 
Legerkorps in de Noord-Duitse Laagvlakte. 
Eveneens in het begin van de jaren zestig verschenen er G2-
Publicaties en MID-Publicaties, de eerstgenoemde bestemd voor 
intern landmacht-gebruik, de laatstgenoemde voor externe 
afnemers. Een G2-Publicatie van oktober 1961 bijvoorbeeld ging 
over “Verzorgingsinrichtingen van de NVA” (het Oost-Duitse 
volksleger), terwijl een MID-Publicatie van januari 1963 een 
verhandeling bevatte over het medio 1962 in druk verschenen 
handboek ‘Militaire strategie’ van de Sovjetrussische maarschalk 
Sokolovsky.  
Behalve strategische inlichtingen produceerde G2 ook tactische 
inlichtingen, met name bedoeld voor de G2- en S2-
functionarissen van het Eerste Legerkorps. Op het niveau van 
een divisie werd de inlichtingenfunctionaris aangeduid met G2, 
op het niveau van brigade en lager (regiment, bataljon) met S2. 
Het hier bedoelde document was getiteld “Tactiek [van] Sovjet 
Eenheden” en was gedateerd 16 april 1964. 
In hetzelfde jaar 1964 verschenen ook in de sfeer van de 
landmacht de gestandaardiseerde rapportagevormen supintrep 
en (dagelijks) intsum. Een supintrep van eind oktober 1964 
maakte melding van de lancering van weer een Sovjetrussische 
Kosmossatelliet, waaraan de conclusie werd verbonden dat het 
mogelijk ging om een “militair verkenningssysteem onder de 
dekmantel van wetenschappelijke onderzoekingen”. Het oudst 
bewaard gebleven intsum van april 1964 behandelde in 
hoofdstuk A: Politiek en Economie het Sino-Sovjet-geschil, in 
hoofdstuk B: Militair in verschillende paragrafen 
achtereenvolgens de inlichtingen- en veiligheidsdiensten van het 
Warschau Pact, oefeningen en materieel. In een paragraaf C 
werd een conclusie getrokken die door de jaren heen weinig van 
inhoud veranderde, namelijk “Er zijn geen aanwijzingen welke 
duiden op voorbereidingen van een militaire actie tegen het 
Westen of van een politieke actie waarbij Nederland rechtstreeks 
kan zijn betrokken”. 
1964 was kennelijk een jaar waarin de rapportagevormen 
vernieuwd werden. In dat jaar kwam de MID (niet: G2) voor het 
eerst met een Jaaroverzicht dat betrekking had op de 
“Landstrijdkrachten van het Warschau Pakt”, een jaar later 
gevolg door het Jaaroverzicht 1965 Sovjetblok met paragrafen 
over de landstrijdkrachten, de politiek en economie, logistiek en 
wetenschap & techniek. Bijlagen gaven een overzicht van 
“waargenomen oefeningen” en “locatie Sovjet divisies”. Vanaf 
1965 verschenen bovendien maandoverzichten waarin steeds 
het “Sovjet Blok” een eerste en voornaamste plaats innam. 
 
 
 
Pagina 60 van 167
