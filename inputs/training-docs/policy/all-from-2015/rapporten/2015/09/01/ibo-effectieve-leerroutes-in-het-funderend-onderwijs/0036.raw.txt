IBO Effectieve leerroutes in het funderend onderwijs 
 
Meer maatwerk binnen de jaarklassen, of over de jaarklassen heen, kan leiden tot meer 
doelmatigere en vlottere leerroutes. Een voorbeeld van maatwerk is ability grouping, waarbij 
leerlingen van hetzelfde niveau samen instructie krijgen. Dit kan plaatsvinden binnen de klas, maar 
ook over klassen heen. Niet alle vormen van ability grouping zijn even kansrijk en de effecten zijn 
verschillend. Deze vorm van differentiatie kan negatieve effecten hebben op laagpresterende 
leerlingen en positieve effecten op hoogpresterende leerlingen. Er zijn mogelijk negatieve effecten 
op rekenvaardigheid van differentiatie over de jaarklas heen voor alle leerlingen. 
Gepersonaliseerde instructie met behulp van ict heeft positieve effecten op de lees- en 
84 
rekenvaardigheid van basisschoolleerlingen. Het effect wordt groter bij meer instructie. Deze 
resultaten zijn niet per se te generaliseren naar Nederland.  
 
Een andere mogelijkheid van leerjaaroverstijgend onderwijs is multileerjaarklassen, bijvoorbeeld 
door leesinstructie per niveaugroep in plaats van per klas. Multileerjaarklassen hebben geen direct 
effect op de leerprestaties, maar verhogen wel het welbevinden en de motivatie van leerlingen. 
85
Organisatie en planning voor de school en leraar kan wel moeilijker zijn. 
 
Box 3.1 leerstofjaarklasdoorbrekend werken 
 
Hoewel de meeste Nederlandse scholen het leerstofjaarklassensysteem nog hanteren, heeft een 
aantal (PO-) scholen dit systeem doorbroken. Een voorbeeld hiervan zijn Slimfit-scholen. 
Leerlingen zijn hierbij onderverdeeld in een drietal units (bijvoorbeeld 4-6 jaar, 7-9 jaar, 10-12 
jaar), die vaak per kwartaal opnieuw worden ingedeeld. De strakke (overgangs)scheidslijn in 
september is hiermee losgelaten. Vakken/onderwijsonderdelen worden op verschillende niveaus 
aangeboden, onafhankelijk van de specifieke leeftijd van de leerling. Onderwijsprofessionals 
werken in teamverband, waarbij vaak in de units een mix van mbo-, hbo- en wo-opgeleiden 
werkzaam is. Het onderwijs is doelgericht: instructies zijn gericht op waarom de kennis nodig en 
bruikbaar is, in plaats van taakgericht. Zittenblijven komt in een leerstofjaarklasdoorbrekend 
systeem in principe niet voor: leerlingen gaan door naar de volgende unit als ze daar rijp voor 
zijn. Ook een heel jaar doorkleuteren komt daarmee in principe niet voor, aangezien er meer 
flexibiliteit is. In een enkel geval per jaar doet een leerling 9 jaar over de basisschool. In dat geval 
wordt niet een volledig jaar dezelfde lesstof aangeboden, maar krijgt de leerling verbreding en 
verdieping om zo bijvoorbeeld op een hoger VO-niveau in te kunnen stromen. Een verdergaand 
flexibel systeem is om ook de kinderopvang en de naschoolse opvang te integreren met het 
basisonderwijs.  
 
Scholen die het leerstofjaarklassensysteem hebben doorbroken, geven aan tegen een aantal 
belemmeringen aan te lopen. Het gaat dan bijvoorbeeld om belemmeringen in wet- en regelgeving 
(eisen aan gebouwen/lokalen voor BSO en onderwijs, aanstellingseisen personeel 
(kinderopvang/bso/onderwijs) en belemmeringen in verschillende rollen (rijk/gemeenten/ggz). 
Ook sluiten de PABO-vaardigheden niet altijd aan bij de differentiatie-vaardigheden die 
onderwijsprofessionals voor deze manier van werken nodig hebben. 
 
3.1.3 Leraren 
 Hoe beter leraren in staat zijn om in te spelen op verschillen in leerbehoeftes van kinderen 
des te minder zittenblijven voorkomt. Een substantieel deel van de leraren beschikt nog niet 
over voldoende differentiatie vaardigheden. 
 Het meer in teamverband laten werken van docenten kan kennisdeling en motivatie 
stimuleren en meer ruimte geven om specifieke vaardigheden en expertise in te kunnen 
zetten. 
 Kennisdeling over en samenwerking bij leerroutebeslissingen kan leiden tot efficiëntere 
leerroutes. 
                                                           
84
 Deunk et.al, Differentiation within and across classrooms (2015) 
85
 Juchtmans, Samen tot aan de meet. Inspiratieboek (2012) 
36
