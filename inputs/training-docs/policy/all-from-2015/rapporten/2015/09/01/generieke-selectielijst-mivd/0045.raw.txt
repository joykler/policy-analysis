Versie 0.16 ter inzagelegging | Generieke Selectielijst MIVD | maart 2015 
Buitenlandse Inlichtingendienst en de Marine Inlichtingendienst. 
Nadat Marid VII in 1977 in de Inlichtingendienst Buitenland was 
opgegaan restte op dat gebied alleen de laatstgenoemde dienst.  
militaire attachés 
Hoe verschillend de militaire inlichtingendiensten van 
respectievelijk marine-, land- en luchtmacht ook mochten 
denken over en omgaan met agenten en legal travelers, alle drie 
maakten zij gebruik van en onderhielden zij contacten met 
militaire attachés, zowel in Nederland geaccrediteerde 
buitenlandse militaire attachés als eigen attachés in het 
buitenland. Zoals we hebben gezien werden deze officieren voor 
het eerst aangesteld in de loop van de Eerste Wereldoorlog, 
wegbezuinigd in de jaren twintig en wederom aangesteld in de 
loop van de jaren dertig. Al snel na de Tweede Wereldoorlog 
werd deze draad weer opgepakt. Eind 1949 beschikte de 
Nederlandse krijgsmacht over attachés van zowel landmacht als 
marine in de Verenigde Staten en in het Verenigd Koninkrijk, 
over militaire attachés in Frankrijk en België, in Berlijn, Bern, 
Praag en Bonn, terwijl bij de Nederlandse ambassade in Tokio 
een marine attaché was geaccrediteerd. In de loop van de jaren 
werd dit aantal uitgebreid met vertegenwoordigers in onder 
meer Tel Aviv, Athene en  Belgrado, waarbij vooral de 
landmachtattaché in de hoofdstad van het toenmalige 
Joegoslavië zich met zijn rapportage een zekere faam verwierf.  
Alle drie de militaire diensten hadden in hun organisatie een 
speciaal onderdeel dat zich bezig hield met deze vorm van 
inlichtingenverwerving. Bij de MARID was de Sectie II (later 
aangeduid als Bureau Liaison en Bureau Buitenlandse 
Aangelegenheden) belast met het onderhouden van de 
betrekkingen met de “hier te lande geaccrediteerde buitenlandse 
marine attachés en het hun toegevoegde personeel”, en al 
evenzeer met de “Nederlandse marine-attachés in het 
buitenland en het hun toegevoegde personeel”. Sectie II was 
onderverdeeld in een bureau IIa Buitenlandse attachés, een 
bureau IIb Buitenlandse bezoeken, bureau IIc Nederlandse 
(scheeps-)bezoeken aan het buitenland en een bureau IId 
“verzoeken om gegevens via Nederlandse marine-attachés”.  
Over de waarde van deze specifieke humint-bron merkte de 
‘Verkorte cursus’ op dat “onze diplomatieke vertegenwoordigers 
soms in staat [zijn] bijzondere inlichtingen te verstrekken”, doch 
dat hun berichtgeving zich vaak beperkt tot “gegevens, welke zij 
uit het hoofd van hun functie eerder vernemen dan pers of 
radio”. 
De Sectie Inlichtingen (L2) van de luchtmachtstaf had in zijn 
organisatie een bureau L2BB (Buitenlandse Betrekkingen) 
opgenomen voor “het verzorgen van contact tussen KLU en in 
Nederland geaccrediteerde buitenlandse luchtmachtattachés” en 
“het activeren en coördineren van de werkzaamheden van de 
eigen luchtmacht attachés in het buitenland”. 
De LUID lijkt aan deze soort bronnen een groter belang te 
 
 
Pagina 45 van 167
