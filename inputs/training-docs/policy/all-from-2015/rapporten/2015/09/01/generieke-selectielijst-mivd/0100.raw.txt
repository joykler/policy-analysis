Versie 0.16 ter inzagelegging | Generieke  Selectielijst MIVD | maart 2015  
 
 
Werkwijze  
 
Inlichtingen zijn het resultaat (de output) van volgens specifieke 
methoden, via diverse deelprocessen, verzamelde en verwerkte 
informatie. Deze - in de praktijk veelal iteratief verlopende - 
deelprocessen worden omschreven als de 
1
inlichtingenproductiecyclus . Een veelgebruikte beschrijving van 
de inlichtingenproductiecyclus onderscheidt zes deelprocessen: 
 
- Behoeftestelling (requirements) 
- Verzameling (collection) 
- Bewerking (processing) 
- Analyse (analysis) 
- Productie (production) 
- Verspreiding (dissemination) 
- Terugkoppeling (feedback & evaluation) 
 
Behoeftestelling (requirements) 
De inlichtingenproductiecyclus start met het proces van 
behoeftestelling. In deze fase geven afnemers zoals de minister 
van Defensie, de CDS, de DOPS, de OPCO’s, ingezette staven en 
eenheden maar ook bijvoorbeeld het Ministerie van Algemene 
Zaken, Buitenlandse Zaken of Veiligheid & Justitie hun specifieke 
informatiebehoeften aan. Verder kan de behoeftestelling zijn 
ingegeven door informatie uit andere bronnen die dient te 
worden gecontroleerd op volledigheid, betrouwbaarheid en 
waarschijnlijkheid. Behoeftestellingen kunnen ook binnenkomen 
door middel van Requests for Information (RFI’s). 
 
Inlichtingenvergaring (collection) 
 
De behoeftestelling resulteert in de formulering van een 
onderzoeksopdracht, onderzoeksvragen en een verzamelplan, 
waarin is aangegeven welke informatie, wanneer, door wie en op 
welke wijze dient te worden verzameld.  
 
Inlichtingenbronnen en verzamelmiddelen 
 
Informatie kan worden verkregen uit open en gesloten bronnen. 
Onder ‘open bronnen’ wordt verstaan voor eenieder 
toegankelijke ongerubriceerde informatie zoals de media, 
publieke overheidsdocumenten, wetenschappelijke literatuur, 
publicaties van onderzoeksinstituten en publieke 
informatiebronnen. Onder ‘gesloten bronnen’ wordt verstaan 
gegevens die niet toegankelijk zijn voor het publiek, dan wel 
slechts toegankelijk zijn voor daartoe expliciet gemachtigde 
instanties (zoals inlichtingen- en opsporingsdiensten) dan wel 
                                                
 
 
 
Pagina 100 van 167
