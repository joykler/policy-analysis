Selectielijst AIVD en voorgangers vanaf 1946 
 
3. Dossiers en gegevens over agenten- en informanten. De waardering van deze dossiers en 
gegevens worden geregeld in de nieuwe WIV. Tot die tijd worden deze dossiers niet geselecteerd, 
gewaardeerd, overgedragen of vernietigd. 
 
De selectielijst AIVD zal worden gebruikt om nieuw te vormen archiefbestanden te selecteren en te 
waarderen, zal worden ingezet bij de bewerking voor overdracht van archiefbescheiden en voor de 
vernietiging van oud archiefmateriaal. 
De opzet selectielijst is gebaseerd op het Generieke Waarderingsmodel Rijksoverheid (GWR). Deze 
opzet sluit beter aan op de sturende en primaire processen van de AIVD dan de handelingen van de 
concept selectielijsten. 
Ook sluit de selectielijst beter aan bij de digitale werkwijze waarmee de AIVD met de invoering van 
Documentum (documentmanagement systeem met recordmanagement functionaliteiten) in 2013 van 
start is gegaan. 
Gelet op de overeenkomsten tussen beide organisaties is de selectielijst AIVD afgestemd met de 
selectielijst van de Militaire Inlichtingen- en Veiligheidsdienst (MIVD).  
De selectielijsten van beide diensten wijken op een aantal punten van elkaar af, omdat AIVD en de 
MIVD elk onder een eigen zorgdrager valt respectievelijk de minister van Defensie en de minster van 
Binnenlandse Zaken. Voorbeelden van deze verschillen zijn te vinden in de categorie 9 (het verlenen 
van ondersteunende diensten) en in mindere mate de categorieën 13 (het onderhouden van 
(inter)nationale betrekkingen en samenwerkingsverbanden) en 14 (het leveren van overheidsdiensten 
bij crises en calamiteiten) van de lijst van waarderingen processen. Gelet op de gevoeligheid van de 
materie zal er afstemming plaatsvinden met de Tweede Kamer.  
1.3. Intrekken selectielijsten 
Met de vaststelling van de selectielijst wordt de “Lijst bewaren vernietigen BVD en voorgangers 1945 – 
heden”, zoals gepubliceerd in de Staatscourant 1997, nr. 217 ingetrokken. Zoals bij 1.1. aangegeven is 
deze lijst buiten toepassing verklaard. 
1.4. Leeswijzer 
In het hoofdstuk 'Contextuele informatie' worden de taken en organisatie van de AIVD en zijn 
voorgangers vanaf 1945 beschreven, maar ook: 
 de actoren die een rol spelen op het beleidsterrein inlichtingen en veiligheid; 
 de samenwerkings- en coördinatieorganen op het gebied van de organisatie van 
inlichtingendiensten; 
 een historisch overzicht van de AIVD en zijn voorgangers. 
 
In het volgende hoofdstuk worden de ordeningsstructuur van de archieven, de aansluiting tussen 
selectie en informatiebeheer en informatiesystemen van de AIVD beschreven. 
 
In het hoofdstuk 'Totstandkoming selectielijst' is een overzicht opgenomen van categorieën in de vorm 
van processen van te bewaren en te vernietigen archiefbescheiden. Hierin worden de processen, 
risico's en daarbij behorende vernietigingstermijnen van de neerslag van de AIVD beschreven. 
 
De besturende, primaire en ondersteunende processen van de AIVD zijn gebaseerd op de Enterprise 
Architectuur Rijksdienst (EAR) met drie procesgroepen en zestien hoofdprocessen en circa 60 
subprocessen. 
De processen zijn gekoppeld aan de zes functies en nummering van het GWR: 
 sturing en inrichting; 
 primaire functies; 
 handhaving en toezicht; 
 kennis en advies; 
 ondersteunende functies; 
 uitvoering. 
 
 
 
 
 
 
 
Pagina 6 van 94
