Versie 0.16 ter inzagelegging | Generieke  Selectielijst MIVD | maart 2015  
 
dat de ‘systematische opsomming van categorieën 
archiefbescheiden’ in overeenstemming moet zijn met de voor 
het archief geldende ordeningstructuur. Voor enkele van de 
informatiesystemen die Defensie in gebruik heeft, geldt dat 
hierin de ordening van de selectielijst toegepast wordt. 
Hieronder worden enkele belangrijke informatiesystemen die 
archiefwaardige informatie bevatten beschreven en de 
aansluiting van deze informatiesystemen op selectie en het 
informatiebeheer.  
 
Zoals reeds hierboven is gesteld zal  deze selectielijst ook 
worden gebruikt bij de bewerking en selectie van reeds 
gevormde papieren archieven vanaf 1945. Gezien de omvang 
van en veelvormigheid van deze papieren archieven is het niet 
doenlijk hier een overzicht te geven hoe deze selectielijst 
aansluit op de ordeningsstructuur van de papieren archieven uit 
deze periode. Dit zal in archiefbewerkingsplannen worden 
vastgelegd.  
2.3.1 XPost 
 
Sedert medio 2007 is de applicatie Xpost als defensiebrede 
applicatie vastgesteld voor de dienstcorrespondentie (nota’s, 
brieven, etc.). XPost is de ICT-standaard applicatie – het 
postregistratiesysteem - voor het op gecontroleerde wijze 
registreren, routeren en (doen) opslaan van archiefbescheiden. 
 
Met XPost(Web) wordt de papieren poststroom gedigitaliseerd, 
geregistreerd en gerouteerd door de defensieorganisatie naar de 
behandelaar(s) ter ondersteuning van de bedrijfsvoering. De 
bedrijfsvoering wordt hiermee ondersteund in de dagelijkse 
afhandeling van documenten, waarbij zicht is op de behandelaar 
van het document en de afhandelingstermijn, en op de 
informatie die wordt vastgelegd over de wijze waarop het 
document is afgedaan. Tevens is het digitale document, mits 
men daartoe is geautoriseerd, voor een ieder met toegang tot 
XPostWeb terug te vinden. 
 
Er wordt gebruik gemaakt van de standaard functionaliteit van 
het relationeel database systeem (Oracle).Elk defensieonderdeel 
heeft een eigen database. 
 
De inrichting van XPost kan worden aangepast aan de eigen 
situatie en werkmethoden, waardoor alleen de relevante functies 
weergegeven worden. Bovendien zijn autorisaties per afdeling in 
te stellen. Iedereen kan dus van hetzelfde systeem gebruik 
maken op basis van aan hem of haar toegekende rechten. 
 
De primaire ordening in het Xpost systeem is op organisatie 
(defensieonderdeel), en daarbinnen op hoofdprocessen 
(secundaire ordening). 
 
 
Pagina 116 van 167
