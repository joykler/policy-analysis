Rapportage  
Ons tussentijds beeld hebben wij op 7 mei 2015 gepresenteerd aan de 
projectleider en de SPOC’s. Niet alle SPOC’s konden hierbij aanwezig zijn. Onze 
presentatie is door het project gedeeld met alle SPOC’s. De concept-versie van 
dit rapport hebben wij besproken met de Directeur Bedrijfsvoering van BZ en de 
projectleider. Het concept rapport is door de opdrachtgever voor consultatie 
eveneens afgestemd met de SPOC’s van de verschillende ministeries en de 
voorzitter van het OGO/3W. Onze definitieve bevindingen hebben wij op  
17 september 2015 aan de SPOC’s en de voorzitter van het OGO-3W 
gepresenteerd. 
 
In de onderhavige rapportage hebben wij onze feitelijke bevindingen opgenomen 
die zijn gebaseerd op de hiervoor beschreven werkzaamheden. Waar nodig en 
zinvol hebben wij onze bevindingen aangevuld met schema’s en overzichten. Wij 
benadrukken dat wij geen controlewerkzaamheden hebben verricht en 
verschaffen daarom ook geen zekerheid bij de gegevens die in dit rapport zijn 
opgenomen. Ook geven wij geen oordelen over het bestaande reisbeleid en over 
de data die ons ter beschikking is gesteld. Gezien de scope van onze opdracht is 
het niet onze rol om aanbevelingen te doen over het te harmoniseren 
(onderdelen van het) reisbeleid. Dat is nadrukkelijk de verantwoordelijkheid van 
het project en het OGO-3W. 
  
29  |
