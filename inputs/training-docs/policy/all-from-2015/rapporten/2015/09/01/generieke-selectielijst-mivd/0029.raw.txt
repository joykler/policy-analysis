Versie 0.16 ter inzagelegging | Generieke Selectielijst MIVD | maart 2015 
censuur 
Al eerder is gewezen op het belang van de censuur in oorlogstijd 
als bron voor inlichtingen omtrent de vijand, maar ook als 
middel om de vijand inlichtingen te onthouden. In vredestijd kan 
de bevelhebber der landstrijdkrachten als potentieel drager van 
het Militair Gezag op dit terrein niet veel meer doen dan 
voorbereidingen treffen. Dat gebeurde dan ook, zoals gezegd, 
door de Afdeling G2D van de Sectie G2 Inlichtingen. In dit 
verband wekt het enige bevreemding dat aan marinezijde de 
censuur werd gerekend te behoren tot de beveiligingstaak van 
MARID III. De toelichting daarbij maakt evenwel duidelijk dat 
daarmee werd gedoeld op het in de hand houden van de 
voorlichting aan pers en publiek en op het in voorkomende 
gevallen controleren van de post van het eigen personeel “om 
lekkage van informatie te voorkomen”.  
 
 
Inlichtingen (MARID I; G2A) 
 
open bronnen 
Ook op het gebied van inlichtingen speelden open bronnen een 
grote rol. Dat gold impliciet voor G2A en zeer expliciet voor de 
MARID: “onze MARID [zal] zich moeten beperken tot het 
verzamelen van die gegevens, welke voornamelijk door middel 
van pers en tijdschriften beschikbaar komen. Wel zijn onze 
diplomatieke vertegenwoordigers [niet duidelijk is of hier 
gedoeld wordt op marine-attachés dan wel op diplomaten in het 
algemeen] soms in staat bijzondere inlichtingen te verstrekken, 
doch beperkt zich dit vaak tot gegevens, welke zij uit het hoofd 
van hun functie eerder vernemen dan pers of radio”.  
 
menselijke bronnen 
Ten aanzien van het gebruik van menselijke bronnen (humint) 
stelde de marine zich terughoudender op dan de landmacht. 
Zoals gezegd kende de MARID een Sectie VI Contact Register, 
later MARID VII, een onderdeel dat zich bezig hield met het 
benaderen en begeleiden van informanten, zoals legaltravelers. 
 
legaltravelers 
Dezen werden in de eerste plaats gezocht onder actief dienende 
en gepensioneerde “leden der Zeemacht”, maar ook “indien 
zulks in verband met de volledigheid noodzakelijk mocht blijken” 
onder andere beroepsgroepen, zoals personeel van 
scheepvaartmaatschappijen, van in het buitenland gevestigde 
ondernemingen, van reisbureaus en universiteiten. Bij 
laatstgenoemde categorie diende vooral aandacht besteed te 
worden aan beoefenaren van vakken als hydrografie, economie, 
atoomfysica, cryptografie, chemische en biologische 
oorlogvoering en hydro- en aerodynamica. Verder wenste de 
MARID-leiding niet te gaan bij het inschakelen van menselijke 
 
 
Pagina 29 van 167
