Versie 0.16 ter inzagelegging | Generieke  Selectielijst MIVD | maart 2015  
 
3. Voorzien van relevante gebeurtenissen en 
ontwikkelingen in het aandachtsgebied met behulp 
van specifieke en tijdige inlichtingen; 
4. Een inlichtingenpositie die het beïnvloeden, 
beheersen of controleren van relevante 
gebeurtenissen en ontwikkelingen mogelijk maakt. 
 
Aan de hand van viermaandelijkse voortgangsrapportages over 
de door de MIVD-teams geboekte resultaten en 
klanttevredenheidsonderzoeken, waarin de behoeftestellers zich 
uitspreken over de mate waarin de MIVD in zijn producten en 
diensten de geplande dekkingsgraden heeft gerealiseerd, 
worden knelpunten, kansen en opties in het primaire proces en 
de gerelateerde bedrijfsvoering gesignaleerd. Kosten en baten 
van het inlichtingenproces worden inzichtelijk gemaakt. Aan de 
hand van deze rapportages kan de middeleninzet waar nodig 
worden bijgestuurd. Om te kunnen anticiperen op 
ontwikkelingen en specifieke, soms ad hoc, wensen van 
afnemers, of om op relevante ontwikkelingen te kunnen 
reageren, is de MIVD ingericht op flexibiliteit. De dienst moet 
door een afgewogen mix van aanwezige generalisten en 
specialisten en een goede positionering in het I&V-netwerk en 
daarbuiten in staat zijn snel op te schalen en te reageren als ‘de 
omgeving’ hierom vraagt. Afnemerswaarderingen door klanten 
zijn van groot belang om de kwaliteit van producten te 
evalueren en bij te stellen.  
 
De systematiek van wegen en prioriteren is ook relevant om de 
MIVD aan te laten sluiten op de BPB-cyclus (beleid-plannen-
begroting) van Defensie. De systematiek voorziet net als in de 
BPB-cyclus in drie voortgangsrapportages per jaar die een beter 
inzicht opleveren in de relatie tussen ambities, activiteiten en 
middelen.   
 
 
 
 
Samenwerking 
 
(Inter)nationale samenwerking is essentieel voor een optimale 
kennis- en informatiepositie van de MIVD. Naast de eigen 
middelen van de MIVD om informatie te verzamelen, wordt 
gebruik gemaakt van informatie verkregen van uitgezonden 
eenheden van de OPCO’s.  
 
AIVD 
 
De AIVD en MIVD, de enige twee inlichtingen- en 
veiligheidsdiensten in Nederland, zijn beide belast met zowel 
(contra)inlichtingentaken als veiligheidstaken ten behoeve van 
 
 
Pagina 106 van 167
