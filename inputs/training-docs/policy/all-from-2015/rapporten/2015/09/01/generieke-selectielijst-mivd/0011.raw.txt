Versie 0.16 ter inzagelegging | Generieke Selectielijst MIVD | maart 2015 
burgerlijke en militaire inlichtingendiensten en daarnaast om de 
werkzaamheden van de militaire inlichtingendiensten onderling 
af te stemmen. 
 
Comité Verenigde Inlichtingendiensten Nederland (CVIN) 
Deze ambtelijke commissie, ingesteld in 1957, heeft tot taak de 
minister-president en de Ministerraad te adviseren inzake 
vraagstukken met betrekking tot de inlichtingen- en 
veiligheidsdiensten. 
 
Ministeriële Commissie voor de Inlichtingen- en 
Veiligheidsdiensten (MICIV) 
Deze commissie van de Ministerraad, opgericht in 1976, is op 
het hoogste politieke niveau belast met de coördinatie van de 
activiteiten van de inlichtingen- en  
veiligheidsdiensten. 
 
Interdepartementale Commissie Wet Inlichtingen- en 
Veiligheidsdiensten (ICWIV)  
Dit ambtelijk overlegorgaan, voorgezeten door Justitie met 
deelname van Algemene Zaken, Binnenlandse Zaken en 
Defensie, ingesteld in 1977, hield zich bezig met de 
voorbereiding van een wettelijke regeling voor de inlichtingen- 
en veiligheidsdiensten. 
 
2.2 HISTORISCH OVERZICHT 
 
De tekst van dit overzicht is gebaseerd op ‘De Militaire 
Inlichtingendiensten, een institutioneel onderzoek naar het 
handelen van de overheid op het gebied van militaire 
inlichtingendiensten, 1945-1999, D. Engelen, Den Haag 1999’. 
 
Inleiding 
 
Het verzamelen van inlichtingen omtrent een potentiële militaire 
tegenstander geldt als een der oudste menselijke activiteiten. 
De Bijbel verhaalt over de verspieders naar Kanaän; en in 
Homerus’ Ilias en in de werken van de Chinese strateeg Sun Tzu 
zijn interessante verhandelingen en spannende verhalen te 
vinden over militaire spionage. 
Ook waar het Nederland betreft reikt de geschiedenis van het 
militaire inlichtingenwerk ver terug in de tijd. In Vondels 
Gijsbrecht van Aemstel speelt Vosmeer de Spie een kleine, doch 
belangrijke rol. In de 17e en 18e eeuw beschikten 
raadpensionarissen als  Johan de Witt en Anthonie Heinsius over 
een Europees netwerk van informanten die hen op de hoogte 
hielden van militaire dreigingen, met name van Franse kant. Die 
vrees voor Frankrijk werd bewaarheid toen Napoleon de Lage 
Landen gewapenderhand bij het Empire inlijfde.  
Diens systematisch gebruik van inlichtingen bij zijn militaire 
 
 
Pagina 11 van 167
