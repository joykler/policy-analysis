IBO Effectieve leerroutes in het funderend onderwijs 
 
Bijlage 6 Achtergrondinformatie bij beschrijving Nederlandse 
stelsel van leerroutes 
 
Oorzaken en effecten van zittenblijven 
Op basis van de meta-analyses van Jimerson (2001) en Holmes (1989) heerste lang het beeld dat 
zittenblijven sterke negatieve effecten had op de leerprestaties en sociaalemotionele ontwikkeling 
118
van leerlingen. Veel van de door hen gebruikte studies zijn echter niet van goede kwaliteit en 
weten niet goed te controleren voor het onvermijdelijke selectie-effect dat optreedt als je 
zittenblijvers vergelijkt met niet-zittenblijvers. 
 
Recenter zijn studies en meta-analyses verschenen die er op wijzen dat de effecten van 
zittenblijven op leerprestaties en sociaal-emotionele ontwikkeling veel minder negatief zijn. Allen 
119
(2009) vindt geen significante verschillen tussen zittenblijvers en doorstromers. Overwegend 
120
negatieve resultaten vinden andere studies. Daar waar studies positieve effecten vinden, is het 
121
alleen op korte termijn. Deze doven op langere termijn vaak uit. 
 
Ook Belgisch onderzoek laat zien dat zittenblijven niet meer voordeel oplevert voor de zwakke 
122
leerling dan doorstromen. De onderzoekers waarschuwen er echter voor zwakke leerlingen 
123
zonder meer over te laten gaan naar de volgende klas. In beide gevallen wordt de kern van het 
probleem niet aangepakt, namelijk de leerproblemen die de leerlingen ondervinden. Lorence 
(2014) ondersteunt de stelling dat zwakke leerlingen zonder meer over laten gaan niet per se 
124
verstandig is. In een vergelijking tussen zittenblijvers en vergelijkbare socially promoted 
leerlingen laat hij zien dat zittenblijvers het later op school beter doen dan vergelijkbare leerlingen 
die zijn overgegaan. In Texas, waar de studie werd gedaan, krijgen  zittenblijvers extra 
ondersteuning. Het voordeel dat zittenblijvers hadden, werd echter kleiner in de loop der jaren. 
Bovendien bleven hun prestaties ondergemiddeld. 
 
Zittenblijven komt vaker voor onder jongens, leerlingen met een lage sociaal-emotionele status, 
laag IQ of lage prestaties en, zeker bij kleuterbouwverlenging, leerlingen die worden gezien als niet 
schoolrijp of te jong. Soms geeft lichaamslengte onbewust de doorslag. Ook gedragsproblemen en 
125
sociaal-emotionele ontwikkeling spelen een rol, evenals etniciteit of nationaliteit. 
Voor wat betreft school- en omgevingskenmerken is een belangrijke rol weggelegd voor de docent 
en eventueel ander personeel dat bij de beslissing om een kind te laten doubleren betrokken is. 
Het gaat daarbij zowel om de attitude van de docent ten opzichte van zittenblijven als zijn of haar 
126
subjectieve interpretatie van de schoolprestaties en/of schoolrijpheid van de leerling. Ook spelen 
                                                           
118
 Jimerson, Meta-Analysis of Grade Retention Research (2001); Holmes, Grade-level retention effects (2001);  
Shepard en Smith (red.), Flunking grades: research and policies on retention (1989) 
119
 Allen et.al., Quality of Research Design Moderates Effects of Grade Retention on Achievement (2009) 
120
 Lamote et.al., Is the cure worse than the disease? (2014); Goos, et.al., First-grade retention in the Flemish 
educational context: (2013); Wu, West en Hughes, Effect of Grade Retention in First Grade on Psychosocial 
Outcomes (2010) 
121
 Schwert en West, The Effects of Early Grade Retention on Student Outcomes over Time (2012); CPB, 
Zittenblijven in primair en voortgezet onderwijs (2015) 
122
 Goos et.al., Effecten van zittenblijven in het basis- en secundair onderwijs in kaart gebracht (2013) 
123
 Juchtmans et.al., Samen tot aan de meet (2011) 
124
 Lorence, Third-grade retention and reading achievement in Texas (2014) 
125
 Huang, Further understandingâ€™ (2014); Goos et.al., Cross-Country Differences (2013); Bonvin, Grade 
retention: decision-making  (2008); Bless, Klassenwiederholung (2004); Jimerson, Meta-analysis of Grade 
Retention Research (2001). 
126
 Huang, Further understanding (2014); Bonvin Grade retention: decision-making (2008); Bless, 
Klassenwiederholung (2004); Witmer, Hoffman en Norris, Elementary Teachers Beliefs and Knowledge about 
Grade Retention (2004) 
66
