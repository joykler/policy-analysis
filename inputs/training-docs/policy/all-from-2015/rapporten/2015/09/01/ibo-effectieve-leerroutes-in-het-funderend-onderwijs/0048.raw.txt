IBO Effectieve leerroutes in het funderend onderwijs 
 
middelen meer aan preventie te besteden. 
 
Op dit moment worden vertraagde leerlingen voor 100% bekostigd. Het aanpassen van deze 
boven-nominale bekostiging en het herinvesteren van deze middelen in alternatieve maatregelen 
geeft scholen een prikkel om boven-nominale leertijd te voorkomen en meer kansrijke interventies 
te ontwikkelen. Door in te zetten op preventie en maatwerk, kunnen de middelen die nu ingezet 
worden voor boven-nominale leertijd doelmatiger worden besteed. Bij het aanpassen van de 
boven-nominale bekostiging kan gedacht worden aan het beperken van de bekostiging na het 8e 
leerjaar in het PO, of het beperken van de bekostiging van een extra jaar in het VO. 
 
Het aanpassen van de bovennominale bekostiging kan leiden tot gedragseffecten. In het VO  is de 
kans op gedragseffecten groter dan in het PO, vanwege de mogelijkheid van selectie, lagere 
plaatsing, afstroom en uitstroom naar vavo. Bij het bepalen van de omvang van herallocatie zou 
hier rekening mee gehouden kunnen worden.  
 
Box 4.2 Rekenvoorbeeld herallocatie van middelen van zittenblijven naar preventie in 
het PO en VO 
 
In deze box wordt een voorbeeld uitgewerkt om een indruk te krijgen van de mogelijke omvang 
van de totale besparing bij aanpassing van de bekostiging van zittenblijvers en herinvestering in 
preventie. Figuur 4.4 en figuur 4.5 geven een overzicht van de besparingen en de 
herinvesteringen in preventie in respectievelijk het PO en het VO.  
 
In de illustratie is uitgegaan van aanpassing van de bekostiging van zittenblijvers. De bekostiging 
van een jaar extra onderwijs door zittenblijven in het PO en VO wordt teruggebracht van 100% 
naar 50%. De aanpassing van de bekostiging en de herinvestering in preventie zorgt mogelijk 
voor een afname van het aantal zittenblijvers. Omdat het effect onzeker is, zijn er drie scenario’s 
uitgewerkt: 
- Scenario 1: het aantal zittenblijvers blijft gelijk. Er treedt geen effect op door aanpassing van 
de bekostiging en herinvestering in preventie. Er treedt alleen een besparing op door 
aanpassing van de bekostiging.  
- Scenario 2: het aantal zittenblijvers neemt in tien jaar geleidelijk af met 2,5% per jaar (25% 
in totaal).  
- Scenario 3: het aantal zittenblijvers neemt in tien jaar geleidelijk af met 5% per jaar (50% in 
totaal).  
De aanpassing van de bekostiging en herinvestering in preventie is in alle scenario’s hetzelfde.  
Er is uitdrukkelijk gewerkt met veronderstellingen. In werkelijkheid kan de besparing hoger of 
110
lager uitkomen, afhankelijk van het daadwerkelijke effect van de maatregelen op zittenblijven . 
 111
Figuur 4.4 en figuur 4.5 kunnen dan ook alleen als illustratie worden beschouwd.  
 
Het rekenvoorbeeld bevat drie componenten: 
1. De preventiemiddelen. Deze middelen worden in het voorbeeld meteen structureel ingezet 
voor preventie. In de grafieken is dit weergegeven als investering preventie.  
2. De besparing door lagere bekostiging van zittenblijvers. Zittenblijvers worden voor 50% 
bekostigd in plaats van 100%. Deze besparing valt meteen na invoering vrij. De opbrengst 
van deze maatregel is afhankelijk van het aantal leerlingen dat na invoering van de extra 
preventiemiddelen en aanpassing van de bekostiging blijft zitten. Een daling van het aantal 
zittenblijvers leidt tot een lagere besparing op de bekostiging van zittenblijvers. 
                                                           
110
 In de referentieraming 2015 is al rekening gehouden met een autonome daling van het aantal zittenblijvers 
in het PO van 30.000 naar 26.500 in 2020. 
111
 Overige veronderstellingen zijn: illustratie van de effecten gaan uit van invoering per 2019. De zittenblijvers 
zijn gelijk verdeeld over de klassen. Het duurt in het PO 8 jaar voordat een cohort zittenblijvers is uitgestroomd 
naar het VO. In het VO stromen ze in 4/5/6 jaar uit. Er ontstaat mogelijk een besparing doordat leerlingen 
korter in het onderwijssysteem blijven (ze blijven niet meer zitten) De veronderstelling in het rekenvoorbeeld is 
dat deze besparing valt vrij na 8 jaar in het PO en na 4/5/6 jaar in het VO en 4 jaar in het vervolgonderwijs. 
48
