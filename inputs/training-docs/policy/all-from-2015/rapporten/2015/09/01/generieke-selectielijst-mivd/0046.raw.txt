Versie 0.16 ter inzagelegging | Generieke  Selectielijst MIVD | maart 2015  
 
hebben gehecht dan de MARID. In het Handboek Inlichtingen 
van de KLU heet het dat de betrouwbaarheid daarvan meestal 
groot is, doch wel bevestiging behoeft. “Indien de bron 
gebriefed is kunnen omtrent tevoren te bepalen onderwerpen 
veel informaties worden verkregen omdat bron in vele gevallen 
een expert is”. Deze bronnen kunnen volgens het Handboek 
inlichtingen verschaffen omtrent ‘order of battle’, ‘tactics and 
performances’, uitrusting, activiteiten en moreel. 
Ook G2 achtte de door middel van militaire attachés verkregen 
gegevens “van zeer veel belang”. Met name gold dat voor de 
zogenaamde ‘inlichtingen-attachés’ , een benaming  voor 
attachés geplaatst in een niet-NAVO-land. Ook in de G2-
organisatie was een bureau Buitenlandse Betrekkingen 
opgenomen, te vergelijken met de overeenkomstige bureaus bij 
MARID en L2.  
 
liaison 
In zekere zin verwant aan de voorgaande categorie van 
menselijke inlichtingenbronnen, zeker waar het 
vertegenwoordigers van buitenlandse diensten betrof, was het 
onderhouden van liaison met binnen- en buitenlandse 
soortgelijke diensten. De enige binnenlandse partner voor elk 
van de drie militaire diensten op het gebied van buitenlandse 
militaire inlichtingen was de Buitenlandse 
Inlichtingendienst/Inlichtingendienst Buitenland. Vanaf het 
moment dat het Koninklijk Besluit van 8 augustus 1949 de 
Nederlandse inlichtingengemeenschap een wettelijke grondslag 
gaf is de afstemming van de taken maar vooral van de 
activiteiten van enerzijds de militaire diensten en anderzijds de 
BID/IDB een voortdurend punt van aandacht geweest. De bij 
genoemd KB ingestelde Coördinatie Commissie boog zich in het 
najaar van 1949 over de vraag, of en in hoeverre de 
buitenlandse relaties en vertegenwoordigingen van BID, MID en 
MARID (de LUID bestond formeel nog niet) elkaar overlapten. 
De commissie constateerde dat van “duplicering van 
informatiebronnen in het buitenland” geen sprake was, maar dat 
er daarentegen wel “een ernstige leemte” bestond in 
Scandinavië waar geen van de diensten op dat moment over 
relaties (liaison) of bronnen beschikte. Niet verwonderlijk beval 
de commissie aan, in deze leemte te voorzien door middel van 
“een officiële vertegenwoordiger van een der militaire diensten”, 
hetgeen inderdaad op termijn zijn beslag kreeg, ook al door het 
op gang komen van de NAVO.  
De relatie tussen de BID/IDB en de militaire inlichtingendiensten 
bleef echter gedurende de gehele periode van de Koude Oorlog 
elementen van spanning houden. Over het niet altijd optimaal 
functioneren van eerstgenoemde dienst is al het nodige 
geschreven, maar voor de onderhavige periode was cruciaal dat 
deze dienst er niet in slaagde aan de militaire requirements met 
name betreffende de landen van het Pact van Warschau 
 
 
Pagina 46 van 167
