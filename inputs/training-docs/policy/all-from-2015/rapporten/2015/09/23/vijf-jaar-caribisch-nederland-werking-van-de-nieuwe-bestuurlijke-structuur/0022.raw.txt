uitwerking van de nieuwe bestuurlijke verhoudingen in de West. Op 10 oktober 2010 werden 
Cura√ßao en Sint Maarten autonome Landen binnen het Koninkrijk terwijl Bonaire, Saba en Sint 
Eustatius als openbaar lichamen in het staatsbestel van Nederland werden opgenomen. Vanaf die 
datum valt binnen Nederland een onderscheid te maken tussen Europees Nederland en Caribisch 
Nederland. Een onderscheid dat niet alleen in naam wordt gesymboliseerd door de bijna 8.000 
kilometer Atlantische oceaan maar dat ook gelegen is in de bestuurlijke context van de eilanden. 
 
3.2 Bestuurlijke context 
Het openbaar bestuur in Caribische Nederland kent een aantal bijzondere uitdagingen dat in 
Europees Nederland minder speelt. Deze uitdagingen hangen deels samen met de 
10
kleinschaligheid van de eilanden en deels met een aantal unieke maatschappelijke 
karakteristieken van de entiteiten in de West. 
 
Een eerste factor die van betekenis is voor de kwaliteit van het openbaar bestuur betreft de 
kwaliteit van het overheidspersoneel. Als gevolg van de kleinschaligheid is de rekruteringsgrond op 
de eilanden relatief beperkt waardoor personen ambtelijke posities verkrijgen die hen in Nederland, 
gezien hun opleiding en ervaring, niet snel zouden toevallen. Dit heeft gevolgen voor de kwaliteit en 
kwantiteit van de output van het openbaar bestuur. Met name bij het invullen van gespecialiseerde 
functies speelt dit probleem op grote schaal (Mortel et. al. 2015). 
 
Een tweede factor die samenhangt met de kleinschaligheid betreft bevoegdhedenconcentratie. Dat 
wil zeggen dat het aantal taken dat belegd is bij een overheidsfunctie even groot is als in Europees 
Nederland maar het aantal personen dat invulling geeft aan die functie kleiner is (Nauta, 2011). Dit 
speelt onder meer bij de eilandsraad en het bestuurscollege, maar ook op ambtelijk niveau. Naar 
Nederlandse gemeente maatstaven zou, gelet op bevolkingsgrootte, een flink hoger aantal 
11
eilandsraadsleden (en -gedeputeerden) zijn voorgeschreven. Als gevolg van deze taak- en 
bevoegdhedenconcentratie moeten deze functionarissen feitelijk aan hogere kwalificatie-eisen 
voldoen willen zij eenzelfde output kunnen realiseren als hun Europees Nederlandse 
ambtsgenoten. Vanwege de voornoemde beperkte rekruteringsgrond voor dergelijke 
functionarissen is het erg moeilijk aan die eis te voldoen. Aan het aantrekken van personeel van 
buiten de (eilands)grenzen kleven nadelen. Vaak ontbreekt het aan kennis en gevoel voor de lokale 
situatie. Bovendien zijn externen vaak niet geneigd voor de rest van hun leven te blijven en 
hanteert Den Haag voor zijn eigen personeel doorgaans uitzendperiodes van slechts enkele jaren. 
Met hun vertrek verdwijnt vaak veel van de opgebouwde kennis van het eiland. 
 
 
 
 
Noot 10 Kleinschaligheid is overigens geen uniek Caribisch verschijnsel. In zekere zin kunnen verschillende 
uitdagingen van Caribisch Nederland teruggevonden worden in kleine (ei)landelijke gemeentes in Europees Nederland. 
Noot 11 Zou de gemeentelijke norm voor de openbare lichamen worden toegepast dan heeft Bonaire zeventien 
raadsleden in plaats van negen en vijf gedeputeerden in plaats van de huidige drie. Voor Statia komt het aantal 
raadsleden op elf in plaats van de huidige vijf en het aantal gedeputeerden blijft gelijk. Op Saba zou het aantal 
raadsleden negen bedragen in plaats van de huidige vijf. Het aantal van twee gedeputeerden is niet lager dan de 
Nederlandse norm. 
 22 RAPPORT | Werking nieuwe bestuurlijke structuur Caribisch Nederland | DSP-groep
