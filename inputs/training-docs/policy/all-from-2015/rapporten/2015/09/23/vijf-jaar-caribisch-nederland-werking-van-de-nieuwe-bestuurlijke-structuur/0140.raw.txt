zo verstrekkend waren dat zij in de Europees Nederlandse context waarschijnlijk tot Kamervragen 
zouden hebben geleid. Binnen het huidige stelsel worden de bewindspersonen echter niet door de 
Tweede Kamer ter verantwoording geroepen. Noodremprocedures als een raadgevend referendum 
of een burgerinitiatief kunnen door de eilanden in dergelijke gevallen ook niet worden gebruikt 
omdat het vereiste aantal handtekeningen te hoog is. 
8.1.4 Effectiveness and efficiency 
In afwijking op de interpretatie van de VN wordt hier onder effectiviteit verstaan de mate waarin de 
119
voorgenomen doelen gerealiseerd zijn. Onder doelmatigheid wordt hier verstaan de mate waarin 
de middelen waarmee de doelrealisatie wordt nagestreefd in verhouding staan tot de opbrengst.  
 
Binnen het onderzoek is niet gekeken naar de doelmatigheid en doeltreffendheid van het 
overheidsbeleid in brede zin. Er is alleen gekeken naar de doelmatigheid en doeltreffendheid van 
het bestuur en het toezicht daarop. Doeltreffendheid veronderstelt bovendien dat voor het 
onderzochte object doelstellingen aanwezig zijn en dat deze zodanig geformuleerd zijn dat ze 
gemeten kunnen worden. Zoals aangegeven in hoofdstuk 2 is daarvan lang niet altijd sprake. 
Uitzondering daarop vormen de afwijkingen in de nieuwe bestuurlijke structuur van Caribisch 
Nederland van het gemeentelijke stramien. Vaak heeft wetgever namelijk in het geval hij afweek 
van de Gemeentewet gemotiveerd wat daarvoor de reden was. In deze paragraaf wordt ingegaan 
op de drie belangrijkste verschillen tussen de WolBES/FinBES enerzijds en de 
Gemeentewet/Financiële verhoudingswet anderzijds. (In paragraaf 4.3 werden alle relevante 
verschillen tussen gemeente en openbaar lichaam vanuit doelmatigheid en 
doeltreffendheidperspectief besproken). De drie belangrijkste verschillen zijn:  
 Verticaal bestuurlijk toezicht is ten dele preventief van karakter en wordt namens de regering 
uitgeoefend door de Rijksvertegenwoordiger. In Europees Nederland is het toezicht repressief 
en dit wordt door de provincie en het Rijk uitgeoefend. 
 Verticaal financieel toezicht is preventief van karakter en wordt uitgeoefend door het Cft. Bij 
Nederlandse gemeenten is het verticaal financieel toezicht repressief en wordt uitgeoefend 
door de Provincie. 
 Openbaar lichaam en Rijk onderhouden rechtstreekse banden. In Europees Nederland is een 
provinciale bestuurslaag waarmee rechtstreekse banden worden onderhouden. De 
Rijksvertegenwoordiger coördineert de samenhang tussen de departementale 
beleidsdomeinen. 
 
 
 
 
Noot 119 De VN definitie luidt voor deze criteria: ‘Good governance means that processes and institutions produce 
results that meet the needs of society while making the best use of resources at their disposal.' Door de onderzoekers 
wordt van deze definitie afgeweken enerzijds omdat daarin een minder helder onderscheid wordt gemaakt tussen de in 
Nederland gangbare onderverdeling tussen doelmatigheid en doeltreffendheid en anderzijds omdat het meten of de 
bestuurspraktijk voorziet in de behoefte van de bevolking niet binnen de randvoorwaarden van dit onderzoek 
onderzocht kon worden.  
 140 RAPPORT | Werking nieuwe bestuurlijke structuur Caribisch Nederland | DSP-groep
