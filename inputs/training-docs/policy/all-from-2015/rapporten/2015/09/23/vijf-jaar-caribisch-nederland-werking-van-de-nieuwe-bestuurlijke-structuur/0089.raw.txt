80
van 3 november 2009 en 22 april 2010 van belang. In deze besluitenlijsten die voor Nederland 
namens de Staatsecretaris van Binnenlandse Zaken en Koninkrijksrelaties werden getekend door 
de 'Commissaris voor Bonaire, Saba en Sint Eustatius' en namens de eilandgebieden door de 
gedeputeerden voor staatkundige verhoudingen wordt een aantal uitgangspunten verwoord. Te 
lezen valt: 
‘Uitgangspunten daarvoor waren het beginsel van subsidiariteit, de overname door Nederland van 
de taken van de Nederlandse Antillen. Na de transitiedatum kunnen, rekening houdend met de 
ambitie en uitvoeringscapaciteit van [eiland] wijzigingen in de taakverdeling overeengekomen 
worden. […] nieuwe taken en taken die niet in het overzicht zijn opgenomen worden beschouwd als 
81
taken van [eiland]’ . 
 
In de bijlagen van de aangehaalde besluitenlijsten zijn limitatief alle wettelijke overheidstaken 
opgesomd, onderverdeeld naar Nederlands ministerie tot wiens bevoegdheid het betreffende 
onderwerp gerekend moet worden. Per taak staat omschreven wie na de transitie verantwoordelijk 
wordt (Nederland of openbaar lichaam) en op welke locatie de verantwoordelijkheid wordt 
uitgevoerd (openbaar lichaam, RCN of Nederland). Het betreft een zeer uitgebreid overzicht met 
duizenden taken waar op detailniveau voornoemde gegevens worden opgesomd. Ter illustratie de 
Prijzenwet BES. Daarin is onder meer bepaald:  
 
‘Prijsbeleid - Voorschriften geven betreffende het voeren van een administratie, waaruit de vorming 
blijkt van de prijzen, waartegen goederen of diensten worden aangeboden (artikel 2 lid 1 sub a 
Prijzenwet BES)’. 
 
In het bedoelde document is dan vervolgens bepaald dat het openbaar lichaam verantwoordelijk is 
voor het geven van deze voorschriften .  
 
Naast wettelijke taken zijn er ook verschillende taken die wel logischerwijs gerekend moeten 
worden tot een overheidstaak, maar die in Caribisch Nederland niet wettelijk verplicht zijn. Gedacht 
moet worden aan zaken als de aanleg en het onderhoud van wegen, pleinen, parkeergelegenheid 
en straatverlichting. Ook kinderopvang, maatschappelijke ondersteuning aan kwetsbare groepen, 
sociale veiligheid, bibliotheken, kunst, musea en ondersteuning van overige culturele activiteiten of 
sport zijn wettelijk niet verplicht op de openbare lichamen.  
 
De taakverdeling tussen openbaar lichaam en Rijk vertoont veel overeenkomsten met de 
taakverdeling die in Europees Nederland bestaat tussen Rijk/provincie en gemeenten. Toch 
 
 
 
Noot 80 De besluitenlijst van 3 november heeft betrekking op de taakverdeling tussen het rijk enerzijds en Saba en 
Sint Eustatius anderzijds. De besluitenlijst van 22 april heeft betrekking op de taakverdeling tussen het rijk enerzijds en 
Bonaire anderzijds. De taakverdeling verschilt op kleine onderdelen tussen de bovenwindse eilanden en Bonaire. 
Noot 81 Hoewel bij de nieuwe taakverdeling Rijk – Caribisch Nederland de relatie Nederlandse Antillen – 
Eilandgebied als voorbeeld gold, vonden vijf belangrijke taakverschuivingen plaats: 1 vrijwel alle veiligheidstaken 
(politie, brandweer) zijn rijkstaken geworden; 2 zorg (uitgezonderd de preventieve gezondheidszorg) is een rijkstaak 
geworden; 3 onderwijs (uitgezonderd onderwijshuisvesting, leerplicht en leerlingenvervoer) is een rijkstaak geworden;  
4 de onderstand is een rijkstaak geworden. 5 Verlenen tewerkstellingsvergunning is een rijkstaak geworden. 
 89 RAPPORT | Werking nieuwe bestuurlijke structuur Caribisch Nederland | DSP-groep
