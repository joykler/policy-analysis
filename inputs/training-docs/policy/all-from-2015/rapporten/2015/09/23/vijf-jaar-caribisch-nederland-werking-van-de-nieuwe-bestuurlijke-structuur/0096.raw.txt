5.2 Rijkstaken en rijkscoördinatie 
5.2.1 Formeel kader: Rijkstaken en rijkscoördinatie 
Alle taken die niet behoren tot de verantwoordelijkheid van het Rijk behoren het openbaar lichaam 
toe. Voor het uitoefenen van die taken speelt RCN een belangrijke rol. In het kader van de 
staatkundige veranderingen is in december 2008 het Regionaal Service Center, thans Rijksdienst 
Caribisch Nederland (RCN), opgericht met vestigingen op Bonaire, Sint Eustatius en Saba. In RCN 
zijn alle departementale eenheden en uitvoeringsorganisaties op de drie eilanden samengevoegd. 
In totaal werken er meer dan 690fte rijksambtenaren op de eilanden.  
 
Tabel 5.1 Formatie RCN uitgesplitst naar departementale eenheid (2015) 
Verdeling over de departementale eenheden Bezetting (fte)
BZK2/ RCN/Centraal  116,7
BZK/Rijksvertegenwoordiger  3,2
BZK/SSC ICT  4,0
Centraal Bureau voor de Statistiek  1,0
Defensie/Kmar  30,0
Economische Zaken  2,0
Financiën/Belastingdienst  94,1
Infrastructuur en Milieu  3,4
Onderwijs, Cultuur en Wetenschap  9,0
Sociale Zaken en Werkgelegenheid  19,0
VenJ/Brandweer  74,0
VenJ/Dienst Justitiële Inrichting  106,5
VenJ/Immigratie- en Naturalisatiedienst  18,9
VenJ/Openbaar Ministerie  8,0
VenJ/Politie  123,6
VenJ/Voogdijraad  13,0
VWS3/Jeugdzorg en gezinsvoogdij  36,3
VWS/Zorgverzekeringskantoor  27,9
Totaal  690,6
Bron: factsheet RCN 2015 
 
 
Globaal werkt circa 65 procent van alle rijksambtenaren op Bonaire, 20 procent op Sint Eustatius 
en 15 procent op Saba. Gemiddeld is 90% van alle rijksambtenaren lokaal aangesteld. Het betreft 
zowel medewerkers afkomstig uit Europees Nederland als medewerkers afkomstig van de 
eilanden. De samenwerking in het kader van Rijksdienst Caribisch Nederland heeft geen gevolgen 
voor de ministeriële verantwoordelijkheid. De vakminister van ieder departementsonderdeel is 
politiek verantwoordelijk voor de werkzaamheden van het desbetreffende dienstonderdeel. Om 
deze verantwoordelijkheid te faciliteren beschikt ieder ministerie over een departementale liaison. 
Deze is binnen het gebouw van RCN gehuisvest maar staat onder gezag van het ministerie in Den 
Haag.  
 
 96 RAPPORT | Werking nieuwe bestuurlijke structuur Caribisch Nederland | DSP-groep
