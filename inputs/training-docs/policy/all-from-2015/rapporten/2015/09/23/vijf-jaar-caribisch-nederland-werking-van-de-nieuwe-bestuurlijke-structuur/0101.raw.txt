Rijkscoördinatie 
Een belangrijk punt binnen het onderzoek is de coördinatie van het Rijksbeleid. Over de volle 
breedte van de geïnterviewden leeft het besef dat veel beleidsterreinen raakvlakken en zelfs 
overlap vertonen. Zo kan economische ontwikkeling niet los worden gezien van dossiers als 
armoedebestrijding en onderwijs, en bestaan tussen dossiers als gezondheidszorg en 
werkgelegenheid duidelijke kruisverbanden. De Rijkstaken zijn echter belegd bij afzonderlijke 
ministeries en binnen de ministeries wordt overwegend langs de lijnen van de ministeriele 
verantwoordelijkheid gewerkt. Omdat samenwerking daardoor geen automatisme valt binnen de 
WolBES een aantal bepalingen over de rijkscoördinatie terug te vinden. Blijkens de notitie 'taken en 
verantwoordelijkheden Rijksvertegenwoordiger' van 4 april 2015 heeft de Nederlandse regering de 
Rijksvertegenwoordiger belast met de coördinatie. In dat kader is het onderzoek 'Rijkscoördinatie 
88
Caribisch Nederland’ van 12 maart 2014 van belang. In dat rapport wordt een aantal conclusies 
getrokken: 
 Vanwege het ontbreken van een gezamenlijk programma vanuit het Rijk is er voor individuele 
departementen geen overkoepelende leidraad voor beleidsontwikkeling. 
 Hoewel het ministerie van Binnenlandse Zaken en Koninkrijksrelaties na de transitiedatum 
voortvarend is begonnen met interdepartementale coördinatie is nog steeds sprake van 
verkokering van de werkvelden van de departementen. 
 Het ontbreken van een duidelijke taakomschrijving bij de functies die voor het Rijk op de 
eilanden zijn belegd leidt tot wantrouwen tussen (de medewerkers van) de 
Rijksvertegenwoordiger enerzijds en de liaisons en diensthoofden anderzijds. 
 Hoewel de Rijksvertegenwoordiger in de eerste plaats een toezichthouder is biedt de WolBES 
hem een grote mate van vrijheid om invulling te geven aan de coördinatie van het Rijksbeleid. 
Formele handvatten heeft hij daarbij echter nauwelijks. 
 Hoofden en liaisons in Caribisch Nederland hebben de neiging zich te begeven op beleidsvlak. 
Dit komt voor een belangrijk deel voort uit frustratie over het uitblijven van oplossingen voor 
problemen waar men iedere dag tegenaan loopt. 
 
Naar aanleiding van het rapport 'Rijkscoördinatie Caribisch Nederland’ is een aantal wijzigingen 
doorgevoerd in de opzet van de rijkscoördinatie. Zo werd onder meer de interdepartementale 
werkgroep (IWG) en het opdrachtgeversberaad voor RCN/Centraal (OGB) afgeschaft, het kabinet 
van de Rijksvertegenwoordiger opgeheven en de directeur van RCN aangewezen als de ambtelijk 
secretaris van de Rijksvertegenwoordiger. Ook werd de rol van de Rijksvertegenwoordiger in een 
aparte notitie door de Nederlandse regering geëxpliciteerd en verstevigd.  
 
Met deze wijzigingen ziet het afstemmings- en coördinatieproces er als volgt uit. Lokaal hebben de 
departementen nog steeds een liaison, in Den Haag zijn op de ministeries coördinatoren Caribisch 
Nederland en de Rijksvertegenwoordiger standaard aanwezig bij de CN-tafel. Op dit gremium 
worden de ministeries op het hoogste ambtelijke niveau vertegenwoordigd. Voor rechtstreekse 
afstemming tussen openbaar lichaam en ambtelijk Den Haag vindt periodiek een CN-week plaats.  
 
 
 
Noot 88 Gastel, van M. Thunissen, J & Johnson J. (2014) Rijkscoördinatie Caribisch Nederland. Den Haag: 
Commissie Kleine evaluatie Caribisch Nederland. Commissie “Kleine evaluatie Caribisch Nederland” 
 101 RAPPORT | Werking nieuwe bestuurlijke structuur Caribisch Nederland | DSP-groep
