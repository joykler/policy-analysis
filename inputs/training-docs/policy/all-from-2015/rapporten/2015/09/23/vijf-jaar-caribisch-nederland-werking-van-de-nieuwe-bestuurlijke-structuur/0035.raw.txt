 In de tweede plaats wordt erop gewezen dat het aantal bestuurlijke dossiers van het openbaar 
33
lichaam even groot is als, zo niet groter is dan binnen een Nederlandse gemeente maar dat 
de gehanteerde staffel - zoals neergelegd in artikel 9 WolBES - ertoe leidt dat het aantal 
34
eilandsraadsleden fors lager is dan in een Nederlandse gemeente van vergelijkbare grootte. 
Als gevolg daarvan neemt het gemiddelde aantal dossiers per raadslid toe waardoor de 
beschikbare tijd per dossier afneemt. Hierdoor verzwakt in potentie het toezicht. 
 De tijd om het grote aantal dossiers nauwkeurig bij te houden ontbreekt de meeste raadsleden 
omdat ze naast hun aanstelling binnen de raad ook gewoon een (voltijd) baan hebben. De 
bezoldiging voor het raadlidmaatschap bedraagt thans enkele honderden dollars per maand 
wat de noodzaak meebrengt andere bronnen van inkomsten te verwerven. Uit de interviews 
met de raadsleden bleek dat een raadslid zelfs werkzaam was op een ander eiland en als 
gevolg daarvan niet alle bijeenkomsten van de raad kon bijwonen.  
 De gebrekkige of onvolledige informatieverstrekking vanuit het bestuurscollege en het 
ambtelijk apparaat werd als vierde factor genoemd die verklaart waarom de eilandsraad moeite 
heeft zijn controlerende taken naar behoren uit te voeren. Zo werd verteld dat de eilandsraad 
lang niet altijd geïnformeerd wordt over de besluiten genomen door het bestuurscollege, ook 
dan wanneer dat wettelijk wel vereist is. Andere voorbeelden die in dit kader werden 
aangehaald hadden betrekking op de effectiviteit van de raadscommissies. In deze 
commissies zouden bij voorkeur volgens diverse leden van de eilandsraad ook de directeuren 
van de beleidsdirecties aanwezig moeten zijn, zodat zij vanuit de beleidskant input kunnen 
leveren. Dat gebeurt in de praktijk niet. 
 Een vijfde factor betreft de ambtelijke ondersteuning waarin de WolBES voorziet. In de praktijk 
bestaat deze ambtelijke ondersteuning per eiland uitsluitend uit één griffier al dan niet met een 
ondersteuning. Deze capaciteit is te gering om de taakstelling naar behoren in te vullen, zo 
brachten de eilandsraden naar voren. (Merk daarbij overigens op dat de eilandsraad zelf 
bevoegd is zijn ambtelijke ondersteuning te regelen en te verhogen – zie artikel 35 WolBES.)  
 Hoewel de VNG in het verleden trainingen heeft verzorgd voor raadsleden bestaat er bij de 
verschillende raadsleden nog veel onduidelijkheid over wat ze wel en niet mogen en hoe de 
 35
bestuursprocessen formeel zijn ingericht. Een geïnterviewde vertelt:  
 
‘De eilandsraad heeft vaak niet goed door wat zijn rol is. Ze willen het werk van het 
bestuurscollege doen, dat merk je aan de debatten: ze stellen geen vragen over kaders, maar 
alleen over de inhoud.’ 
 
Verschillende bestuurders haalden voorbeelden aan van raadsvragen die betrekking hadden 
op privézaken en die bij beantwoording zouden leiden tot een schending van 
 
 
 
Noot 33 Voor een overzicht van de taakverdeling tussen Rijk en openbaar lichaam wordt de lezer verwezen naar 
hoofdstuk 5.  
Noot 34 Toepassing van de Nederlandse staffel norm voor de berekening van het aantal leden van een eilandsraad 
zou betekenen dat Bonaire vijftien, Sint Eustatius elf en Saba elk negen eilandsraadsleden zouden krijgen.  
Noot 35 Op 18 en 19 mei vond een kick-of meeting plaats voor alle gezaghebbers, gedeputeerden, 
eilandsecretarissen, griffiers en raadsleden voor het programma ‘goed openbaar bestuur’. Dit programma heeft tot doel 
het openbaar bestuur op de eilanden te versterken door kennis en vaardigheden bij te brengen. 
 35 RAPPORT | Werking nieuwe bestuurlijke structuur Caribisch Nederland | DSP-groep
