reden een beroep moet doen op de middelen van de collectiviteit van gemeenten. Repressief 
toezicht is in Europees Nederland de standaard. Deze vorm van toezicht houdt in dat de begroting 
en begrotingswijzigingen direct uitgevoerd kunnen worden (rechtskracht krijgen) zonder afhankelijk 
te zijn van een voorafgaande goedkeuring van de Gedeputeerde Staten. Preventief toezicht is een 
73
uitzondering. In een dergelijke situatie moet de gemeente haar vastgestelde begroting (en de 
wijzigingen daarop) vooraf ter goedkeuring aan de provincie voorleggen om rechtskracht te krijgen.  
 
Aan het eind van elk jaar neemt de provinciale toezichthouder een beslissing of een gemeente voor 
het volgende jaar al dan niet onder preventief toezicht zal vallen. Daarbij wordt gebruik gemaakt 
van de volgende wettelijke documenten: 
 de begroting 
 de meerjarenraming 
 de begrotingswijzigingen 
 de jaarstukken 
 de verordeningen ex artikel 212 en 213 Gemeentewet 
 
De toezichthouder beoordeelt deze stukken aan de hand van het toezichtcriterium ‘structureel en 
reëel begrotingsevenwicht’. Voor het beoordelen van deze stukken zal de toezichthouder veelal ook 
andere dan de verplicht in te zenden stukken raadplegen (bijvoorbeeld de productramingen). 
 
In Caribisch Nederland is het verticale financiële toezicht anders vormgegeven. In de eerste plaats 
is het toezicht standaard preventief: de begrotingen moeten ter goedkeuring aan de minister van 
Binnenlandse Zaken en Koninkrijksrelaties worden voorgelegd voordat ze rechtskracht krijgen. In 
de tweede plaats is niet de provincie toezichthouder, maar – namens de minister van Binnenlandse 
Zaken en Koninkrijksrelaties – het College financieel toezicht. De bestaansreden van het College 
financieel toezicht heeft – in tegenstelling tot dat van de Rijksvertegenwoordiger – minder van doen 
met het feit dat de provincie geen natuurlijke rol kan spelen in het toezicht op de eilanden. De 
oorsprong van dit orgaan is gelegen in het feit dat de Nederlandse Antillen en de daartoe 
behorende eilandgebieden zich jarenlang geconfronteerd zagen met substantiële en structurele 
problemen op het terrein van de overheidsfinanciën. Begrotingen gaven een onvoldoende 
betrouwbaar beeld van uitgaven en inkomsten, het verplicht opstellen van jaarrekeningen en het 
laten controleren daarvan door een externe accountant liep achter en de schuldposities waren 
74
problematisch. In de onderhandelingen rondom de ontmanteling van de Nederlandse Antillen 
 
 
 
Noot 73 Een gemeente met financiële problemen komt in Europees Nederland onder preventief toezicht. In dat geval 
kan ze een beroep doen op een uitkering uit het gemeentefonds via artikel 12 van de Financiële-verhoudingswet. De 
gemeente krijgt dan een zogenaamde artikel 12 status. De provincie en het Rijk gaan zich dan intensief en preventief 
bemoeien met het financieel beleid van de gemeente. 
Noot 74 Zie ook de MvT van de FinBES: ‘Bij de drie eilandgebieden die de openbare lichamen Bonaire, Sint Eustatius 
en Saba zullen gaan vormen is eerder sprake van decennia dan van jaren van slecht financieel beheer. Zo hebben 
deze drie eilandgebieden nog nooit een goedgekeurde jaarrekening gehad. Het financieel beheer was in feite vooral 
liquiditeitsgestuurd in plaats van begrotingsgestuurd. Er is dus meer nodig dan alleen een korte termijn benadering van 
het toezicht. Er moeten op grote schaal binnen de eilanden gedrags- en mentaliteitsveranderingen plaatsvinden, naast 
de wijde verspreiding ervan en het ervaring laten opdoen van alle geledingen binnen het openbaar lichaam met de 
nieuwe wijze van financieel beheer en begrotingsgestuurd werken.’ 
 66 RAPPORT | Werking nieuwe bestuurlijke structuur Caribisch Nederland | DSP-groep
