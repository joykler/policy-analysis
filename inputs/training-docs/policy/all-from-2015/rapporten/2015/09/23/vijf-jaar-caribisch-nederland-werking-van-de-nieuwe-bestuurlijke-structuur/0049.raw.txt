56
de Rijksvertegenwoordiger. Van de zijde van de bestuurscolleges van Bonaire en Sint Eustatius 
wordt gewezen op het voordeel van ovo’s: ze stellen de bestuurscolleges in staat flexibel en snel 
arbeidskracht in te zetten zonder dat een tijdrovende en bureaucratisch belastende externe 
goedkeuring hoeft te worden afgewacht. Van de zijde van de Rijksvertegenwoordiger, het ambtelijk 
apparaat van de openbare lichamen en de directie Koninkrijksrelaties worden ovo’s ook gezien als 
een sluiproute om benoemingen te onttrekken aan het verticale toezicht. Bovendien wordt er – ook 
van de zijde van gezaghebbers – op gewezen dat de positie van personen die op een ovo-contract 
werkzaam zijn sterk afhankelijk zijn van politieke steun. Zeker wanneer de betreffende persoon een 
diensthoofd of directeursfunctie vervult kan dat tot een potentieel onwenselijke situatie leiden, 
omdat zij het risico lopen op sancties wanneer zij zich kritisch opstellen ten aanzien van plannen 
van het bestuurscollege. Het grote aantal wisselingen van directeuren op met name Bonaire en Sint 
Eustatius en de door verschillende geïnterviewden aangehaalde cultuur van angst binnen de 
ambtenarij geven een argument het risico op sanctionering door de gedeputeerden niet te 
onderschatten. Een geïnterviewde vertelde dat een gedeputeerde hem in de aanloop van de 
57
verkiezingen had laten weten dat als ‘zij zouden winnen hij eraan zou gaan’. 
 
Het voorleggen aan Onze Minister wie het aangaat van besluiten en niet-schriftelijke 
beslissingen gericht op enig rechtsgevolg van de eilandsbesturen die naar zijn mening voor 
vernietiging in aanmerking komen. In de onderzochte periode is één keer een besluit voor 
vernietiging voorgedragen. Deze bevoegdheid kan alleen worden uitgeoefend op grond van strijd 
met recht of het algemeen belang (artikel 219 WolBES e.v.). Om de Rijksvertegenwoordiger 
handvatten te bieden bij het toepassen van deze bevoegdheid heeft de ministerraad in 2013 een 
58
‘Beleidskader schorsing en vernietiging’ aangenomen. Dit kader geeft echter maar beperkt 
houvast, zo wordt van de zijde van de directie Koninkrijksrelaties en de Rijksvertegenwoordiger 
59
opgemerkt. Maar belangrijker nog: het ontbreekt aan procesafspraken die borgen dat de 
 
 
 
Noot 56 Merk overigens op dat Rijksvertegenwoordiger niet geheel gepasseerd kan worden bij ovo’s. In de 
Beleidsregel inzake de goedkeuring, benoeming, bevordering , schorsing en ontslag van eilandsambtenaren valt te 
lezen: ‘Overeenkomsten van opdracht die naar zijn inhoud kunnen worden uitgelegd als een arbeidsovereenkomst […] 
moeten wel worden beschouwd als een besluit zoals bedoeld in artikel 204, eerste lid onderdeel b van de WolBES. 
Daarvan is sprake indien, gelet op de overeenkomst, uit de bedoeling van de partijen en de feitelijke uitvoering van de 
overeenkomst blijkt dat een gezagsverhouding bestaat tussen de opdrachtgever en de opdrachtnemer. Hiervan is in 
ieder geval sprake als de opdrachtgever het recht heeft om opdrachten en aanwijzingen te geven voor het werk dat 
moet worden verricht en de opdrachtnemer zich aan die opdrachten en aanwijzingen moet houden. Ook het feit dat de 
werkzaamheden een structureel en regelmatig karakter hebben en mondeling of schriftelijk vastgestelde werktijden zijn 
overeengekomen duidt op het feitelijk bestaan van een arbeidsverhouding.’. 
Noot 57 Een andere geïnterviewde refereert aan de situatie op Bonaire waar het hoofd financiën door het 
bestuurscollege werd vervangen door een persoon op een ovo-contract. Deze persoon is werkzaam bij een 
accountbureau dat tevens toezicht zou houden op en adviseren over de financiën van Bonaire. Hetgeen vanuit het 
beginsel van onafhankelijke controle niet wenselijk is. 
Noot 58 Zie de bijlage bij de brief van 25 november 2015 van de minister van Binnenlandse Zaken en 
Koninkrijksrelaties aan de Tweede Kamer (kenmerk: 2013-0000694052) 
Noot 59 In het ‘Beleidskader schorsing en vernietiging BES’ wordt over strijd met het recht opgemerkt: ‘Onder «strijd 
met het recht» wordt verstaan strijd met de wet en de algemene rechtsbeginselen. Bij strijd met de wet moet worden 
gedacht aan strijd met de Grondwet, strijd met wetten in formele zin en lagere regelgeving, maar ook aan strijd met 
regels die krachtens de Grondwet een hogere status hebben, zoals een ieder verbindende verdragsbepalingen. Niet 
elke strijd met het recht geeft aanleiding tot vernietiging. De inbreuk op de eigen verantwoordelijkheid van de openbare 
lichamen moet proportioneel zijn ten opzichte van het belang dat met vernietiging wordt gediend. Het is een bestuurlijk 
middel. Van geval tot geval wordt beoordeeld of toepassing van het instrument evenredig is. Vernietiging komt eerder 
 
 49 RAPPORT | Werking nieuwe bestuurlijke structuur Caribisch Nederland | DSP-groep
