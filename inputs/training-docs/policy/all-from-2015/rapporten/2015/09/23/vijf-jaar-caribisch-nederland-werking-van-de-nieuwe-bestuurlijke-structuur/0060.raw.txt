De klachten zijn divers maar non response door overheidsorganisaties is een veel terugkerend 
probleem. Klachten gaan ook over het niet uitbetalen van een schadevergoeding, erfpachtkwesties 
of problemen bij medische uitzending. Tevens komen klachten voor over 
tewerkstellingsvergunningen. Wat opvalt is dat de No relatief veel signalen krijgt die betrekking 
hebben op niet of onvoldoende toegankelijke rechtshulp op de eilanden. Het gaat dan bijvoorbeeld 
om burgers die een beschikking hebben gekregen maar niet goed begrijpen wat dat betekent. In 
Europees Nederland zou een burger in zoâ€™n geval vaak naar een juridisch loket gaan. Dergelijke 
voorzieningen ontbreken op de eilanden waardoor de ombudsman wordt opgezocht. Tot op heden 
werd door de No altijd wel even gekeken naar dergelijke vragen en daar waar mogelijk 
geadviseerd. Echte juridische hulp kan hij echter niet geven.  
 
Kinderrechten is wat betreft de No een prioriteit. De Kinderombudsman is nog niet actief in het 
Caribisch gebied. De Kinderombudsman toetst aan het Kinderrechtenverdrag en is hierbij bevoegd 
zich te richten op alle partijen die bij kinderen betrokken zijn, zoals bijvoorbeeld ook scholen. De No 
heeft deze bevoegdheid ten aanzien van deze instanties niet en vindt het daarom van groot belang 
dat de Kinderombudsman de kinderrechten behartigt in Caribisch Nederland.  
 
Relatief gezien ontvangt de No meer klachten en signalen van mensen in Caribisch Nederland dan 
66
in Europees Nederland. Het hoge cijfer wordt deels verklaard door het gebrek aan alternatieven. 
Verder speelt dat bij de openbare lichamen klachtbehandeling nog een relatief nieuw fenomeen is. 
Van de zijde van de openbare lichamen wordt erop gewezen dat het grote bereik wellicht ook 
(deels) verklaard wordt door de intensieve communicatiecampagne via radio en krant direct 
voorafgaand aan en tijdens ieder bezoek van het team. 
 
De No ziet het als zijn rol niet alleen klachtbehandeling in individuele zaken mogelijk te maken 
maar ook normering van het overheidshandelen te bevorderen. Waar mogelijk geeft de No dan ook 
naar aanleiding van individuele zaken apart advies aan de overheid. In dat kader is van belang te 
vermelden dat in de zomer van 2015 op Bonaire een formeel onderzoek gestart is naar aanleiding 
van vijf meldingen over trage afhandeling van klachten en het herhaaldelijk uitblijven van reacties 
67
door het openbaar lichaam Bonaire op verzoeken. 
 
Van tegenwerking door het ambtelijk apparaat of door het bestuur is nimmer sprake geweest. Wel 
wordt van de zijde van de No verteld dat vaak sprake is van lange behandelingsduur van zaken en 
hoge non respons, maar uiteindelijk wordt de gevraagde informatie wel verkregen.  
 
 
 
 
Noot 66 In het jaarverslag 2014 van de Nationale ombudsman valt te lezen: " Caribisch Nederland telde in 2014 circa 
24.000 inwoners. Met 141 verzoeken betekent dit dat per circa 170 inwoners 1 verzoek werd ontvangen. Nederland telt 
circa 16,8 miljoen inwoners, van hen ontvingen we 36.278 verzoeken. Dit betekent dat per circa 463 inwoners 1 
verzoek." 
werd ontvangen. Vanuit Caribisch Nederland worden dus ruim 2,5 maal zoveel verzoeken ontvangen. 
Noot 67 https://www.nationaleombudsman.nl/nieuws/2015/nationale-ombudsman-start-onderzoek-naar-openbaar-
lichaam-bonaire 
 60 RAPPORT | Werking nieuwe bestuurlijke structuur Caribisch Nederland | DSP-groep
