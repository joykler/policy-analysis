1 Inleiding 
1.1 Aanleiding 
Op 10 oktober 2010 zijn de eilanden Bonaire, Saba en Sint Eustatius onderdeel van het 
Nederlands staatsbestel geworden. De nieuwe staatsrechtelijke positie van de eilanden is geregeld 
in het Statuut voor het Koninkrijk der Nederlanden. De eilanden hebben de status van openbare 
lichamen in de zin van artikel 134 van de Nederlandse Grondwet. Daarmee is voorzien in een 
bijzondere vorm van decentraal bestuur binnen Nederland die vergelijkbaar is met gemeenten.  
 
In het slotakkoord van de miniconferentie over de toekomstige staatkundige positie van Bonaire, 
Sint Eustatius en Saba van oktober 2006 te Den Haag is opgenomen dat vijf jaar na het moment 
waarop de drie eilanden een staatsrechtelijke positie binnen het Nederlands staatsbestel verkrijgen, 
de uitwerking van de nieuwe staatkundige structuur door Nederland en de drie eilanden 
1
gezamenlijk wordt geëvalueerd. Op 19 juni 2014 is overeenstemming bereikt met de 
gedeputeerden Constitutionele Zaken van Bonaire, Sint Eustatius en Saba over de opdracht voor 
deze evaluatie en zijn afspraken gemaakt over hoe om te gaan met de uitkomsten van het 
onderzoek. De eerder uitgebrachte voorlichting door de Raad van State inzake de evaluatie van de 
staatkundige structuur van Bonaire, Sint Eustatius en Saba heeft zijn neerslag gekregen in de 
2
evaluatieopdracht.  
 
De minister van Binnenlandse Zaken en Koninkrijksrelaties heeft op 22 september 2014 de 
Evaluatiecommissie Caribisch Nederland ingesteld. In overeenstemming met de openbare 
lichamen Bonaire, Sint Eustatius en Saba is deze commissie als volgt samengesteld:  
 Mevrouw mr. drs. J.W.E. Spies, voorzitter 
 De heer prof. mr. A.H.A. Soons 
 De heer mr. dr. G.A.E. Thodé 
 De heer prof. mr. L.F.M. Verhey 
 De heer mr. drs. F.H.H. Weekers 
 
De commissie heeft tot doel drie evaluatiecomplexen te onderzoeken. Het gaat om de werking van 
de wetgeving, de werking van de nieuwe bestuurlijke structuur en de gevolgen van de overgang 
naar de nieuwe staatkundige situatie voor de bevolking van de eilanden.  
 
 
 
 
Noot 1 Slotverklaring van de Miniconferentie over de toekomstige staatkundige positie van Bonaire, Sint Eustatius en 
Saba 10 en 11 oktober 2006 Den Haag, p. 2. 
Noot 2 bijlage bij Kamerstukken II, 2013–2014, 33 750-IV, nr. 27 
 7 RAPPORT | Werking nieuwe bestuurlijke structuur Caribisch Nederland | DSP-groep
