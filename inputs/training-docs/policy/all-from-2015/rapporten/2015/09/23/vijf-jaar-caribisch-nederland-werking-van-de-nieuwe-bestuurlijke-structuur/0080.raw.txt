De Memorie van toelichting bij de FinBES geeft niet apart aan wat de bedoeling is van het college, 
maar uit de tekst kan worden afgeleid dat dit orgaan een onlosmakelijk deel vormt van het verticale 
financiële toezicht. De noodzaak voor het preventieve toezicht wordt gemotiveerd met 
bovenstaande quote waarin het decennialange slechte financiële beheer als reden wordt 
opgevoerd. 
 
Binnen de hoofdtekst van deze rapportage is uitgebreid ingegaan op het Cft en diens functioneren 
in het kader van het verticale financiële toezicht. Uit het onderzoek blijkt dat het Cft goed in staat is 
de haar opgedragen taken naar behoren uit te voeren. Het normenkader in de FinBES voor het 
financiële beheer en de wijze waarop het Cft toezicht op de naleving van deze normen houdt, heeft 
in belangrijke mate bijgedragen aan het vergroten van de financiële discipline van de eilanden. 
Daar waar het de eilanden niet lukt de wettelijk vereiste discipline in voldoende mate te betrachten, 
wordt dat door het Cft gesignaleerd en vindt opschaling plaats, zo blijkt uit de ontwikkelingen van 
de overheidsfinanciën van Sint Eustatius in 2015. In dat geval voorziet de FinBES in een 
escalatiemodel waarin de minister van Binnenlandse Zaken en Koninkrijksrelaties het openbaar 
lichaam onder financiële curatele kan plaatsen.  
 
FinBES Gemeentewet Toelichting 
Artikel 9, lid 6 --- Besluiten tot het benoemen en herbenoemen van vertegenwoordigers van 
het bestuurscollege of een openbaar lichaam in een privaatrechtelijke 
rechtspersoon worden niet eerder genomen nadat van Onze Minister een 
verklaring is ontvangen dat deze geen bezwaar heeft tegen die benoeming 
of herbenoeming. Deze bepaling ontbreekt in de Gemeentewet. 
 
 
In de memorie van toelichting wordt hierover opgemerkt: 'Vanwege het belang van besluiten op dit 
gebied is er preventief toezicht door de Minister van Binnenlandse Zaken en Koninkrijksrelaties. 
Beslissingen tot het deelnemen in privaatrechtelijke rechtspersonen en maatschappen zijn 
onderworpen aan de goedkeuring van de Minister van Binnenlandse Zaken en Koninkrijksrelaties.' 
Uit de aanvullende interviews binnen de directie Koninkrijksrelaties wordt duidelijk dat deze 
bepalingen destijds zijn opgenomen om te voorkomen dat door politieke benoemingen 
ongekwalificeerde personen worden benoemd. 
 
Deze bevoegdheid is door de minister van Binnenlandse Zaken en Koninkrijksrelaties 
gemandateerd aan de Rijksvertegenwoordiger bij besluit d.d. 26 april 2012, (nr. 0000246388). Uit 
de interviews met de Rijksvertegenwoordiger en diens naaste (oud) medewerkers blijkt dat de 
huidige formulering aanleiding geeft tot verwarring. Zij merken op dat volgens de wettekst de 
verklaring van geen bezwaar (artikel 9 lid 6 FinBES) door de Minister van BZK betrekking heeft op 
‘vertegenwoordigers van een bestuurscollege of openbaar lichaam in een privaatrechtelijke 
rechtspersoon’. Gebleken is dat bij de praktische uitvoering tot op heden verklaringen van geen 
bezwaar zijn gevraagd en verleend voor de benoeming van leden van Raden van commissarissen 
(RvC's) van overheids-NV’s. Dat betekent dat leden van RvC’s zijn gezien als vertegenwoordigers 
van een bestuurscollege of openbaar lichaam in een privaatrechtelijke rechtspersoon. Gezien de rol 
 80 RAPPORT | Werking nieuwe bestuurlijke structuur Caribisch Nederland | DSP-groep
