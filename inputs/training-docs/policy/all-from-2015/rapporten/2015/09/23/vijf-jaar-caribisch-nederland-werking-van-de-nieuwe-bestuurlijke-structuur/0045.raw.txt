zonder meer oplost. Zonder duidelijke selectiecriteria voor de waarnemend gezaghebber blijft 
namelijk discussie bestaan of wel de juiste persoon geselecteerd wordt. 
4.1.5 De Rijksvertegenwoordiger 
Formeel kader: Rijksvertegenwoordiger 
Zoals eerder is aangegeven, maken de openbare lichamen geen deel uit van een provincie maar 
vallen zij rechtstreeks onder het Rijk. Omdat de wetgever het wenselijk vindt dat er een bestuurlijke 
schakel bestaat tussen het Rijk en de openbare lichamen is een Rijksvertegenwoordiger voor de 
openbare lichamen ingesteld. Het betreft een geheel nieuw orgaan van wie de taakstelling deels 
vergelijkbaar is met die van de Commissaris van de Koning. Als bestuursorgaan van de 
rijksoverheid heeft eigen bevoegdheden, die hij uitoefent onder verantwoordelijkheid van de 
betreffende minister. Uit de memorie van toelichting bij de WolBES blijkt dat zijn bevoegdheden 
hoofdzakelijk liggen in de preventieve sfeer met als doel het waarborgen van goed bestuur. 
Daarnaast is hem opgedragen de samenwerking te bevorderen tussen de in de openbare lichamen 
werkzame rijksambtenaren onderling en met de eilandsbesturen. Voor de openbare lichamen is de 
Rijksvertegenwoordiger een vooruitgeschoven post van de Nederlandse regering. Dat neemt echter 
niet weg dat het openbaar lichaam zich voor hun eigen belangenbehartiging ook rechtstreeks tot de 
rijksoverheid dan wel de ministers kunnen wenden. Andersom kunnen ook ministers zelfstandig 
informatie vragen aan de openbare lichamen. 
 
De Rijksvertegenwoordiger wordt, op voordracht van de Minister van Binnenlandse Zaken en 
Koninkrijksrelaties, bij koninklijk besluit benoemd voor de periode van zes jaar (artikel 188 
WolBES). Herbenoeming is tevens mogelijk voor de duur van zes jaar. Over de voordracht tot 
benoeming of herbenoeming wordt bij de bestuurscolleges van de openbare lichamen ‘het 
gevoelen’ ingewonnen. Ook het ontslag van de Rijksvertegenwoordiger geschiedt bij koninklijk 
besluit op voordracht van de Minister van Binnenlandse Zaken en Koninkrijksrelaties (artikel 189 
WolBES).  
 
Degene die benoemd wordt tot Rijksvertegenwoordiger dient het Nederlanderschap te bezitten 
(artikel 191 WolBES). Voor de Rijksvertegenwoordiger is net als voor de gezaghebber bepaald dat 
hij geen nevenfuncties vervult waarvan de uitoefening ongewenst is met het oog op de goede 
vervulling van het ambt dan wel met het oog op zijn onafhankelijkheid en onpartijdigheid of het 
vertrouwen daarin. In de wet wordt een aantal van dergelijke functies en rollen expliciet opgesomd 
(artikelen 194, 195 en 196 WolBES).  
 
De Rijksvertegenwoordiger dient zijn nevenfuncties anders dan uit hoofde van zijn ambt openbaar 
te maken (artikel 194 lid 3 WolBES). Ook bevat de wet een lijst met voor de Rijksvertegenwoordiger 
verboden handelingen. Het doel hierbij is helder aan te geven wat de handelingen zijn die een 
integer functioneren van de Rijksvertegenwoordiger in de weg kunnen staan. Het betreft met name 
privaatrechtelijke rechtshandelingen die een belangenverstrengeling kunnen opleveren met zijn 
taken ten opzichte van de openbare lichamen.  
 
In de WolBES zijn de taken en bevoegdheden van de Rijksvertegenwoordiger neergelegd. Artikel 
204, eerste lid WolBES vat de taken - niet limitatief - samen: 
 45 RAPPORT | Werking nieuwe bestuurlijke structuur Caribisch Nederland | DSP-groep
