bekend te maken op een algemeen toegankelijke wijze. En voldoen evenmin aan de wettelijke eis 
de teksten van besluiten van het eilandsbestuur die algemeen verbindende voorschriften inhouden, 
in geconsolideerde vorm voor een ieder beschikbaar te maken door middel van een bij algemene 
maatregel van bestuur aangewezen algemeen toegankelijk elektronisch medium (artikel 143 lid 1 
WolBES). Daar waar het eilandsbestuur zijn beslissingen niet kenbaar maakt op de 
voorgeschreven wijze zou de gezaghebber deze beslissingen – ex artikel 221 WolBES – binnen 
twee dagen aan de Rijksvertegenwoordiger bekend moeten maken. In de praktijk voldoet de 
gezaghebber evenmin consequent aan die verplichting. Zodoende bestaat het risico dat besluiten 
die in strijd zijn met het recht of het algemeen belang officieel van kracht worden zonder dat de 
Rijksvertegenwoordiger controle heeft kunnen uitoefenen. 
 
De gezaghebber is ook zelf bevoegd besluiten van het eilandsbestuur voor te dragen voor 
vernietiging aan de verantwoordelijke minister. Aanwending van deze bevoegdheid stuit in de 
praktijk echter op problemen. Uit het voorgaande blijkt namelijk dat de gezaghebber in een stevige 
spagaat verkeert tussen enerzijds het bewaken van de goede werkrelaties in het bestuurscollege 
en anderzijds het voorkomen dat het openbaar lichaam besluiten neemt die in strijd zijn met het 
recht of het algemeen belang. “You have to choose your battles” verzuchtten twee (oud) 
gezaghebbers onafhankelijk van elkaar tijdens het onderzoek. Bovendien wijst het onderzoek uit 
dat de juridische ondersteuning van de gezaghebber niet goed geregeld is zodat de vraag rijst of hij 
ook dan wanneer hij het conflict niet mijdt voldoende geëquipeerd is om het bestuurscollege 
effectief te controleren.  
 
Een derde factor die het hoger toezicht bemoeilijkt betreft de rechtsgronden op basis waarvan de 
toezichtsinstrumenten kunnen worden uitgeoefend. Feitelijk levert de WolBES alleen strijd met het 
recht en het algemeen belang als toetsingscriteria. Dit speelt zowel bij de gezaghebber als de 
Rijksvertegenwoordiger. Door de Rijksvertegenwoordiger zijn in aparte notities enkele nadere 
duidingen gegeven aan de reikwijdte van beide toetsingscriteria. Het gaat dan specifiek om de 
reikwijdte bij het gebruik van de goedkeuringsbevoegdheid inzake benoemingen, bevordering en 
ontslag en bij het gebruik van de bevoegdheid besluiten voor te dragen tot vernietiging. Van de 
zijde van de Rijksvertegenwoordiger en de directie Koninkrijksrelaties wordt echter aangegeven dat 
ondanks deze uitwerking het toepassingsbereik beperkt blijft. Bovendien moet de verantwoordelijke 
minister ook zijn medewerking verlenen: hetgeen hij tot op heden niet bereid was te doen.  
 
Tegelijkertijd wordt wel verteld dat de aanwezigheid van de formele rechtsmiddelen een 
preventieve werking tot gevolg hebben. Een oud-gezaghebber vertelde hoe hij meerdere keren de 
gedeputeerden heeft laten weten dat als zij het besluit formeel zouden nemen, hij genoodzaakt was 
het besluit voor te dragen voor vernietiging. Waarop het bestuurscollege de beslissing niet nam. 
Ook een (oud) Rijksvertegenwoordiger gaf aan dat puur de mogelijkheid tot het aanwenden van 
deze bevoegdheden bijdraagt aan goed bestuur.  
Financieel verticaal toezicht: formeel kader 
Ook het verticale financiële toezicht wijkt af van dat van Nederlandse gemeenten en van de oude 
situatie ten tijde van de Nederlandse Antillen. In Europees Nederland wordt dit toezicht door de 
provincie uitgeoefend. De doelstelling van het financiële toezicht daar is het voorkomen dat een 
gemeente een structureel tekort op de begroting heeft dat zij zelf niet kan oplossen en om die 
 65 RAPPORT | Werking nieuwe bestuurlijke structuur Caribisch Nederland | DSP-groep
