Het goedkeuren van besluiten houdende benoeming, bevordering, schorsing en ontslag van 
eilandsambtenaren. In de onderzochte periode werd in vier gevallen goedkeuring onthouden 
terwijl in 702 gevallen goedkeuring werd verleend. Uit de artikelen 126 lid 2, artikel 135 en het 
artikel 168 lid 3 WolBES blijkt dat de goedkeuring slechts kan worden onthouden op grond van 
strijdigheid met het recht of met de regels die het bestuurscollege zelf heeft vastgesteld voor de 
benoeming, bevordering, schorsing en ontslag van ambtenaren. In de ‘Beleidsregel inzake de 
goedkeuring, benoeming, bevordering , schorsing en ontslag van eilandsambtenaren’ legt de 
Rijksvertegenwoordiger uit hoe hij deze bevoegdheden toepast. In dit document dat ook met de 
eilandbesturen is gecommuniceerd wordt duidelijk dat de toets primair procedureel van aard is en 
54
dat geen inhoudelijke toets plaatsvindt. Dat roept de vraag op of daarmee recht gedaan wordt aan 
de achterliggende doelstelling van deze bevoegdheid. Uit de toelichting in de Memorie van 
toelichting blijkt namelijk dat deze bevoegdheid bedoeld was om politieke benoemingen in te 
perken. Politieke benoemingen – in de zin dat niet de best kwalificerende kandidaat maar een 
politiek gefavoriseerde kandidaat de functie toevalt – wordt met deze systematiek niet 
tegengegaan, zo wordt van de zijde van de Rijksvertegenwoordiger, het ambtelijk apparaat van het 
openbaar lichaam en de vakdepartementen in Den Haag naar voren gebracht. De 
Rijksvertegenwoordiger ziet namelijk niet toe op de werving en selectie zelf maar beoordeelt pas 
aan het eind van dat proces of de kandidaat die wordt voorgedragen voldoet aan de wettelijke 
minimumeisen. Dat beter geschikte kandidaten wellicht ten gunste van politieke vertrouwelingen op 
een zijspoor zijn gezet is met dit toetsingskader geen grond voor het onthouden van zijn 
toestemming. Eén geïnterviewde gaf zelfs aan dat deze werkwijze juist politieke benoemingen in de 
hand werkt: 
 
‘Met deze werkwijze legitimeert hij feitelijk dat vriendjes van het bestuur benoemd worden. Hij toetst 
nu alleen of ze voldoen aan de juiste kwalificaties, maar dat lukt meestal wel. En dan heeft 
vervolgens zo'n benoeming de goedkeuring van de Rijksvertegenwoordiger!’ 
 
Een ander aandachtpunt dat tijdens het onderzoek in het kader van de benoemingen van 
overheidspersoneel naar voren werd gebracht betrof overeenkomsten van opdracht (ovo’s). Het 
staat het bestuurscolleges vrij ovo’s aan te gaan met personen voor het verlenen van diensten. 
Hoewel cijfers ontbreken geven diverse geïnterviewden aan dat deze ovo’s met uitzondering van 
55
Saba met enige regelmaat worden toegepast. Met een dergelijke overeenkomst kunnen personen 
werkzaamheden verrichten in functies waarop de benoeming normaal de goedkeuring behoeft van 
 
 
 
Noot 54 De enige uitleg die wordt gegeven over beide toetsingscriteria staan op pagina 6 en 7 van de aangehaalde 
beleidsregel: ‘Er is sprake van strijd met het recht als in strijd wordt gehandeld met: 1) De Ambtenarenwet BES, het 
rechtspositiebesluit ambtenaren BES of overige toepasselijke wet –en regelgeving zoals de WolBES. 2) De beginselen 
van behoorlijk bestuur zoals het zorgvuldigheidsbeginsel en het verbod op willekeur. De grond strijd met het algemeen 
belang is een lastig te omschrijven grond. Het betreft in ieder geval de situatie waarin in strijd wordt gehandeld met de 
door het bestuurscollege vastgestelde regels inzake de benoeming, bevordering, schorsing en ontslag van 
ambtenaren. Deze regels omvatten in ieder geval het geldende functieboek en de eilandelijke regelingen voor 
medewerkers van de gedeputeerden.’ 
Noot 55 De Rijksvertegenwoordiger heeft begin 2015 de eilandsbesturen aangeschreven met het verzoek een 
overzicht te geven van het aantal ovo’s. Op dat verzoek is tot het moment van schrijven van deze rapportage niet 
gereageerd.  
 48 RAPPORT | Werking nieuwe bestuurlijke structuur Caribisch Nederland | DSP-groep
