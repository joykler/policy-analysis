 b) Is de bestuurlijke inbedding van Bonaire, Sint Eustatius en Saba als openbare lichamen 
ondersteunend geweest voor een goed bestuur dat toegesneden is op de specifieke situatie op 
deze eilanden? Ga hierbij in op het insulaire karakter, de kleine oppervlakte, de geringe 
bevolkingsomvang en andere factoren die samenhangen met specifieke kenmerken van de 
eilanden. Geef aan in welke mate deze doorwerken in het functioneren van het bestuur en de 
wijze waarop dit de wettelijke taken en bevoegdheden beïnvloedt, mede in het licht van het 
subsidiariteitsbeginsel.  
 c) Hoe heeft de scheiding van functies en bevoegdheden tussen eilandsraad en de 
eilandgedeputeerden in de praktijk gefunctioneerd en hoe heeft de gezaghebber zijn 
schakelfunctie als voorzitter van zowel de eilandsraad als het bestuurscollege kunnen invullen 
Hoofdvraag 3: Hoe is omgegaan met de bevoegdheden en taken van de verschillende 
bestuursorganen?  
Deelvragen bij hoofdvraag 3:  
 a) Is de toedeling en verdeling van bevoegdheden en taken over de verschillende 
bestuursorganen in Caribisch Nederland doelmatig en doeltreffend? Ga hierbij in op 
toezichthoudende organen, waaronder specifiek het College financieel toezicht. Welke 
financiële instrumenten dragen effectief bij aan het financieel inzicht van de eilanden en hoe 
verhoudt het verticale toezicht zich tot het horizontale toezicht? Ga ook in op de mate waarin 
de inrichting van de functie Rekenkamer en Ombudsman doeltreffend zijn, mede vanuit het 
licht van de kleinschaligheid en cultuur van de eilanden. Geef hierbij ook eventuele verschillen 
per eiland aan.  
 b) In hoeverre laten de diverse toezichtinstrumenten differentiatie en graduele toepassing toe, 
mede in het licht van mogelijke verschillen tussen de drie eilanden in bestuurlijk vermogen?  
 c) Hoe hebben de verhoudingen tussen de openbare lichamen en Europees Nederland 
alsmede tussen de openbare lichamen en de landen van het Caribisch deel van het Koninkrijk 
(Aruba, Curaçao en Sint Maarten) zich ontwikkeld sinds 10-10-10? Ga hierbij in op de 
mogelijke knelpunten die zich daarbij voor doen en waardoor deze worden veroorzaakt.  
 d) Is de verdeling van bevoegdheden en taken tussen het Rijk en de openbare lichamen en de 
werking daarvan in samenhang met de bestuurskracht (waarbij inbegrepen de mogelijkheden 
van het ambtelijk apparaat) op het eilandelijke niveau doelmatig en doeltreffend? Beantwoord 
de vraag per eiland.  
Hoofdvraag 4: In welke mate voelen de inwoners van Bonaire, Sint Eustatius en Saba 
zich (democratisch) vertegenwoordigd in de verhouding met het Europees deel van 
Nederland en (door Nederland) in de verhouding met de landen Sint Maarten, Curaçao 
en Aruba?  
Ga hierbij ook in op de mate waarin de eilanden in staat zijn tot een effectieve 
belangenvertegenwoordiging en in hoeverre de inwoners zich vertegenwoordigd voelen door de 
eilandelijke bestuursorganen. In de evaluatieopdracht is de commissie gevraagd over dit onderdeel 
afzonderlijk verslag te doen.  
 11 RAPPORT | Werking nieuwe bestuurlijke structuur Caribisch Nederland | DSP-groep
