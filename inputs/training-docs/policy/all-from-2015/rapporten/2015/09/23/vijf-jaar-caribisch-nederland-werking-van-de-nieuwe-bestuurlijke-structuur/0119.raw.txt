rangschikken naar de mate van ‘centralisatie’ waarvan ze de uiting zijn. Overzicht 7.1 presenteert 
deze geldstromen in volgorde van toenemende financiële autonomie decentrale overheden. 
 
Overzicht 7.1 Geldstromen van de financiële verhouding in brede zin 
Uitgavenstroom Bekostiging via  Voorbeelden 
Belastingen, aardgasbaten, winst 
103
a. Rijksuitgaven Rijksinkomsten 
van overheidsbedrijven 
Publieke gezondheidszorg 
Bijzondere of specifieke 
b. Decentrale specifieke uitgaven (Caribisch Nederland), bijstand 
uitkeringen van rijkswege 
(Europees Nederland) 
Decentrale taakgebonden 
c. Decentrale specifieke uitgaven Leges, reinigingsrechten 
heffingen 
Decentrale belastingen en vrije of Toeristenbelasting, 
d. Decentrale algemene uitgaven 
algemene uitkering motorrijtuigenbelasting 
 
 
Rijksuitgaven hebben doorgaans een vrij uniform karakter, zodat het voor een burger niet uitmaakt 
of hij de rijkstaken “consumeert” in de ene of andere gemeente respectievelijk openbaar lichaam.  
Ook decentrale uitgaven bekostigd met bijzondere uitkeringen kennen een zekere uniformiteit, 
maar minder. De uitvoering van deze overheidstaken door decentrale overheden is juist bedoeld 
om meer rekening met lokale omstandigheden te kunnen houden; er blijft echter sprake van een 
grote centrale invloed op vorm en inhoud van de publieke productie of dienstverlening.  
Nog minder centrale invloed is er op uitgaven die worden bekostigd met taakgebonden heffingen, 
zoals afvalstoffenheffing, reinigingsrecht en leges voor vergunningen. Een belangrijke wettelijke 
beperking is wel dat op deze uitgaven geen winst mag worden gemaakt, met andere woorden, 
taakgebonden heffingen mogen niet hoger zijn dan de kosten. 
De decentrale uitgaven bekostigd met vrije uitkeringen en decentrale belastingen kenmerken zich 
door de minste uniformiteit en weinig andere centrale voorschriften. Deze vorm van bekostiging 
wordt gebruikt in situaties waarin lokaal maatwerk gewenst is of centrale aansturing zelfs 
onmogelijk is, bijvoorbeeld omdat de centrale overheid de kennis mist van lokale omstandigheden 
en daardoor niet in staat is ‘het goede’ te doen. 
Bij deze indeling in vier geldstromen moet worden opgemerkt dat er uitzonderingen zijn. Er zijn 
bijvoorbeeld taken die met algemene middelen worden bekostigd, maar die toch onderworpen zijn 
aan strikte centrale regelgeving. De organisatie van verkiezingen is een voorbeeld. Dat neemt niet 
weg dat bij de bekostiging via algemene middelen de decentrale overheden meer vrijheid hebben 
dan wanneer dit via bijzondere of specifieke uitkeringen gebeurt. En bij rijksuitgaven van categorie 
a hebben decentrale overheden in beginsel geen enkele invloed. Daarmee zijn de vrije uitkering en 
de eigen middelen bij uitstek de bekostigingsvormen die een bijdrage leveren aan de financiële 
autonomie van de decentrale overheid.  
 
 
 
 
Noot 103 Het begrip “rijksinkomsten” moet hier algemeen worden opgevat, dus ook niet-belastinginkomsten en het 
begrotingstekort. In veel moderne staten is overigens de centrale overheid de enige bestuurslaag die een structureel 
begrotingstekort mag hebben, terwijl de decentrale begrotingen dienen te sluiten. 
 119 RAPPORT | Werking nieuwe bestuurlijke structuur Caribisch Nederland | DSP-groep
