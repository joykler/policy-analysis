van 71% naar 79%. Beziet men de beleidsmatige samenstelling van de rijksuitgaven, dan vormen 
de uitgaven voor zorg het grootste deel; circa een derde in 2015. Het zijn ook de zorguitgaven die 
het sterkst zijn gestegen in 2010 – 2015, gemiddeld met 45% per jaar. Ook andere beleidsterreinen 
was de gemiddelde stijging per jaar hoog. Alleen de uitgaven voor sociale zaken en 
werkgelegenheid hadden een relatief lage groei. 
 
Op de eilanden wordt ook belasting geheven. De rijksbelastingen zijn in 2014 circa negen maal zo 
hoog als de heffingen en belastingen van de eilanden zelf. Desondanks wordt door het rijk op de 
eilanden per saldo meer uitgegeven dan aan rijksbelastingen wordt geheven. De verhouding is 2,7. 
Dus voor elke euro die het rijk heft op de eilanden komt 2,7 euro ‘terug’.  
  
De relatief centralistische verhouding tussen Rijk – openbaar lichaam komt ook tot uiting op het 
punt van investeringen die samenhangen met reguliere eilandelijke taken en hun financiering. 
Gegeven het verbod op rentedragende leningen en hun summiere reservepositie, zijn de eilanden 
afhankelijk van renteloze leningen en “bijdragen om niet” van de departementen. Zowel een meer 
integrale afweging van baten en lasten bij investeringen als de decentrale beleidsruimte zijn gebaat 
bij de financiering via renteloze leningen. Het verschil is echter beperkt, aangezien de instemming 
om een renteloze lening te verstrekken uiteindelijk bij het betreffende departement ligt. Dit alles 
komt neer op een relatief beperkte financiële autonomie van de openbaar lichamen op de Cariben. 
  
Vanuit de Cariben wordt de beperkte financiële autonomie als bevoogdend ervaren. Bezien door 
Europese bril wordt deze sturing als wenselijk gezien om twee redenen. Ten eerste het gebleken 
gebrek aan financiële discipline voor 2010. Ten tweede de in vergelijking met Nederlandse 
gemeenten mindere bestuurskracht waardoor bepaalde taken ‘te groot’ zijn voor de eilanden. Hoe 
dergelijke zaken wordt beoordeeld is daarmee primair een politieke en bestuurlijke en geen 
wetenschappelijke afweging. 
 
9.2 Bijzonderheden per eiland 
Hoewel het onderzoek van de nieuwe bestuurlijke structuur vooral overeenkomsten tussen de drie 
eilanden blootlegde, werden binnen het onderzoek ook verschillen gesignaleerd. De belangrijkste 
kunnen als volgt worden samengevat: 
9.2.1 Bonaire 
Van alle drie de eilanden lijkt het politiek dualisme op Bonaire nog het meest uit de verf te komen. 
Dat heeft niet in de laatste plaats te maken met de relatief grote eilandsraad en het ruimere aanbod 
van eilandsraadkandidaten. Toch wordt ook op Bonaire onderkend dat de eilandsraad niet 
voldoende tijd en kwaliteit heeft om het bestuurscollege nauwgezet te controleren. Bovendien wordt 
verteld dat de raad niet alle stukken van het bestuurscollege krijgt die met hem gedeeld zou 
moeten worden. Op Bonaire wordt het ontbreken van een rekenkamer overwegend als een gemis 
ervaren.  
 
 156 RAPPORT | Werking nieuwe bestuurlijke structuur Caribisch Nederland | DSP-groep
