gebracht dat de huidige machtsverdeling het mogelijk maakt dat in Den Haag wetten worden 
aangenomen die niet alleen de lokale situatie veronachtzamen maar die ook fundamenteel in strijd 
zijn met de kernwaarden van de lokale samenleving. Als voorbeeld werd onder meer gewezen op 
de drie amendementen die door de Tweede Kamer in maart 2010 werden aangenomen en die 
invoering van het homohuwelijk en de legalisering van abortus en euthanasie regelen. Een 
geïnterviewde vertelt: 
‘De Bonairiaanse bevolking is religieus. Homohuwelijk en euthanasie liggen gevoelig. Veel wetten 
blijven eindeloos liggen maar juist die bijzondere gevoelige wetten worden er door geramd omdat 
de Tweede Kamer het wil.’ 
 
In het belevingsonderzoek 2015 is gevraagd een rapportcijfer te geven voor de tevredenheid over 
het lokaal bestuur en over de regering in Nederland. Uit tabel 6.3 blijkt dat op ieder eiland het lokaal 
bestuur iets beter beoordeeld wordt dan de regering in Nederland. Sint Eustatius is verreweg het 
meest negatief en geeft zowel zijn eigen bestuur als de regering in Den Haag een onvoldoende. 
Daarmee is de beoordeling ook lager dan het oordeel dat de gemiddelde Nederlander velt over zijn 
gemeentebestuur en de politiek in Den Haag. Saba is het meest positief van alle drie de eilanden 
en geeft zijn eigen bestuur gemiddeld een 6,3 en de politiek in Den Haag een 5,9. Daarmee is zij 
positiever dan de gemiddelde Europese Nederlander is over zijn lokaal bestuur en de regering in 
Den Haag. 
 
Tabel 6.3 Tevredenheid met lokaal bestuur en regering in Nederland (gemiddeld rapportcijfer) 
Eiland Tevredenheid met Tevredenheid met Tevredenheid met 
bestuur rijksdienst RCN regering Nederland
Bonaire(N= 401) 5,2 5,4 4,7
Saba (N=146) 6,3 6,5 5,9
St. Eustatius (N=202) 4,9 5,2 4,5 
94
Gemiddeld Nederlandse gemeente 6,2 5,0
Bron: belevingsonderzoek 2015 & COB 2015/1 
 
 
In het belevingsonderzoek 2015 is gevraagd of de inwoners vinden dat de regering in Nederland 
beter of slechter luistert naar de behoeftes van de mensen dan de regering van de Nederlandse 
Antillen destijds. Uit tabel 6.4 blijkt dat een minderheid vindt dat de Nederlandse regering beter 
luistert. De verschillen tussen de eilanden zijn echter groot. Op Sint Eustatius en met name Bonaire 
vindt een klein deel van de inwoners dat Nederland beter luistert en juist meer dan de helft dat 
sprake is van een verslechtering. Op Saba zijn de gevoelens positiever en vinden ongeveer 
evenveel inwoners dat Nederland slechter luistert als dat Nederland beter luistert.  
 
 
 
 
 
Noot 94 Zoals beschreven in hoofdstuk 2 zijn de enquêtevragen deels overgenomen van bestaande langlopende 
bevolkingsonderzoeken in Nederland. In Nederland wordt ieder kwartaal door het COP gevraagd. 
 109 RAPPORT | Werking nieuwe bestuurlijke structuur Caribisch Nederland | DSP-groep
