 Incidenteel bedrag “drinkwater & elektriciteit”. Het Rijk keert aan instellingen die formeel niet tot 
de openbaren lichamen behoren structurele bedragen uit. In 2014 is deze uitkering eenmalig 
toch via het BES-fonds uitbetaald, Dit staat echter los van de reguliere omvang van het fonds. 
 Het valutarisico. Dit ontstaat doordat het BES-fonds in euro’s wordt opgesteld, terwijl de 
openbaar lichamen een bedrag in Amerikaanse dollars ontvangen. Het Rijk garandeert het 
dollarbedrag zodat de eilanden niet zelf het valutarisico lopen; dat gebeurt via de begroting van 
het ministerie van BZK. Het wisselkoersrisico staat niet in de begroting, maar wel in de 
rekening. Omwille van de vergelijkbaarheid met eerdere jaren is in tabel 7.5 een schatting van 
het bedrag opgenomen; de schatting is simpelweg het gemiddeld van de jaren 2013 en 2014.  
 Diverse beleidsmatige toevoegingen van deels incidentele aard vertekenen de ‘echte’ 
trendmatige ontwikkeling van de vrije uitkering. Zo zijn er in 2012 eenmalig gelden toegevoegd 
voor de implementatie van de nieuwe bestuursstructuur; dit verklaart het leeuwendeel van 
deze post in 2012. In de andere jaren is er eveneens sprake van deels incidentele, deels 
structurele posten met een specifiek karakter die min of meer los staan van eigenlijke vrije 
uitkering. 
 Wanneer al deze posten van het totaal van het BES-fonds worden afgetrokken, resteert een 
bedrag dat met “structurele vrije uitkering” wordt aangeduid. Deze stijgt tussen 2010 en 2015 
met 50% (gemeten in euro’s). Het bedrag van de “structurele vrije uitkering” kan worden 
beschouwd als “reëel vrij besteedbaar”, juist om de “gebonden bedragen” ervan af zijn 
getrokken. De overall stijging van de vrije uitkering is vooral in 2012 ontstaan. Toen €6 miljoen 
aan het fonds toegevoegd werd naar aanleiding van het eerdergenoemde 
Referentiekaderonderzoek 2012. Die stijging is in die zin beperkt dat het referentiekader een 
bandbreedte kent, waarvan de regering de “onderkant” als uitgangpunt voor de verhoging heeft 
genomen.  
 
Het geheel overziende is de vrije uitkering in het BES fonds niet alleen nominaal maar ook reëel 
aanzienlijk gestegen. Relatief echter blijft het aandeel van de vrije uitkering beperkt – ruim een 
tiende van het totaal. Bovendien is haar aandeel tussen 2010 en 2015 gedaald omdat de 
rijksuitgaven veel sterker toenamen. Deze nadere beschouwing van de vrije uitkering bevestigt dus 
de conclusie van 7.3.1, namelijk het relatief achterblijven van de geldstromen waarin de financiële 
autonomie bij uitstek tot uiting komt.  
7.3.4 Uitgaven en inkomsten op afzonderlijke eilanden in 2014 
In zijn brief van 31 maart 2015 aan de Tweede Kamer geeft de minister van Binnenlandse Zaken 
en Koninkrijksrelaties informatie over de verdeling van inkomsten en uitgaven over de afzonderlijke 
eilanden Bonaire, St. Eustatius en Saba. Een deel daarvan is ook voor dit hoofdstuk van belang. 
Ten eerste de beleidsmatige verdeling, vergelijkbaar met hoe die in de tabellen 7.6 en 7.7 
hierboven is opgenomen (de brief van de minister geeft meer detailinformatie). Ten tweede is 
overgenomen de informatie over rijksuitgaven op de eilanden en aldaar geïnde rijksbelastingen. 
Omwille van het integrale overzicht wordt daar in dit rapport de vrije uitkering aan toegevoegd.  
Vooraf dient een algemeen voorbehoud te worden gemaakt bij de splitsing van de rijksuitgaven en 
daarmee bij de interpretatie van de gepresenteerde bedragen. De ministere schrijft hierover: 
 
 126 RAPPORT | Werking nieuwe bestuurlijke structuur Caribisch Nederland | DSP-groep
