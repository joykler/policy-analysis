5 Functioneren nieuwe bestuurlijke 
structuur: relatie Rijk – lokaal bestuur 
In het vorige hoofdstuk werd het functioneren van de nieuwe structuur voor wat betreft het lokaal 
bestuur beschreven. In dit hoofdstuk komt de nieuwe structuur voor wat betreft de verhoudingen 
Rijk – openbaar lichaam aan bod. Daarbij wordt ingegaan op de huidige taakverdeling tussen beide 
bestuurslagen en de wijze waarop de samenwerking en afstemming vorm krijgt. Daarmee wordt 
deels antwoord gegeven op de volgende onderzoeksvragen: 
Hoofdvraag 2: In welke mate is het bestuur van de openbare lichamen doeltreffend, 
deugdelijk en effectief?  
Hoofdvraag 3: Hoe is omgegaan met de bevoegdheden en taken van de verschillende 
bestuursorganen?  
 
5.1 Taken openbaar lichaam 
De verdeling van verantwoordelijkheid tussen Caribisch Nederland en het Rijk verschilt per 
beleidsdomein en wordt in aparte wetten geregeld. In zijn algemeenheid kan worden gesteld dat in 
Caribisch Nederland vooral Antilliaanse wetgeving van kracht is gebleven. In de Invoeringswet 
openbare lichamen Bonaire, Sint Eustatius en Saba (hierna: IBES) is een lijst opgenomen met 
79
oude Antilliaanse verordeningen die tot Nederlandse wet zijn verklaard. Voorts is in de IBES 
bepaald dat de ('gewone' Nederlandse) wettelijke voorschriften alleen van toepassing zijn in de 
openbare lichamen voor zover dat uitdrukkelijk is bepaald: zolang in de Nederlandse wet niets 
geregeld is over de toepassing ervan in de openbare lichamen, is deze wet niet van toepassing 
aldaar. Een beperkt aantal landsverordeningen is echter niet overgenomen, maar vervangen door 
nieuwe, door Nederland ontworpen, BES-wetgeving. 
5.1.1 Formeel kader: taken openbaar lichaam 
De openbare lichamen bestieren hun eigen huishouding (136 WolBES eerste lid), maar evenals 
geldt voor de gemeente kan regeling en bestuur van de eilandgebieden worden gevorderd (136 
WolBES tweede lid). De eilandgebieden hebben daarmee hun constitutioneel gewaarborgde 
autonomie verloren waarop ze aanspraak hadden onder de Eilandenregeling Nederlandse Antillen 
(ERNA). Wat betreft de verdeling van taken zijn de besluitenlijsten van de bestuurlijke overleggen 
 
 
 
Noot 79 Met behulp van meerdere Aanpassingswetten is de van de Nederlandse Antillen overgenomen wetgeving 
aangepast. Het gaat dan vaak vooral om technische wijzigingen (bijvoorbeeld waar 'Nederlandse Antillen' stond, staat 
nu 'Openbare lichamen Bonaire, Sint Eustatius en Saba'). 
 88 RAPPORT | Werking nieuwe bestuurlijke structuur Caribisch Nederland | DSP-groep
