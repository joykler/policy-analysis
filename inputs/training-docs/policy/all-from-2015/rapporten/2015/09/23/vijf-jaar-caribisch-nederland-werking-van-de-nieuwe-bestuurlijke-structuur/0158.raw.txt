gedeputeerde te veel van oppositie bedient. Bij de onderzoekers ontstond een beeld van relatief 
harmonieuze samenwerking tussen eilandsraad inclusief oppositie en bestuurscollege  
 
In tegenstelling tot Bonaire en Sint Eustatius wordt het ontbreken van een rekenkamerfunctie niet 
gezien als een groot gemis en de bemensing vanuit Saba van de rekenkamer geniet daar dan ook 
weinig prioriteit.  
 
De taal blijkt een lastige barrière op te werpen voor het uitoefenen van de controlefunctie door de 
Sabaanse eilandsraad. Het Nederlands is – net als elders – de officiële bestuurstaal en veel 
wetgeving en beleidsstukken zijn zodoende niet in het Engels aanwezig. Vanwege de 
taalvaardigheden van de eilandsraadsleden mag niet verwacht worden dat deze stukken altijd even 
goed worden begrepen. 
 
In het verleden waren de eilandsraadvergaderingen op Saba vaak besloten. Tegenwoordig is dat 
niet meer het geval en zouden bestuurscollege en eilandsraad volgens sommige raadsleden best 
af en toe in beslotenheid met elkaar kunnen overleggen zodat afstemming tussen het 
bestuurscollege en de eilandsraad wordt vergemakkelijkt. 
 
Van de drie eilanden wordt op Saba het sterkst gepleit voor differentiatie van het financieel toezicht. 
Diverse respondenten wijzen erop dat de jaarrekening al drie opeenvolgende jaren is goedgekeurd 
en de kwartaalrapportages daarmee hun doel voorbij aan het schieten zijn.  
 
Uit het belevingsonderzoek 2015 blijkt dat van de bevolking van de drie eilanden de Sabanen het 
positiefst oordelen over de politiek. Dit betreft zowel het eigen bestuur, de regering in Nederland als 
het functioneren van de democratie in het algemeen. Dat beeld komt ook terug in de interviews met 
de bestuurders: weliswaar wordt naar voren gebracht dat de formele invloed sinds 10 oktober 2010 
sterk is afgenomen, maar dat met goede lobbyactiviteiten in Den Haag ook het nodige kan worden 
bereikt. Wel valt op dat de inwoners van Saba net als die van Sint Eustatius bij meerderheid menen 
dat zij geen invloed kunnen uitoefenen op hun eigen bestuur.  
 
Wordt gekeken naar de financiële verhoudingen, dan valt op dat ten opzichte van Bonaire op Saba 
relatief meer uitgaven zijn voor veiligheid, infrastructuur en milieu en voor economische zaken. Ter 
compensatie van ‘diseconomies of scale’ is de vrije uitkering van Saba relatief veel hoger dan van 
de andere eilanden. Ook beschikt Saba over relatief meer eigen middelen dan de andere twee 
eilanden. In het algemene overzicht bleek dat voor Caribisch Nederland de verhouding tussen 
rijksuitgaven en rijksbelastingen 2,7 bedraagt. Voor Saba is dit echter 6,2. Dat wil zeggen: voor 
iedere dollar die aan belasting wordt geheven komen er 6,2 dollars terug. Betrekt men hierbij de 
vrije uitkering, dan wordt het verschil met de andere eilanden nog wat groter. 
9.2.3 Sint Eustatius 
Sint Eustatius wordt van de drie eilanden gekenmerkt door de grootste politieke instabiliteit. In de 
periode 2011 – 2015 kende het openbare lichaam maar liefst vijf wisselingen in het 
bestuurscollege. De bestuurlijke instabiliteit zou mede te wijten zijn aan het heterogene politieke 
veld: Sint Eustatius kent van alle drie de eilanden de meeste politieke partijen. Coalities kunnen 
 158 RAPPORT | Werking nieuwe bestuurlijke structuur Caribisch Nederland | DSP-groep
