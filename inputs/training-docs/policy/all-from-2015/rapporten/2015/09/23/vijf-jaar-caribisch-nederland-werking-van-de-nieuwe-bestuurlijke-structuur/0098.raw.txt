 De Rijksvertegenwoordiger wordt door departementen betrokken bij consultatieprocedures 
van wetgeving t.b.v. Caribisch Nederland.  
2 De Rijksvertegenwoordiger kan de departementale liaisons, de directeur RCN/centraal en de 
overige diensthoofden aanspreken wat betreft hun functioneren als deel van een eenduidig 
optredende rijksoverheid. Dit doet de Rijksvertegenwoordiger door op basis van het 
meerjarenprogramma zorg te dragen voor de samenwerking tussen de liaisons en 
diensthoofden, overzicht over de ontwikkelingen te behouden, het agenderen van departement 
overstijgende vraagstukken, het bewaken van de consistentie in het optreden van de liaisons 
en diensthoofden (eenduidig optreden als rijksoverheid), het opzetten van een integraal 
communicatiebeleid en het toezien op de uitvoering van het rijksbeleid, zoals is verwoord in de 
kabinetsreactie (kst-33750-IV-35). De inhoudelijke aansturing en 
personeelsverantwoordelijkheid ten opzichte van hun eigen liaisons en diensthoofden blijft een 
zaak van de departementen. De Rijksvertegenwoordiger is bestuurder van RCN/Centraal.  
 
3 Begeleiden en ontvangen van bestuurlijke en ambtelijke bezoeken uit Nederland en de andere 
landen binnen het Koninkrijk.  
5.2.2 Uitvoeringspraktijk: Rijkstaken en rijkscoördinatie 
Voor de uitvoering van de Rijkstaken is RCN een belangrijke partij. In de factsheet RCN (2015) 
wordt duidelijk dat op 10 oktober 2010 met het opheffen van het land Nederlandse Antillen meer 
dan 400 lokale ambtenaren overgingen naar RCN. Voorts wordt opgemerkt dat met de 
staatkundige veranderingen de wet- en regelgeving van het voormalig land Nederlandse Antillen 
beleidsarm overgenomen is. Dat heeft gezorgd voor significante verschillen tussen (primaire en 
87
secundaire) arbeidsvoorwaarden tussen Caribisch en Europees Nederland. De verschillen in wet- 
en regelgeving tussen Europees en Caribisch Nederland leiden over het algemeen tot onvrede, niet 
alleen onder ambtenaren, ook onder bewoners en bestuurders van de eilanden die zich in sommige 
gevallen achtergesteld voelen. Het is voor veel mensen onduidelijk waarom en op welke punten 
onderscheid wordt gemaakt.  
 
Uit het belevingsonderzoek 2015 blijkt dat RCN van alle drie de beoordeelde partijen (zie tabel 5.2) 
het beste beoordeeld wordt, zij het dat die beoordeling alleen op Saba voldoende is. In de 
interviews met bestuurders en de inwoners worden enkele aandachtspunten voor RCN benoemd. 
Deze spitsten zich toe op de klantbejegening en de kwaliteit van de dienstverlening. Zo werd onder 
meer verteld dat bij RCN soms onvoldoende oog is voor de (kennis)positie van de burgers die 
gebruik maken van de diensten van RCN. Als voorbeeld werd verwezen naar het aanvragen van 
een onderstandsuitkering. Burgers – die soms analfabeet zijn – krijgen een in het Nederlands 
opgesteld formulier overlegd met de vraag dat thuis in te vullen. Vervolgens voelt de aanvrager zich 
zo beschaamd over de situatie dat hij niet meer terug durft te komen. Voorts werd in meerdere 
interviews verwezen naar de belastingdienst CN die eenzijdig besloot het cash betalen van 
 
 
 
Noot 87 Enkele voorbeelden: Caribisch Nederland kent geen zorg- of calamiteitenverlof, zwangerschapsverlof is 4 
weken korter en samenwonenden zijn niet gelijkgesteld met huwelijkspartners. Een standaard werkweek in Caribisch 
Nederland is 39,5 of 40 uur en ambtenaren hebben circa 23 vrije dagen per jaar. 
 98 RAPPORT | Werking nieuwe bestuurlijke structuur Caribisch Nederland | DSP-groep
