van politieke benoemingen. Deze gang van zaken verschaft een indicatie van een ondoelmatig 
proces. Ook de informatieverstrekking vanuit het eilandbestuur aan de Rijksvertegenwoordiger is 
thans ondoelmatig in de zin dat de Rijksvertegenwoordiger nu zelf steeds op ad hoc basis op zoek 
moet naar de gewenste informatie terwijl het meer in de rede ligt dat de eilandsbesturen een 
werkproces inrichten dat borgt dat de wettelijk vereiste bekendmakingen tijdig en op de juiste wijze 
geschieden.  
 
Het verticale financiële toezicht is preventief van karakter omdat ten tijde van het oude 
Antilliaanse staatsverband de begrotingsdiscipline te wensen overliet. Het verbod op 
(rentedragende) leningen is ingegeven door het feit dat de collectieve sector van de Nederlandse 
Antillen in het verleden schulden aanging die het niet meer kon dragen, waardoor het openbaar 
bestuur failliet dreigde te gaan. Het onderzoek toont aan dat het verticale financiële toezicht 
effectief is geweest. De afgelopen periode is de begrotingsdiscipline sterk verbeterd en kunnen de 
eilanden steeds vaker de vereiste financiële stukken overleggen. Dat lukt niet ieder eiland ieder jaar 
binnen de wettelijke termijnen, maar het feit dat voor 10 oktober 2010 vaak helemaal geen 
begrotingen en jaarverslagen werden ingediend geeft aan dat grote voortuitgang is geboekt. De 
collectieve sector, inclusief het openbaar lichaam, voldoet aan de rentelastnorm van nul procent, 
hetgeen betekent dat de risico's van geldleningen binnen de collectieve sector zeer gering zijn. De 
overheid is echter meer dan alleen de collectieve sector. Uit het onderzoek blijkt dat de openbare 
lichamen diverse risicodragende deelnemingen hebben in overheids NV's en stichtingen die niet 
onder het verticale financiële toezicht vallen. Hoe groot de risico's precies zijn valt niet te zeggen, 
maar deze situatie gaat in tegen de doelstelling van gezonde overheidsfinanciën en beperkt de 
effectiviteit van het verticale financiële toezicht.  
 
Bij het verticale financiële toezicht komen ten aanzien van de doelmatigheid twee onderwerpen 
naar voren. Het eerste punt betreft de driemaandelijkse rapportageplicht. De boekhoudsystemen 
van de eilanden zijn niet geschikt om op eenvoudige wijze de gevraagde gegevens te genereren, 
hetgeen betekent dat deze plicht heel veel (handmatig) werk met zich meebrengt. Het 
synchroniseren van de systemen met de rapportagevereisten van het Cft kan in sterke mate de 
doelmatigheid bevorderen. Daarnaast doet zich echter ook de vraag voor of het uniforme 
rapportageregiem wel recht doet aan de onderlinge verschillen tussen de eilanden. Het doel van de 
periodieke rapportages is tenslotte de vinger aan de pols te houden, teneinde tijdig te kunnen 
bijsturen mocht daartoe aanleiding zijn.. Het tweede punt dat in het kader van het verticale 
financiële toezicht werd genoemd betreft het feit dat het Cft namens de minister van Binnenlandse 
Zaken en Koninkrijksrelaties het financiële toezicht uitoefent. Vanwege het feit dat het Cft niet 
alleen in ambtelijke zin uitvoering geeft aan dit toezicht maar ook als bestuursorgaan functioneert 
ontstaat een extra bureaucratische laag die de doelmatigheid niet ten goede komt. 
 
Een derde belangrijk verschil tussen openbaar lichaam en gemeente is dat eerstgenoemde 
rechtstreekse banden onderhoudt met het Rijk terwijl laatstgenoemde dat niet heeft. Vanwege 
deze rechtstreekse banden is een bestuurlijke schakel van Rijksvertegenwoordiger geïntroduceerd 
die moet borgen dat coördinatie plaatsvindt tussen de departementale beleidsterreinen. Uit de 
diverse bronnen laat het zich afleiden dat de rechtstreekse banden tot doel hebben de minister in 
staat te stellen invulling te geven aan zijn ministeriële verantwoordelijkheid. Destijds was namelijk 
 142 RAPPORT | Werking nieuwe bestuurlijke structuur Caribisch Nederland | DSP-groep
