Semi gestructureerde interviews 
Binnen het onderzoek hebben interviews plaatsgevonden met ruim 100 respondenten. In bijlage 4 
is het overzicht van alle geïnterviewden opgenomen. De interviews waren semigestructureerd van 
opzet. Voor het benaderen van de respondenten op de eilanden is gebruik gemaakt van 
secretariële ondersteuning door het op Curaçao gevestigde Caribbean Legacy. Deze plande niet 
alleen op de eilanden de interviews in, maar leverde ook per eiland een lokaal contactpersoon 
waartoe onderzoekers zich ter plaatse konden wenden als zich vragen voordeden.  
 
Naast de van te voren ingeplande interviews vond ook een aantal interviews plaats met personen 
die zich tijdens het veldwerk zelf hadden gemeld bij de onderzoekers.  
 
Voor de respondenten met wie het gesprek van te voren was ingepland, werden aparte onderwerp 
lijsten opgesteld. Het verloop van de interviews was echter niet gebonden aan de volgorde van de 
onderwerpen. Binnen het onderzoek werden voor de volgende respondentgroepen aparte 
itemlijsten opgesteld: 
1 Gezaghebber  
2 Eilandsraad(sleden) 
3 Bestuurscollege 
4 Eilandsecretaris 
5 Directeuren/diensthoofden Openbaar Lichaam 
6 KvK/bedrijfsleven 
7 (oud)Rijksvertegenwoordiger/Senior adviseur Rijksvertegenwoordiger/directeur RCN 
8 Liaisons/diensthoofden 
9 Wetenschappers/deskundigen  
10 Directeur/Beleidsmedewerker Koninkrijksrelaties 
11 Departementale coördinatoren 
 
Van ieder interview werd een verslag gemaakt voor intern gebruik. Van een aantal interviews werd 
een extern verslag gemaakt dat ter accordering aan de betreffende respondent werd overlegd. 
Slechts in een beperkt aantal gevallen hebben de respondenten gelegenheid gezien te reageren op 
het (herhaalde) verzoek tot vaststellen van het verslag. 
Analyse registratiegegevens Rijksvertegenwoordiger en College financieel toezicht 
Binnen het stelsel van hoger toezicht oefenen de Rijksvertegenwoordiger en het Cft een aantal 
belangrijke bevoegdheden uit. Om na te gaan in hoeverre van deze bevoegdheden gebruik is 
gemaakt, werd bij beide bestuursorganen een overzicht opgevraagd uit hun interne administratie. 
Het ging om onderstaande gegevens.  
 
 16 RAPPORT | Werking nieuwe bestuurlijke structuur Caribisch Nederland | DSP-groep
