werd overeengekomen dat Nederland de nieuwe entiteiten zou bijstaan in het creëren van een 
gezonde uitgangspositie bij het ingaan van de nieuwe staatkundige structuur. Nederland was 
bereid een groot deel van de schulden van de Nederlandse Antillen te saneren, maar verlangde 
van de eilandgebieden dat zij zorg zouden dragen voor het aanbrengen van structurele 
verbeteringen in de begroting en met name het financieel beheer, teneinde te voorkomen dat er in 
de toekomst opnieuw (te grote) schulden worden opgebouwd. Het Cft werd als noodzakelijk 
75
onderdeel gezien van deugdelijk financieel beheer. 
 
Het verticale financiële toezicht is grotendeels uitgewerkt in de FinBES en bestaat uit twee 
elementen: een normenkader voor de financiële functie van de openbare lichamen en de wijze 
waarop wordt gecontroleerd of de eilanden voldoen aan de criteria genoemd in dat kader. In het 
normenkader staat een aantal unieke bepalingen die noch in Nederlandse gemeenten noch op de 
voormalige Nederlandse Antillen van toepassing zijn of waren. In de eerste plaats betreft het het 
expliciete verbod van de openbare lichamen om rentedragende leningen aan te gaan (artikel 11 
FinBES) Voor het doen van investeringen zijn er voor de openbare lichamen drie vormen van 
financiering.  
 Financiering via de eigen eilandbegroting. Hiervoor zal dan tijdig een reservering opgebouwd 
moeten worden en dus zal er een overschot moeten bestaan.  
 Een departement bereid vinden de investering zelf te financieren, dan wel beschikbaar te 
stellen via een bijzondere uitkering.  
 De laatste optie is het verkrijgen van een renteloze lening bij een van de Haagse ministeries. In 
feite gaat het hier om een voorschot op de vrije uitkering. 
 
Om te voorkomen dat de openbare lichamen via privaatrechtelijke rechtspersonen waarin zij 
deelnemen alsnog op de kapitaalmarkt geld gaan lenen is in artikel 11 FinBES een ‘rentelastnorm’ 
gesteld voor de gehele collectieve sector van 0%. Hetgeen de facto een verbod op lenen op de 
kapitaalmarkt impliceert. Wel kunnen departementen aan deze partijen renteloze leningen 
verstrekken.  
 
 
 
 
Noot 75 Het College financieel toezicht vindt zijn basis in de Slotverklaring van de Miniconferentie over de 
toekomstige staatkundige positie van Bonaire, Sint Eustatius en Saba op 10 en 11 oktober 2006 en in de slotverklaring 
Curaçao en Sint Maarten van 2 november 2006. In deze verklaringen zijn de contouren van de nieuwe staatkundige 
verhoudingen overeengekomen, waaronder het inwerkingtreden van financieel toezicht. Belangrijk onderdeel van de 
verklaringen was dat financieel toezicht reeds in de transitiefase van kracht zou worden bij een algemene maatregel 
van rijksbestuur. In november 2007 is het Besluit tijdelijk financieel toezicht BES-eilanden gepubliceerd in het 
Staatsblad. Hiermee geven Nederland en de BES-eilanden een nadere invulling aan het financiële toezicht zoals 
afgesproken in de Slotverklaring. Met de ondertekening van de Algemene Maatregel van Rijksbestuur (AMvRB) 
besluiten Nederland en de BES-eilanden gezamenlijk tot de instelling van het College financieel toezicht. Hiermee is 
het Cft op 1 december 2007 officieel van start gegaan. Gedurende de transitieperiode naar de nieuwe staatkundige 
structuur bestond er één College financieel toezicht dat tijdelijk financieel toezicht uitoefende op de financiën van 
Bonaire, Sint Eustatius en Saba enerzijds en het land Nederlandse Antillen, Curaçao en Sint Maarten anderzijds. Dit 
College werd ondersteund door een secretariaat. Met het inwerkingtreden van de nieuwe staatkundige verhoudingen 
op 10 oktober 2010 zijn er twee Colleges van kracht: het Cft Bonaire, Sint Eustatius en Saba en het Cft Curaçao en 
Sint Maarten. 
 67 RAPPORT | Werking nieuwe bestuurlijke structuur Caribisch Nederland | DSP-groep
