ingebracht dat in Europees Nederland de kleinschaligheid van veel minder grote betekenis is op de 
rekruteringsgrond. In feite kunnen kleine gemeenten hun personeel en bestuurders werven op de 
landelijke arbeidsmarkt. Het behoeft geen betoog dat daarmee het probleem rond het aantrekken 
van gekwalificeerd personeel en bestuurders van een geheel andere orde is dan in Caribisch 
Nederland. 
 
De geïsoleerde ligging van de Caribische eilanden maakt het bovendien onmogelijk om 
instrumenten zoals die in Europees Nederland geboden worden binnen de kaders van Wet 
121
gemeenschappelijke regelingen te benutten. Dat betekent dat de eilanden er in de praktijk voor 
verschillende taken alleen voor staan daar waar in Europees Nederland voor dezelfde taken 
gemeenschappelijke voorzieningen worden getroffen. Tel daarbij op dat de eilanden ook extra 
taken moeten uitvoeren die in Nederland door bovenliggende bestuurslagen worden gedaan dan 
ontstaat een beeld van een stevige uitdaging voor de eilanden.  
 
De overlap tussen sociale en professionele rollen is een fenomeen dat vaak in verband met 
kleinschaligheid wordt gebracht en draagt er op de eilanden ook toe bij dat de politiek een veel 
persoonlijker karakter draagt dan in grootschalige bestuurlijke eenheden. Daarin wijkt Caribisch 
Nederland ook niet af van kleine gemeenten. Er is echter één groot verschil met Europees 
Nederland dat maakt dat de sociale druk op bestuurders om aan individuele zaakbehartiging te 
doen groter is: de armoede. Zoals aangegeven in hoofdstuk 3 zorgt armoede voor een grotere 
mate van afhankelijkheid van de bevolking van de overheid. Omdat politici zich voor het behoud 
van hun positie moeten richten naar de wensen en noden van het electoraat wordt op de eilanden 
een navenante druk op bestuurders uitgeoefend particularistisch te handelen. De voorbeelden die 
in de interviews werden aangehaald van verleende steun door gedeputeerden konden ook vaak 
worden gezien als directe lastenverlichting of steun bij het rondkrijgen van het huishouden.  
8.2.2 Jong openbaar bestuur 
Naast de gevolgen van kleinschaligheid werd binnen het onderzoek van verschillende kanten 
steeds benadrukt dat het openbaar bestuur op de eilanden nog volop in opbouw is en in verhouding 
tot Europees Nederland erg jong. Dat speelt op alle niveaus. Op bestuurlijk niveau is met de 
WolBES het politiek dualisme ingevoerd. Mede daardoor hebben de verschillende bestuursorganen 
nieuwe taken gekregen. Maar ook zijn op Bonaire en St. Eustatius in de onderzochte periode 
veranderingen doorgevoerd in de ambtelijke organisatie en wordt nu gewerkt met een 
directie/afdelingen model. Gewenning vereist tijd en vijf jaar is wat dat betreft niet veel. Bovendien 
laat een vergelijking met Europees Nederland zien dat ook daar lang niet altijd de beoogde 
uitkomst gerealiseerd wordt.  
 
Hoewel de onderzoekers geen systematisch onderzoek deden naar het functioneren van het 
politiek dualisme in kleine gemeenten, constateren zij wel vanuit hun werkpraktijk dat ook daar lang 
 
 
 
Noot 121 https://www.vng.nl/files/vng/nieuws_attachments/2014/vng-raadgever-samenwerking-op-basis-van-wgr-
maart-2014.pdf 
 146 RAPPORT | Werking nieuwe bestuurlijke structuur Caribisch Nederland | DSP-groep
