voorziening te treffen doelmatig en niet van invloed op de effectiviteit. Of de keuze om de Nationale 
ombudsman de functie in te laten vullen effectief is valt op basis van deze conclusie niet te zeggen. 
Als voordeel werd gewezen op diens volledige onafhankelijkheid. Als nadeel werd gewezen op de 
relatief hoge kosten en de grote (culturele) afstand van hem tot de lokale bevolking, mede vanwege 
de taalbarrières.  
 
WolBES Gemeentewet Toelichting 
Artikel 168 --- Besluiten van het bestuurscollege tot benoeming, bevordering, schorsing 
en ontslag van eilandambtenaren behoeven de goedkeuring van de 
Rijksvertegenwoordiger. 
 
 
Deze bijzondere bepaling wordt niet inhoudelijk toegelicht in de memorie van toelichting of de 
uitgangspunten notitie. Van de zijde van de direct betrokkenen bij het wetgevingsproces van de 
WolBES werd echter tijdens het onderzoek verteld dat de veronderstelde grote bevattelijkheid voor 
politieke patronage op de eilanden de noodzaak tot extra controle op de bedoelde besluiten met 
zich meebrengt. Bij dit besluit is – net als bij financial disclosure – gekeken naar de aanpak van 
politieke patronage op de British Overseas Territories. 
 
Deze bepaling – die al eerder in het rapport expliciet werd besproken – lijkt niet effectief. De 
Rijksvertegenwoordiger kan slechts marginaal/procedureel toetsen en is daarom niet in staat uit te 
sluiten dat in het wervings- en selectieproces oneigenlijke motieven hebben meegespeeld 
waardoor beter kwalificerende kandidaten op een zijspoor zijn gezet. Bovendien lijkt de procedure 
niet doelmatig. In de interviews met (oud) Rijksvertegenwoordigers en hun (oud) medewerkers 
wordt duidelijk dat iedere benoeming een stevige bureaucratische belasting oplevert.  
 
WolBES Gemeentewet Toelichting 
Artikel 187 --- Er is een Rijksvertegenwoordiger voor de openbare lichamen Bonaire, Sint 
Eustatius en Saba. 
 
 
De Rijksvertegenwoordiger is een geheel nieuw bestuursorgaan. De Memorie van toelichting zegt 
hierover: 'Omdat een bestuurlijke schakel tussen het Rijk en de openbare lichamen gewenst is 
wordt met deze wet een Rijksvertegenwoordiger voor de openbare lichamen ingesteld. […] Hij is 
bestuursorgaan van de rijksoverheid en heeft eigen bevoegdheden, die hij uitoefent onder 
verantwoordelijkheid van de minister van Binnenlandse Zaken en Koninkrijksrelaties. Zijn 
bevoegdheden liggen hoofdzakelijk in de preventieve sfeer, met als doel het waarborgen van goed 
bestuur op de eilanden.' In de notitie 'taken en verantwoordelijkheden Rijksvertegenwoordiger' van 
4 april 2015 heeft de Nederlandse regering de rol van de Rijksvertegenwoordiger verder 
geconcretiseerd. 
 
Uit het voorgaande blijkt dat de taakstelling en bevoegdheden van de Rijksvertegenwoordiger 
vragen oproepen. In de eerste plaats werd naar voren gebracht dat een potentieel spanningsveld 
bestaat tussen zijn taak als belangenbehartiger voor de eilanden en controleur van het bestuur 
 77 RAPPORT | Werking nieuwe bestuurlijke structuur Caribisch Nederland | DSP-groep
