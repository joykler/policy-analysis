de bevolking werd daar dan weer een tegengeluid gevonden. Een beleidsmedewerker in Den Haag 
verzuchtte: 
‘Wat wil je? Wil je dat er binnen twee jaar 800 sociale huurwoningen staan? Dan moet je het een 
Rijksverantwoordelijkheid maken. Maar doe je daarmee de democratie recht? Dit zijn politieke 
keuzes geweest en als je niet weet waar je naar toe wilt met de eilanden kun je deze vragen niet 
beantwoorden’. 
 
Ingegeven door het besef dat de eilanden met de integratie in Nederland niet zonder meer konden 
voldoen aan de nieuwe Nederlandse vereisten is vanaf 10 oktober 2010 door diverse 
departementen ondersteuning geboden. Uit de interviews blijkt dat de intensiteit van de 
ondersteuning verschilt per departement. Ook blijkt dat in de afgelopen 5 jaar sprake is geweest 
van een geleidelijk aan naar elkaar toegroeien en het zoeken van efficiëntere vormen van 
samenwerken. Verschillende voorbeelden werden genoemd van projecten waarbij aanvankelijk 
eenzijdig vanuit Europees Nederland invulling werd gegeven aan de ondersteuning, maar dat 
naderhand bleek dat onvoldoende lokale kennis was benut. Meerdere voorbeelden hadden 
betrekking op trajecten waarbij het lokaal bestuur wettelijk verplicht was bepaalde 
besluiten/verordeningen te nemen maar dat in de door Europees Nederland geboden juridische 
ondersteuning geen rekening werd gehouden met de inpasbaarheid in de lokale situatie. 
 
Op basis van deze ervaringen worden sommige projecten nu anders aangepakt. Zo voert I&M 
thans het ‘Implementatieplan Wet Maritiem Beheer BES en Inrichtingen en Activiteiten Besluit’ uit, 
waarmee het openbaar lichaam van Bonaire helpt bij het invulling geven van zijn wettelijke taken in 
het kader van de Wet Maritiem Beheer BES. Het implementatieplan voorziet niet alleen in het 
opleiden van lokale toezichthouders en het bieden van permanente ondersteuning, georganiseerd 
vanuit Europees Nederland, bij het oplossen en beantwoorden van gecompliceerde vraagstukken. 
Het omvat ook een interactief proces waarbinnen het openbaar lichaam geholpen wordt het 
86
Inrichtingen- en activiteitenbesluit op te stellen dat de Wet VROM BES vereist. Door het ministerie 
van Binnenlandse Zaken en Koninkrijksrelaties DG Wonen en Bouwen werd een project 
aangehaald waarbij - op kosten van het ministerie - een openbaar lichaam geholpen wordt haar 
wetgeving rond huurprijzen op orde te maken.  
 
Het cruciale punt is volgens veel geïnterviewden dat het heel lastig is om het effect van de 
verleende hulp te laten beklijven. Met het vertrek van ingevlogen experts is het risico levensgroot 
dat de kennis ook weer van het eiland verdwijnt. Een liaison vertelt:  
‘Wij kunnen als Nederlandse ambtenaren helpen door eilandambtenaren snel te betrekken. Maar 
het ambtelijk apparaat is zwak. Ze hebben geen slagkracht en we moeten echt controleren of zij 
bepaalde taken wel uitoefenen. Ze weten alleen stappen te maken in het kielzog van Nederlandse 
collega’s.’ 
 
 
 
 
Noot 86 Implementatieplan Wet Maritiem Beheer BES en Inrichtingen en Activiteiten Besluit 2013 – 2015. Den Haag: 
Rijkswaterstaat, ministerie van Infrastructuur en Milieu. (oktober 2013) 
 94 RAPPORT | Werking nieuwe bestuurlijke structuur Caribisch Nederland | DSP-groep
