4.3 WolBES en FinBES 
In de voorgaande paragrafen is vastgesteld wat het formeel kader van de nieuwe bestuurlijke 
structuur van Caribisch Nederland is en hoe de nieuwe structuur in de praktijk functioneert. De 
nieuwe bestuurlijke structuur van Caribisch Nederland kent grote overeenkomsten met de 
bestuurlijke structuur van gemeenten omdat de Gemeentewet ten grondslag heeft gelegen aan de 
WolBES. Omdat de wetgever destijds van mening was dat de kleinschaligheid, de geïsoleerde 
ligging en de grote afstand tot Europees Nederland afwijkingen rechtvaardigde, bestaan tussen de 
openbare lichamen en de gemeenten enkele belangrijke verschillen. In deze paragraaf wordt 
gefocust op deze verschillen. Daarbij wordt aangetekend dat uitsluitend gekeken wordt naar die 
verschillen waarvan redelijkerwijs mag worden aangenomen dat ze van betekenis zijn voor de 
bestuurspraktijk. Vanuit dat perspectief is het niet relevant dat er een verschil in benaming bestaat 
tussen het bestuurscollege en het college van Burgemeester en Wethouders, of dat de 
gezaghebber niet op meer dan één eiland gezaghebber mag zijn terwijl een burgemeester dat in 
beginsel wel mag. Verschillen in omvang van de eilandsraad of bepalingen in de FinBES over het 
aangaan van leningen worden daarentegen juist wel meegenomen in deze beschouwing omdat 
deze direct raken aan het functioneren van het openbaar bestuur. De afbakening van wat wel en 
niet relevant is voor de bestuurspraktijk blijft echter tot op zekere hoogte arbitrair.  
 
Veel van de in deze paragraaf aangehaalde informatie is reeds in voorgaande paragrafen aan bod 
gesteld – zij het vanuit een ander perspectief. Het is zodoende onvermijdelijk dat herhaling optreedt 
met de eerdere passages in dit hoofdstuk.  
 
In het vervolg van deze paragraaf worden de WolBES en FinBES apart besproken. Steeds wordt 
per afwijking vastgesteld welke motivering de wetgever destijds aanvoerde om af te wijken van de 
Gemeentewet. Bij lezing van die motivering is het van belang te realiseren dat veel teksten 
letterlijke citaten uit de uit de memories van toelichting van beide wetten zijn die stammen uit de 
periode van vóór 10 oktober 2010. Destijds was de huidige bestuurlijke structuur nog een 
toekomstige situatie terwijl de Nederlandse Antillen nog bestond.  
4.3.1 Belangrijkste afwijkingen in WolBES van het gemeentelijke stramien 
In deze subparagraaf worden in oplopende volgorde de belangrijkste wettelijke bepalingen in de 
WolBES die van het Nederlandse gemeentelijke stramien afwijken besproken. 
 
WolBES Gemeentewet Toelichting 
Artikel 9 Artikel 8 Het aantal eilandsraadsleden kan lager worden vastgesteld dan in 
gemeenten van gelijke omvang. 
 
 
In de Memorie van toelichting bij de WolBES wordt als motivering voor dit lagere aantal de 
volgende reden naar voren gebracht: ‘Toepassing van deze staffel voor de berekening van het 
aantal leden van een eilandsraad zou betekenen dat Bonaire vijftien en Sint Eustatius en Saba elk 
negen eilandsraadsleden zouden krijgen. De eilandsraad van het eilandgebied Bonaire bestaat 
thans echter uit negen leden en de eilandsraden van de eilandgebieden Sint Eustatius en Saba elk 
 72 RAPPORT | Werking nieuwe bestuurlijke structuur Caribisch Nederland | DSP-groep
