8 Beoordeling 
In de voorgaande hoofdstukken is de werking van de nieuwe bestuurlijke structuur beschreven. In 
dit hoofdstuk wordt de uitvoeringspraktijk getoetst aan de beginselen van behoorlijk bestuur en 
wordt deze praktijk in een breder perspectief van de Caribische context geplaatst. 
 
8.1 Goed bestuur 
Zoals beschreven in hoofdstuk 2 dient de uitvoeringspraktijk van het openbaar bestuur in Caribisch 
Nederland ook bezien te worden in het licht van de beginselen van goed bestuur. Binnen dit 
onderzoek is voor de operationalisering van het begrip goed bestuur aansluiting gezocht bij de 
definitie die door de Verenigde Naties wordt gehanteerd. In deze paragraaf worden de acht 
elementen die onderdeel uitmaken van die definitie gebruikt om de uitvoeringspraktijk mee te 
beoordelen. Daarbij moet echter worden aangetekend dat de reikwijdte van deze beoordeling 
beperkt is. De acht beginselen uit de definitie zijn primair als theoretisch concept bedoeld en als zo 
danig niet direct meetbaar. De beoordeling van de uitvoeringspraktijk van Caribisch Nederland is 
daarom vooral indicatief van karakter en pretendeert niet een systematische beoordeling te leveren.  
Per beginsel wordt in het vervolg van deze paragraaf de Engelstalige definitie van de VN letterlijk 
overgenomen. Vervolgens wordt – voor zo ver aan de orde – beschreven welke bijzonderheden er 
spelen bij het toepassen van het betreffende beginsel en wordt de uitvoeringspraktijk getoetst. 
8.1.1 Rule of law 
Good governance requires fair legal frameworks that are enforced impartially. It also requires full 
protection of human rights, particularly those of minorities. Impartial enforcement of laws requires 
an independent judiciary and an impartial and incorruptible police force. 
 
De rule of law als beginsel van goed bestuur kan voor Caribisch Nederland niet over de volle 
breedte worden getoetst. De reden hiervoor is dat de verschillende componenten van het concept 
'rule of law' niet of slechts partieel onderzocht zijn binnen dit onderzoek. Binnen de definitie van de 
rule of law worden de volgende aspecten onderscheiden: 
1 De aanwezigheid van een eerlijk/onpartijdig wettelijk kader dat onverkort wordt toegepast. 
2 De volledige bescherming van de mensenrechten, in het bijzonder die van minderheden. 
3 Onafhankelijke rechtspraak. 
4 Integere politie. 
 
 136 RAPPORT | Werking nieuwe bestuurlijke structuur Caribisch Nederland | DSP-groep
