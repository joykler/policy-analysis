WolBES Gemeentewet Toelichting 
Artikel 41 --- Bloed- of aanverwantschap tot en met de tweede graad of huwelijk mag 
niet bestaan tussen een eilandgedeputeerde en een ander lid van het 
bestuurscollege. 
 
 
In de Memorie van toelichting bij de WolBES wordt dit onderscheid als volgt gemotiveerd: ‘Zeker in 
een kleine leefgemeenschap als op de eilanden is het ongewenst indien de banden tussen de 
bestuurders onderling al te hecht zijn, dit uit vrees voor belangenverstrengeling. Een dergelijke 
regeling is niet opgenomen voor de leden van de eilandsraad om geen beperkingen aan te brengen 
in het passief kiesrecht.’  
 
Deze bepaling is gedurende de onderzochte periode consequent opgevolgd en heeft en werd door 
de geconsulteerde bestuurders niet als een belemmering ervaren. Daarmee lijkt het een effectieve 
bepaling in de WolBES. Verwantschap an sich blijft overigens volgens verschillende 
geïnterviewden wel een aandachtspunt. De WolBES is in dat opzicht weer minder stringent dan zijn 
voorganger de Eilandenregeling Nederlandse Antillen (ERNA). Daarin waren soortgelijke 
bepalingen als neergelegd in artikel 41 ook van toepassing op eilandsraadsleden. Verschillende 
geïnterviewden wezen er ook op dat het niet onlogisch zou zijn om de functie van eilandsecretaris 
met vergelijkbare waarborgen te omkleden zodat bijvoorbeeld kan worden uitgesloten dat 
verwantschap bestaat tussen de eilandssecretaris en de gedeputeerden of de eilandsecretaris en 
eilandsraadsleden.  
 
WolBES Gemeentewet Toelichting 
Artikel 49 --- Eilandgedeputeerden en gezaghebbers dienen na benoeming en ontslag 
bij de Rijksvertegenwoordiger een schriftelijke verklaring in met onder 
meer een omschrijving van hun zakelijke belangen en privé vermogen en 
dat van hun echtgenoten. 
 
 
Artikel 49 regelt het in de Anglo Saxische wereld gebruikelijke financial disclosure. In memorie van 
toelichting wordt bij deze bepaling opgemerkt: ‘[financial disclose] is een instrument ter bestrijding 
van ongerechtvaardigde verrijking. De […] regeling geeft de Rijksvertegenwoordiger de 
mogelijkheid om het privévermogen aan het begin van de ambtsperiode te vergelijken met het 
privévermogen aan het einde van de ambtsperiode en aldus na te gaan of er gedurende de 
ambtsperiode mogelijk sprake is geweest van ongerechtvaardigde verrijking door de 
desbetreffende eilandgedeputeerde onderscheidenlijk gezaghebber. Indien de 
Rijksvertegenwoordiger het vermoeden heeft dat er sprake is van ongerechtvaardigde verrijking 
door betrokkene dient hij hiervan aangifte te doen. Dit kan voor de bevoegde autoriteiten aanleiding 
zijn om een strafrechtelijk onderzoek te starten naar betrokkene. De verklaring die de (gewezen) 
eilandgedeputeerde en (gewezen) gezaghebber moeten indienen ziet niet alleen op hun eigen 
privé vermogen maar ook op dat van hun echtgenoot of partner. Hiermee wordt voorkomen dat een 
eilandgedeputeerde of gezaghebber zijn belangen kan onderbrengen bij zijn echtgenote of partner 
om daarmee de controle die met deze regeling wordt beoogd te ontlopen. 
 74 RAPPORT | Werking nieuwe bestuurlijke structuur Caribisch Nederland | DSP-groep
