Andere belastingen dan die uitdrukkelijk zijn opgesomd in de FinBES mogen niet worden opgelegd 
door het openbare lichaam, behalve voor zover de bevoegdheid daartoe in andere formele wetten 
is vastgelegd. De beslissing tot invoering, afschaffing of wijziging van een lokale belasting ligt bij de 
eilandsraad van het openbare lichaam (artikel 40 FinBES).  
Verticaal financieel toezicht: uitvoeringspraktijk 
Over de volle breedte van de respondenten wordt het financieel toezicht als effectief beschouwd. 
Dat wil zeggen: deze vorm van verticaal toezicht heeft er volgens de meeste respondenten aan 
bijgedragen dat de begrotingsdiscipline van de eilanden flink is toegenomen de schuldenpositie van 
de eilanden sinds 10 oktober 2010 niet noemenswaardig is verslechterd. Onderstaand overzicht 
illustreert de toename van de begrotingsdiscipline. Voor alle drie de eilanden geldt dat zij voor de 
afgelopen drie begrotingsjaren de deadline voor de vastgestelde begroting hebben gehaald. De 
jaarrekeningen daarentegen konden niet altijd worden goedgekeurd (en vastgesteld). Alleen Saba 
heeft voor de drie laatste jaren waarvoor de rekening tijdens het veldwerk van dit onderzoek 
vastgesteld had kunnen worden tijdig voldaan aan de wettelijke plicht.  
 
Tabel 4.7 Bestuurscollege heeft deadline van de begroting gehaald (15 november)  
openbaar lichaam 2010 2011 2012 2013 2014 2015
Bonaire neenee jajajaja
Sint Eustatius nee nee nee ja ja ja
Saba neenee neejajaja
Bron: administratie Cft 2015 
 
Tabel 4.8 Het bestuurscollege zendt de vastgestelde jaarrekening en het jaarverslag uiterlijk 15 juli volgend 
op het begrotingsjaar (door tussenkomst van het Cft) naar de minister van Binnenlandse Zaken en 
Koninkrijksrelaties  
openbaar lichaam 2010 2011 2012 2013
Bonaire neeJajanee
76
Sint Eustatius neeneeneenee
Saba neeJajaja
Bron: administratie Cft 2015 
 
Deze cijfers ondersteunen een breder gedragen beeld dat – hoewel de financiële functie verbeterd 
is – er tussen de eilanden enkele belangrijke verschillen bestaan. Het Cft schrijft hierover in haar 
tweede halfjaarrapportage 2014:  
 
‘Het afgelopen jaar heeft het al langer bestaande beeld bevestigd van de verschillende snelheden 
waarin de openbare lichamen groeien naar de gewenste situatie. Saba streeft er naar over 2014 
een goedkeurende accountantsverklaring te krijgen over zowel het getrouwe beeld als de 
rechtmatigheid van de jaarrekening. Op Sint Eustatius daarentegen zijn het afgelopen jaar enkele 
onrechtmatigheden voorgevallen en is de begroting ternauwernood binnen de normen gebleven. 
 
 
 
Noot 76 Het Cft laat aantekenen dat aan de ‘nee’s’ uit 2012 wel correctieverzoeken tot uitstel ten grondslag hebben 
gelegen die door de minister van Binnenlandse Zaken en Koninkrijksrelaties goed bevonden zijn. 
 69 RAPPORT | Werking nieuwe bestuurlijke structuur Caribisch Nederland | DSP-groep
