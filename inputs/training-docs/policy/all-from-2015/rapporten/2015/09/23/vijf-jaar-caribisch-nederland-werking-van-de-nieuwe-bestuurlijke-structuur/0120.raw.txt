In paragraaf 3 zal deze indeling in vier geldstromen worden gebruikt als basis voor de beschrijving 
van de financiële verhouding tussen het Rijk en Caribisch Nederland (en Europees Nederland). 
Waar nodig zal deze indeling worden verfijnd om recht te doen aan specifieke kernmerken van het 
financiële arrangement tussen het Rijk en Caribisch Nederland. 
 
7.2 Beschikbare gegevens  
In dit hoofdstuk wordt gebruik gemaakt van gegevens uit bestaande, openbare bronnen. Dit betreft: 
 De gegevens over BES-fonds, bijzondere uitkeringen en eilandbelastingen alsook bepaalde 
rijksuitgaven zijn deels afkomstig uit ‘referentiekader BES-fonds’ van bureau Idee Versa 
(februari 2015). Van deze gegevens is de verdeling per eiland bekend; bovendien onderscheidt 
het rapport incidentele en structurele geldstromen. 
 Voor lokale lasten in 2010 op de eilanden is geput uit voor elk afzonderlijk eiland opgesteld 
rapport “De lokale belastingen in Caribisch Nederland” van Deloitte Belastingadviseurs BV, 
Adviesgroep Lokale Heffingen & WOZ (december 2011). 
 De rijksuitgaven en gegevens over de vrije uitkering zijn ontleend aan (bijlagen van) de 
Rijksbegroting BES-fonds respectievelijk het Jaarverslag BES-fonds. Van deze gegevens is de 
verdeling per eiland niet bekend; evenmin het onderscheid tussen incidentele en structurele 
geldstromen. Wel kunnen de Rijksuitgaven worden onderscheiden per departement en 
daarbinnen (in wisselende mate van detail) in beleidsvelden. De cijfers over de rijksuitgaven 
starten bij 2012. Over 2011, het eerste jaar na 10 oktober 2010, bevat deze bron geen 
gegevens. De cijfers van 2012, 2013 en 2014 zijn realisatiecijfers, die van 2015 zijn 
begrotingscijfers. 
 Brief van 8 juni 2015 van de minister van Binnenlandse Zaken en Koninkrijksrelaties aan de 
Tweede Kamer over de verdeling van inkomsten en uitgaven Caribisch Nederland in het jaar 
2014. 
 Brief van 29 maart 2010 van de staatssecretaris van Binnenlandse Zaken en 
Koninkrijksrelaties aan de Tweede Kamer over de rijksuitgavenuitgaven en de vrije uitkering 
van Caribisch Nederland in het jaar 2010 (Tweede Kamer, vergaderjaar 2009-2010, 31.954, nr. 
27). 
 Voor de verhouding tussen het Rijk en de Nederlandse gemeenten worden de CBS-
statistieken gebruikt over gemeentelijke jaarrekeningen 2013 in Europees Nederland, 
aangevuld met andere beleidsinformatie van het ministerie van BZK. 
 
Deze informatie vertoont ‘witte vlekken’. De betreffende documenten laten duidelijk zien dat het 
informatiebestand ‘in opbouw’ is, wat weer gevolg is van het feit dat de informatievoorziening van 
en over de openbare lichamen niet van vandaag op morgen aan de gestelde eisen kan voldoen. 
Desalniettemin zal hierna blijken dat de informatie voldoende is om een schets te geven van de 
financiële verhouding in Caribisch Nederland waarmee de onderzoeksvragen grotendeels kunnen 
worden beantwoord. De ‘witte vlekken’ betekenen vooral dat voor een groot deel van de uitgaven 
alleen gegevens over de drie openbare lichamen tezamen beschikbaar zijn, en niet voor elk 
afzonderlijk. Boven is niet alle informatie over alle jaren bekend; over 2011 bijna niets, vandaar dat 
dit jaar uit de tabellen is weggelaten. 
 120 RAPPORT | Werking nieuwe bestuurlijke structuur Caribisch Nederland | DSP-groep
