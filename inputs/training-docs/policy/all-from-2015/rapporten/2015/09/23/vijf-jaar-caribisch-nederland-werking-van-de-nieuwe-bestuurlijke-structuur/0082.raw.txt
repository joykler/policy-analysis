De Memorie van toelichting zegt hierover: 'Het betreden van de kapitaalmarkt heeft belangrijke 
financiële implicaties. Op grond van artikel 112 van de Eilandenregeling Nederlandse Antillen 
kunnen de eilandgebieden Bonaire, Sint Eustatius en Saba geen geldleningen aangaan. Dat blijft 
zo onder de werking van deze wet. Wel hebben de drie openbare lichamen elk een rekening-
courant bij het College financieel toezicht ten behoeve van eventuele liquiditeitstekorten. Het 
opnemen van een krediet bij een andere instelling is niet toegestaan.' De motivering voor deze 
bepaling moet gezocht worden in het eerder aangehaalde motief om het financieel beheer van de 
eilanden drastisch te verbeteren.  
 
De doeltreffendheid van deze bepaling staat niet ter discussie: de eilanden mogen niet 
rentedragend lenen en hebben dat ook niet gedaan. Zodoende zijn ze geen schulden aangegaan 
die ze niet terug kunnen betalen. Daar staat tegenover dat de eilanden niet op eigen initiatief 
kunnen investeren zonder eerst reserves op te bouwen. Tijdens het onderzoek werden van de zijde 
van de openbare lichamen diverse voorbeelden aangehaald van kapitaalintensieve projecten 
waarvoor geen investeringsgeld in Den Haag gevonden kon worden, maar waarvan de 
kapitaallasten volgens de geïnterviewden gewoon vanuit de exploitatie opgebracht zouden kunnen 
worden. De onderzoekers hebben de zaken niet inhoudelijk beoordeeld, maar komen wel tot de 
conclusie dat deze bepaling de ontwikkelwensen van de eilanden inperkt.  
 
FinBES Gemeentewet Toelichting 
Artikel 11 lid 2 --- De rentelastnorm voor de collectieve sector van een openbaar lichaam 
bedraag 0% gemiddeld per begrotingsjaar. Deze restrictie bestaat niet 
voor Nederlandse gemeenten. 
 
 
De Memorie van toelichting meldt over deze bepaling: 'Privaatrechtelijke rechtspersonen waarin de 
openbare lichamen deelnemen, zullen over het algemeen wel op de kapitaalmarkt kunnen 
opereren. De financiële gevolgen daarvan zullen als gevolg van die deelneming ook kunnen 
drukken op de begrotingen van de betreffende openbare lichamen. Om die gevolgen beheersbaar 
te houden is in artikel 11 een ‘rentelastnorm’ gesteld voor de gehele collectieve sector. De facto 
betekent deze norm dat de openbare lichamen zich niet alsnog via de collectieve sector op de 
commerciële kapitaalmarkt kunnen begeven.' 
 
Deze bepaling lijkt ten dele effectief. Dat wil zeggen: het verbod zorgt ervoor dat geen commerciële 
leningen mogen worden aangegaan, maar van de zijde van het Cft en ook uit eerder onderzoek 
blijkt dat noch het Cft noch de openbare lichamen altijd goed zicht hebben op de financiële 
verplichtingen die in de collectieve sector worden aangegaan. Bovendien nemen de openbare 
lichamen ook deel in privaatrechtelijke organisaties die niet gerekend worden tot de collectieve 
sector. Deze partijen zijn niet gebonden aan de rentelastnorm en mogen gewoon commercieel 
krediet aangaan. Daardoor lopen de openbare lichamen financiële risico’s. Hoe groot die risico’s in 
de praktijk zijn, valt niet goed in te schatten omdat betrouwbare cijfers ontbreken, zo werd verteld 
door het Cft en de directie KR. 
 
 
 82 RAPPORT | Werking nieuwe bestuurlijke structuur Caribisch Nederland | DSP-groep
