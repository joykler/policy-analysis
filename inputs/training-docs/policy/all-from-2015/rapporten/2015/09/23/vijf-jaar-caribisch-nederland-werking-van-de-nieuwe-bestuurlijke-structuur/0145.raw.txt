Binnen het onderzoek is niet systematisch onderzocht hoe responsief de overheid is. Uit de 
berichten van de Nationale ombudsman en de interviews maken de onderzoekers echter op dat de 
snelheid waarmee de overheid (openbaar lichaam en RCN) de stakeholders bedient lager ligt dan 
in Europees Nederland. Tegelijkertijd wordt er steeds – zowel van Europees Nederlandse zijde als 
van de zijde van de eilanden – op gewezen dat de openbare lichamen organisaties in opbouw zijn 
en dat al veel ten goede is verbeterd op dit vlak. Met de toevoeging van de ombudsfunctie aan het 
systeem van checks-and-balances wordt dat verbeteringsproces verder ondersteund. 
8.1.8 Equity and inclusiveness 
A society’s wellbeing depends on ensuring that all its members feel that they have a stake in it and 
do not feel excluded from the mainstream of society. This requires that all groups, but particularly 
the most vulnerable, have opportunities to improve or maintain their wellbeing. 
 
Over dit beginsel kan op basis van het onderzoek slechts beperkt uitspraak worden gedaan. Uit het 
belevingsonderzoek 2015 blijkt dat in verhouding tot Europees Nederland een groter deel van de 
bevolking van mening is invloed te hebben op zowel de lokale besluitvorming als de besluitvorming 
in Den Haag. De onderzoekers vingen geen signalen op dat bepaalde bevolkingsgroepen zich 
buitengesloten voelen. De sociaal economische indicatoren voor de eilanden laten echter ook zien 
dat grote delen van de bevolking laag opgeleid zijn en op of onder het sociaal bestaansminimum 
leven. Dat roept de vraag op in hoeverre alle bevolkingsgroepen in staat zijn hun positie te 
verbeteren. 
 
8.2 Bestuurspraktijk in perspectief 
In de voorgaande paragrafen werden binnen de uitvoeringspraktijk van het openbaar bestuur van 
Caribisch Nederland verschillende aandachtspunten geïdentificeerd. Ongewenst kan daarmee het 
beeld ontstaan dat de bestuurspraktijk van Caribisch Nederland aanleiding geeft tot teleurstelling. 
De vraag is echter: wat had redelijkerwijs verwacht mogen worden van de openbare lichamen? De 
periode waarin ervaring is opgedaan met de nieuwe verhoudingen is naar verhouding kort en de 
bijzondere omstandigheden van de eilanden kunnen bepalend zijn voor het functioneren van het 
bestuur. Hoewel binnen de huidige evaluatie geen sluitend antwoord gegeven kan worden op deze 
vragen, is het wel zinvol om enkele parallellen te trekken met vergelijkingsobjecten en de 
uitvoeringspraktijk te plaatsen in de context van de Caraïbische regio.  
8.2.1 Kleinschaligheid 
Zoals aangegeven in hoofdstuk 3 kan kleinschaligheid van invloed zijn op diverse domeinen binnen 
het openbaar bestuur. Het onderzoek laat zien dat Caribisch Nederland daarin geen uitzondering 
vormt. Bevoegdhedenconcentratie bij bestuurders gecombineerd met een zeer beperkte 
rekruteringsgrond, ook voor ambtenaren, maken dat de startpositie van de openbare lichamen zich 
ongunstig verhoudt tot bijvoorbeeld Nederlandse gemeenten. Soms wordt deze conclusie 
gerelativeerd door te stellen dat ook in Europees Nederland kleinschalige (eilandelijke) gemeentes 
bestaan die ondanks hun schaal wel in staat zijn de binnen deze evaluatie geconstateerde 
uitdagingen op een effectieve manier aan te pakken. Tegen dat voorbeeld moet echter worden 
 145 RAPPORT | Werking nieuwe bestuurlijke structuur Caribisch Nederland | DSP-groep
