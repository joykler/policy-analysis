gecorrigeerd wordt de factor ruim 3. Tegelijk heeft in Europees Nederland per 2015 juist een 
omvangrijke decentralisatie plaatsgevonden. 
Indachtig dat de verhouding tussen centrale en decentrale uitgaven een maat is voor financiële 
autonomie, kan men stellen dat de verhoudingen in Europees Nederland wat meer financiële 
autonomie in zich bergen dan in de Caribisch Nederland. 
 
Een tweede kenmerk om een vergelijking tussen Nederlandse gemeenten en de openbaar 
lichamen te maken is door te kijken naar de bekostiging van de gemeentelijke respectievelijk de 
eilandelijke uitgaven. Ook daarvan kan worden nagegaan of de wijze van bekostiging op veel 
centrale, of juist veel decentrale invloed wijst. In geval van veel bijzondere of specifieke uitkeringen 
is de decentrale financiële autonomie minder dan wanneer het accent juist op de vrije of algemene 
uitkeringen ligt.  
 
Tabel 7.10 Financiële verhouding Europees en Caribisch Nederland 2013 in miljoenen euro’s en procenten 
Bekostigingsvormen EN (€ mln) EN (%) CN (€ mln) CN (%)
Specifieke resp. Bijzondere uitkeringen/Structurele 
12.649 29% 11,8 19%
bijdragen 
Algemene resp. Vrije uitkeringen 18.034 41% 35,7 58%
Belastingen en heffingen 7.932 18% 10,8 17%
Diverse eigen inkomsten 5.330 12% 3,7 6%
Totaal 43.945100% 61,9 100%
Bron: Zie bijlage B7 
 
 
Tabel 7.10 laat zien dat in 2013 het grootste verschil tussen Nederlandse gemeenten en de 
Caribische openbare lichamen optreedt bij de specifieke respectievelijk bijzondere uitkeringen. In 
Europees Nederland is hun aandeel twee en een half maal zo hoog. Dat is een uiting van wat in het 
voorgaande al naar voren kwam: van de totale rijksuitgaven komt in Caribisch Nederland een vrij 
gering deel tot besteding in de vorm van bijzondere uitkeringen en structurele bijdragen aan andere 
116
instellingen. 
Ook wat betreft de post ‘diverse eigen inkomsten’ is er een verschil. Op de eilanden is die vrij klein 
en betreft onder andere huren, pachten en dividenden. Nederlandse gemeenten hebben dergelijke 
inkomsten ook. De hogere “diverse eigen inkomsten” in Europees Nederland vloeien echter voort 
uit andere posten, met name rente over en onttrekking aan reserves; deze zijn goed voor bijna de 
helft van de ‘diverse inkomsten’. Op de achtergrond speelt daarbij de vermogenspositie een rol, die 
 117
in Europees Nederland veel beter is. 
 
 
 
 
Noot 116 Als naast bijzondere uitkeringen en structurele bijdragen ook met “bijzondere uitkeringen in natura” 
rekening worden gehouden verandert het beeld. Het ligt dan overigens voor de hand niet het investeringsbedrag door 
het Rijk over te nemen, maar de ermee samenhangende kapitaallasten. In dat geval zal het aandeel 
“bijzonder/structureel” wat stijgen en zullen alle andere delen wat dalen.  
Noot 117 Dat blijft ook na de crisis het geval. De verliezen in welvaart die daardoor optraden zijn overigens deels al 
verwerkt in de hier gebruikte gegevens uit de gemeentelijke rekeningen 2012.  
 131 RAPPORT | Werking nieuwe bestuurlijke structuur Caribisch Nederland | DSP-groep
