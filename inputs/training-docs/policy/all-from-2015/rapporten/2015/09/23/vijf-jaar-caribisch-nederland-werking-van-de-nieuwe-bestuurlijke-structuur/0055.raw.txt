Uit een interne en voorlopige inventarisatie van het Cft blijkt dat een aantal privaatrechtelijke 
organisaties op de eilanden aanwezig is waarin de openbare lichamen wel financiële risico’s lopen, 
maar die niet behoren tot de collectieve sector. Het aangaan van financiële verplichtingen door 
deze organisaties is onder de huidige wet gewoon toegestaan en wordt niet gecontroleerd. Van de 
zijde van het Cft wordt bovendien verteld dat lang niet alle organisaties die formeel wel onderdeel 
uitmaken van de collectieve sector ook cijfers beschikbaar stellen.  
 
Eén geïnterviewde wijst er verder op dat de 0% rentelastnorm een rekbaar begrip is. Het 
Wegenfonds op Sint Eustatius (dat gerekend wordt tot de collectieve sector) heeft bijvoorbeeld een 
rentedragende lening waarvan de jaarlijkse rentelast minder dan $100.000 bedraagt. Omdat 
collectieve sector een jaaromzet heeft van ettelijke miljoenen is de rentelast als percentage van 
deze omzet afgerond 0%, aldus de geïnterviewde. Bovendien gaat het hier om rentelasten als 
gevolg van leningen aangegaan voor 10 oktober 2010. 
 
In de tweede plaats wordt er door het Cft als van de zijde van de openbare lichamen op gewezen 
dat artikel 23 FinBES problemen oproept. In het aangehaalde artikel is bepaald dat het 
bestuurscollege geen uitgaven mag doen buiten de begroting of een goedgekeurde 
begrotingswijziging. Het tweede lid van het artikel luidt echter: ‘Het bestuurscollege legt het 
voornemen tot het aangaan van een financiële verplichting voor advies voor aan het hoofd 
Financiën van het openbaar lichaam of, bij zijn afwezigheid, aan zijn eerste of tweede 
plaatsvervanger. Een positief advies wordt verleend indien de lasten die samenhangen met de 
financiële verplichting zijn voorzien in een goedgekeurde begroting of goedgekeurd besluit tot 
wijziging van de begroting dan wel in een door Onze Minister overeenkomstig artikel 20 
vastgestelde begroting.’ Het Cft wijst erop dat echter niet altijd duidelijk is wie moet worden 
aangemerkt als hoofd Financiën en wie dus moet adviseren. Dit probleem kwam volgens het Cft in 
2014 naar voren toen de unitmanager financiën op Sint Eustatius door het openbaar lichaam niet 
als zodanig werd bestempeld.  
 
Van de zijde van de ambtenarij wordt er om een geheel andere reden naar hetzelfde artikel 
gewezen. De taak die met de adviesplicht op de schouders van het hoofd Financiën wordt gelegd 
zorgt ervoor dat deze functie erg onder politieke druk kan komen te staan en dat in de praktijk op 
Bonaire en Sint Eustatius al meerdere keren gewisseld is door het bestuurscollege. Een 
geïnterviewde vatte de houding van zijn bestuurscollege als volgt samen: 
‘‘Het hoofd Financiën moet oplossingen voor ons zoeken en niet zeggen dat hij het niet gaat 
tekenen.’  
 
 
 
 
System of National Accounts). Deze definitie wordt in Europa ook gehanteerd voor het bepalen van de EMU-schuld en 
het EMU-tekort. In de kern komt de definitie erop neer dat een instelling tot de collectieve sector gerekend wordt als de 
ontvangsten voornamelijk afkomstig zijn uit collectieve heffingen zoals belastingen en premies. Als de ontvangsten voor 
meer dan de helft afkomstig zijn van de markt, dan is sprake van een marktpartij en niet van een onderdeel van de 
collectieve sector. 
 55 RAPPORT | Werking nieuwe bestuurlijke structuur Caribisch Nederland | DSP-groep
