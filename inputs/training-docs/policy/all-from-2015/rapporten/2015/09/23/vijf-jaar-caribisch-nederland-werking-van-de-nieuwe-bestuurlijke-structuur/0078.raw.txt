bestaat. Wat de controletaak betreft wordt van de zijde van de eilanden de rol van de 
Rijksvertegenwoordiger vaak overlappend ervaren met die van gezaghebber. Wat bij de 
eilandsbesturen de vraag oproep waarom beide invulling moeten geven aan eenzelfde vorm van 
controle op het bestuurscollege. Het toezicht op de benoemingen kwam hiervoor reeds aan bod. 
Van de zijde van de Rijksvertegenwoordiger zelf wordt aangegeven dat hij niet consequent 
voorzien wordt door de besturen van de eilanden van de voorgeschreven informatie. Ook niet na 
vordering daarvan door hem. Als gevolg daarvan is hij niet in staat effectief toezicht te houden op 
de genomen besluiten van de besturen van de openbare lichamen.  
 
Wat zijn taken in het kader van de rijkscoördinatie betreft zijn veel geïnterviewden van mening dat 
hij wel de verantwoordelijkheid heeft maar niet bevoegdheden geniet daar op een effectieve manier 
invulling aan te geven. Kort samengevat is de Rijksvertegenwoordiger geplaatst voor de uitdaging 
om samenhang te bewerkstelligen tussen beleidsdomeinen die vanwege de ministeriele 
verantwoordelijkheid in Nederland sterk verkokerd zijn. De Rijksvertegenwoordiger heeft formeel 
echter geen bevoegdheden de ambtenaren van de diverse departementen te dwingen tot 
samenwerking. Gelet op het feit dat de minister in de eerste plaats wordt afgerekend op zijn eigen 
‘enge’ taakstelling bestaat er voor ambtenaren een sterke prikkel om binnen de eigen kolom te 
opereren. Ook al onderkennen ze inhoudelijk wel dat daarmee vanuit het perspectief van het 
algemeen belang op de eilanden suboptimale keuzes worden gemaakt. (zie hoofdstuk 5 voor een 
uitgebreid exposé over de rijkscoördinatie). 
 
WolBES Gemeentewet Toelichting 
De betrokken bestuurscolleges worden vooraf in de gelegenheid gesteld 
Artikel 208 --- 
hun oordeel te geven omtrent: 
a. ingrijpende beleidsvoornemens, die uitsluitend op de openbare 
lichamen betrekking hebben; 
b. beleidsvoornemens ten aanzien van de openbare lichamen om op 
ingrijpende wijze af te wijken van regelgeving die van toepassing is in het 
Europese deel van Nederland. Deze specifieke vorm van inspraak wordt 
niet geboden aan een college van burgemeester en wethouders. 
 
 
In de Memorie van toelichting bij de WolBES wordt deze afwijking als volgt gemotiveerd: ‘In het 
eerste lid is dan ook het recht van inspraak van de openbare lichamen vastgelegd voor wat betreft 
hun eigen takenpakket en functioneren. Naast de situatie dat het Rijk taken en bevoegdheden bij 
het eilandsbestuur neerlegt (a), geldt deze inspraak ook als er in betekende mate wijziging wordt 
aangebracht in de taken en bevoegdheden van het eilandsbestuur (b). Van dit laatste is ook sprake 
als het Rijk een wettelijke taak van de openbare lichamen of een taak die de openbare lichamen in 
autonomie konden behartigen naar zich toetrekt.' 
Hiernaast is, anders dan bij gemeenten het geval is, in het derde lid voorzien in een specifieke 
vorm van inspraak. Naast de inspraak bij wettelijke maatregelen met betrekking tot de 
eilandsbesturen zelf, krijgen de eilandsbesturen ook inspraak als er ingrijpende beleidswijzigingen 
zijn die betrekking hebben op de openbare lichamen, dat wil zeggen op de eilanden, hun inwoners, 
ondernemingen, et cetera. De achtergrond bij deze inspraak is dat de eilanden op grote afstand 
van het Europese deel van Nederland liggen en dat er verschillen zijn tussen de situatie in dit deel 
van Nederland en de openbare lichamen. De eilandsbesturen zullen veel beter dan het Rijk op de 
 78 RAPPORT | Werking nieuwe bestuurlijke structuur Caribisch Nederland | DSP-groep
