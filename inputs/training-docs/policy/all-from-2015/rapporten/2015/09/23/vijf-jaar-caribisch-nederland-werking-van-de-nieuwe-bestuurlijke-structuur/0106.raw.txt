6 Democratische vertegenwoordiging 
In dit hoofdstuk staat het functioneren van de democratie centraal. Dat wil zeggen dat gekeken 
wordt naar de mate waarin de inwoners en bestuurders van Caribisch Nederland zich democratisch 
vertegenwoordigd voelen in de verhouding met het Europees deel van Nederland en hoe het 
huidige democratische stelsel beoordeeld wordt. Daarmee wordt antwoord gegeven op de vierde 
hoofdvraag van de evaluatie:  
Hoofdvraag 4: In welke mate voelen de inwoners van Bonaire, Sint Eustatius en Saba zich 
(democratisch) vertegenwoordigd in de verhouding met het Europees deel van Nederland en (door 
Nederland) in de verhouding met de landen Sint Maarten, Curaçao en Aruba?  
 
6.1 Democratische vertegenwoordiging in en door Den Haag 
Blijkens Hoofdstuk Ya van de Nederlandse Kieswet genieten inwoners van Caribisch Nederland, 
die de Nederlandse nationaliteit hebben, het kiesrecht voor de Tweede Kamer en het Europees 
Parlement. Op dit moment kunnen inwoners van Caribisch Nederland nog niet op de Eerste Kamer 
stemmen omdat de leden van de Senaat door de Provinciale Staten gekozen worden en Caribisch 
Nederland geen deel uitmaakt van een provincie. Om dit probleem te verhelpen wordt op dit 
moment de Eerste Kamer geconsulteerd over de mogelijkheid voor de instelling van een apart 
89
kiescollege voor de Eerste Kamer op elk eiland. Dit college wordt gekozen door kiesgerechtigden 
90
met de Nederlandse nationaliteit en moet operationeel zijn voor de volgende verkiezing in 2019. 
 
 
 
 
Noot 89 https://www.kiesraad.nl/nieuws/kiesraad-voorstander-introductie-kiescollege-bes-voor-eerste-
kamerverkiezing  
Noot 90 Deze oplossing is uiteindelijk na veel wikken en wegen voorgesteld. Leontine Weesing-Loeber schrijft 
hierover: Het probleem was namelijk dat – naar analogie van Nederlandse gemeenten – niet-Nederlanders maar wel 
ingezetenen van Caribisch Nederland onder bepaalde voorwaarden stemrecht genoten voor de eilandsraad. Zou 
echter de eilandsraad worden aangewezen als de partij die mocht stemmen voor de Senaat dan zouden niet-
Nederlanders invloed hebben op de samenstelling van de Eerste Kamer. Bij de behandeling van het wijzigingsvoorstel 
van de Grondwet viel de Eerste Kamer hierover. De minister vond eveneens ‘dat niet-Nederlanders geen invloed 
moeten krijgen op het op nationaal niveau gevoerde beleid, waaronder het buitenlands- en defensiebeleid. Daarom 
deelt het kabinet het standpunt dat niet-Nederlandse ingezetenen direct noch indirect invloed zouden moeten hebben 
op de samenstelling van de beide Kamers der Staten Generaal.’ (TK 33.900, nr. 3).’ De eenvoudigste oplossing om 
niet-Nederlanders geen kiesrecht voor de eilandraden te geven viel op grond van het gelijkheidsbeginsel af. Er 
ontstond dus een patstelling: aan de ene kant moesten in verband met het gelijkheidsbeginsel niet-Nederlanders 
kiesrecht hebben voor de eilandsraad, aan de andere kant zou dit betekenen dat niet ingezetenen invloed hebben op 
de samenstelling van de Eerste Kamer. Na lang wikken en wegen – ook in overleg met de beide Kamers en met de 
eilanden – kwam de minister met een oplossing: naast de eilandraden komt er in het Caribisch gebied op elk eiland een 
apart kiescollege voor de Eerste Kamer (Leontine Weesing-Loeber, Het kiesrecht voor de eilandsraden en de Eerste 
Kamer op de BES; een lastige afweging? De Hofvijver 52, 23 februari 2015.) 
 106 RAPPORT | Werking nieuwe bestuurlijke structuur Caribisch Nederland | DSP-groep
