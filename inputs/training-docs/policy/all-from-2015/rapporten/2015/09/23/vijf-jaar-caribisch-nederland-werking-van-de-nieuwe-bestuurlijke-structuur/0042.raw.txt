Naast deze meer algemene taken is de gezaghebber belast met de handhaving van de openbare 
orde (artikel 174 lid 1 WolBES). Daarbij is hij bevoegd overtredingen van wettelijke voorschriften die 
betrekking hebben op de openbare orde, te beletten of te beëindigen. Hij bedient zich daarbij van 
de onder zijn gezag staande politie (artikel 174 lid 2 WolBES). Ook draagt hij het opperbevel bij 
brand alsmede bij ongevallen anders dan bij brand voor zover de brandweer daarbij een taak heeft 
44
(artikel 175 lid 1 WolBES). 
 
In geval van “oproerige beweging, van andere ernstige wanordelijkheden of van rampen of zware 
ongevallen, dan wel van ernstige vrees daartoe” geniet de gezaghebber ruime bevoegdheden. 
Artikel 178, lid 1 WolBES stelt dat in dergelijke gevallen de gezaghebber bevoegd is alle bevelen te 
geven die hij ter handhaving van de openbare orde of ter beperking van gevaar nodig acht. Daarbij 
45
kan van andere dan bij de Grondwet gestelde voorschriften worden afgeweken. 
 
Ook in het kader van toezicht heeft de gezaghebber een eigenstandige rol. In artikel 223 van de 
WolBES is bepaald dat de gezaghebber bij de betrokken minister – door tussenkomst van de 
Rijksvertegenwoordiger – binnen twee dagen nadat het te zijner kennis is gekomen mededeling 
doet van een besluit van het eilandsbestuur dat naar zijn oordeel voor vernietiging in aanmerking 
komt. Tot slot moet gewezen worden op zijn plicht elk eilandbesluit van algemene strekking, dat 
niet is bekendgemaakt in het afkondigingblad, aan de Rijksvertegenwoordiger te zenden (artikel 
221).  
 
Ingevolge artikel 90 WolBES wordt het ambt van de gezaghebber bij zijn verhindering of 
ontstentenis waargenomen door een door het bestuurscollege aan te wijzen eilandsgedeputeerde. 
Het voorzitterschap van de eilandsraad wordt in dat geval waargenomen door het langstzittende lid 
van de eilandsraad. Op grond van artikel 91 WolBES kan de Rijksvertegenwoordiger afwijken van 
artikel 90 en voorzien in de waarneming indien hij dit in het belang van het openbaar lichaam nodig 
acht. Alvorens hiertoe over te gaan hoort hij de eilandsraad, tenzij gewichtige redenen zich 
daartegen verzetten. 
Uitvoeringspraktijk: gezaghebber 
Uit de interviews met de gezaghebbers, de eilandsraden en binnen het ambtelijk apparaat van de 
openbaar lichaam wordt duidelijk dat de gezaghebber geen expliciete beleidscoördinerende rol 
uitoefent – zoals verwoord in artikel 172 lid 1 onder a - en meer optreedt als procesbegeleider of 
mediator. Ook wordt uit de interviews met de gezaghebbers duidelijk dat hij graag een onpartijdige 
positie in het bestuurscollege inneemt. Gezaghebbers maken bij voorkeur ook geen gebruik van 
hun stemrecht – ex artikel 70 lid 2 WolBES. Een gezaghebber vertelt: 
 
‘Als gezaghebber ben ik lid van het bestuurscollege en dus actief betrokken bij de uitvoer van 
beleid. Tegelijkertijd houd ik toezicht op zowel het bestuurscollege als op de eilandsraad. Dit maakt 
mijn positie kwetsbaar omdat ik de politiek ingetrokken word: als er bijvoorbeeld een discussie is 
 
 
 
Noot 44 Zie onder andere ook de Veiligheidswet BES waarin de coördinatie en preparatie van rampenbestrijding voor 
de gezaghebber verder wordt uitgewerkt. 
Noot 45 Vergelijk ook artikel 30 Rijkswet Onderzoeksraad voor veiligheid. 
 42 RAPPORT | Werking nieuwe bestuurlijke structuur Caribisch Nederland | DSP-groep
