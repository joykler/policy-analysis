Als gevolg daarvan konden vaak geen kwantitatieve gegevens in het onderzoek worden betrokken 
en moest relatief zwaar worden geleund op de mondelinge informatie die in interviews aan de 
onderzoekers werd verstrekt. Het feit echter dat onder de respondenten bij de meeste onderwerpen 
een hoge mate van consensus bestond, verschaft wel een indicatie dat de uitkomsten van het 
onderzoek breed worden herkend. Harde uitspraken in de zin dat causale verbanden kunnen 
worden aangetoond of dat de effectiviteit van bepaalde voorzieningen onomstotelijk kon worden 
bewezen, konden echter niet worden geformuleerd.  
 
In de derde plaats moet worden vermeld dat binnen het onderzoek vooral gefocust is op datgene 
wat voor verbetering vatbaar is. Deze focus werd niet doelbewust door de onderzoekers gelegd 
maar was het resultaat van het feit dat veel respondenten het onderzoek hebben benut om 
aandachtspunten te benoemen. De intentie van die focus was doorgaans positief gemotiveerd en 
bedoeld om bij te dragen aan verdere verbetering van de situatie op de eilanden. Het gevolg is 
echter wel dat het onderzoek wellicht aan datgene wat goed gaat minder aandacht besteedt. Die 
eenzijdigheid is verder vergroot doordat het onderzoek niet vergelijkend van aard is geweest. Dat 
wil zeggen dat niet gekeken is naar de bestuurspraktijk van vergelijke entiteiten in het Caribisch 
gebied of in Nederland. De vraag of het openbaar bestuur in Caribisch Nederland voldoet aan de 
beginselen van deugdelijk bestuur is tenslotte een geheel andere dan de vraag of de kwaliteit van 
het openbaar bestuur in Caribisch Nederland voldoet aan de verwachtingen die men op grond van 
de gegeven omstandigheden mag koesteren. De eilanden zijn in verhouding tot Europees 
Nederlandse gemeenten bijzonder klein. Bovendien was met veel taken, waar ze sinds 10 oktober 
2010 voor gesteld staan, vaak minder ervaring. Dat roept de vraag op wat dan redelijkerwijs 
verwacht mag worden van een openbaar lichaam. Hoewel deze vraag niet beantwoord is binnen dit 
onderzoek, wordt in hoofdstuk 3 wel stilgestaan bij de bijzondere context van de eilanden. In  
paragraaf 8.2 getracht wordt bovendien de bestuurspraktijk van Caribisch Nederland schetsmatig 
gerelateerd aan deze bijzondere omstandigheden.  
 
In de vierde plaats moet worden gewezen op de wijze waarop binnen dit rapport gerapporteerd 
wordt over de drie eilanden afzonderlijk. Hoewel de onderzoeksvragen aanleiding kunnen geven 
voor een nadere uitsplitsing van de resultaten per eiland is dit in veel gevallen niet gebeurd. De 
reden hiervoor is dat binnen het onderzoek de garantie afgegeven moest worden dat informatie in 
het rapport niet op personen herleidbaar zou zijn. Zou echter per eiland worden gerapporteerd dan 
kon in veel gevallen niet aan die voorwaarde worden voldaan of hadden de resultaten zo algemeen 
verwoord moeten worden dat het rapport aan bruikbaarheid zou inboeten. Het niet uitsplitsen naar 
eiland doet overigens naar het oordeel van de onderzoekers geen onrecht aan de eilanden. De 
conclusies voor het onderzoek zijn namelijk â€“ enkele accentverschillen daargelaten - voor alle 
eilanden gelijk. Om de accentverschillen tussen de eilanden te belichten zijn aan het eind van de 
hoofdstukken 4, 5 en 6 aparte paragrafen opgenomen waarin de eilanden apart worden 
beschreven. 
 
 
 
 
 
 19 RAPPORT | Werking nieuwe bestuurlijke structuur Caribisch Nederland | DSP-groep
