volgens verschillende geïnterviewden de discontinuïteit worden vergroot omdat het beleid minder 
goed ambtelijk geborgd is dan in Nederland. Dat wil zeggen: gedeputeerden werken vaak met 
politieke adviseurs met wie zij besluiten voorbereiden en beleid vormgeven. Omdat de 
communicatie en informatie-uitwisseling tussen bestuurscollege en adviseurs enerzijds en 
ambtenarij anderzijds lang niet altijd goed en consequent verlopen, kan de voortgang op dossiers 
na een bestuurswisseling ernstig belemmerd worden. 
 
Voor de implementatie van zijn beleid heeft het bestuurscollege het ambtelijke apparaat tot zijn 
beschikking. Vrijwel alle geïnterviewden wijzen erop dat de beleidscapaciteit van het ambtelijk 
apparaat op de eilanden gering is en feitelijk nog lager is dan de bezetting van de formatie in fte 
suggereert. Met dat laatste wordt bedoeld dat diverse functies binnen de organisatie van het 
openbaar lichaam worden ingevuld door personen die niet voldoen aan de formele functievereisten 
waardoor de output navenant lager is. Ook is een groot aantal (kader)functies in de formatie 
vanwege bezuinigingen en gebrek aan geschikte (lokale) kandidaten niet opgevuld. Overigens 
werd door diverse geïnterviewden opgemerkt dat gedeputeerden niet altijd de kennis en expertise 
die wel aanwezig is binnen het ambtelijk apparaat goed gebruiken. Op sommige dossiers zou de 
ambtelijke expertise en raadgeving zelfs volledig genegeerd worden. 
 
Het aantal ambtenaren per 1.000 inwoners wijkt op Bonaire overigens niet heel sterk af van de 
Nederlandse Waddeneilanden of twee nabij gelegen British Overseas Territories.  
 
Op Saba en Sint Eustatius is de formatieratio wel veel hoger. Dit verschil wordt vermoedelijk deels 
verklaard door de diseconomies of scale: een aantal basisvoorzieningen binnen het ambtelijk 
apparaat moet ook op deze eilanden hoe dan ook worden ingericht, ongeacht het aantal inwoners. 
Daarnaast speelt op Sint Eustatius dat in het verleden - als verkapte vorm van onderstand – 
diverse personen als schoonmakers werden aangesteld. Hoewel het salaris dat zij verdienen niet 
hoog is schatten sommigen het huidige aantal van dergelijke personeelsleden op ca. 50. Ook 
40
speelt op dit eiland dat personeel boven formatief wordt aangenomen.  
 
De relatief hoge formatie van Saba wordt mogelijk ook verklaard door het feit dat het openbaar 
lichaam relatief veel zaken zelf doet in plaats van uit te besteden. Het gaat dan bijvoorbeeld om 
wegenonderhoud, buschauffeurs voor leerlingenvervoer en de vuilnisdienst.  
 
 
 
 
Noot 40 Zie hierover bijvoorbeeld ook de brief van het Cft van 20 mei 2015: Advies eerste uitvoeringsrapportage en 
begrotingswijziging 2015 openbaar lichaam Sint Eustatius, en in het bijzonder de brief van 13 mei 2015 van het Cft 
Lopende zaken financieel toezicht openbaar lichaam Sint Eustatius, waarin gerept wordt van de onrechtmatige 
aanname van personeel: “ 
 39 RAPPORT | Werking nieuwe bestuurlijke structuur Caribisch Nederland | DSP-groep
