bestuurlijke schakel geplaatst in de vorm van de Rijksvertegenwoordiger. Kort samengevat kan 
binnen het verticale bestuurlijke toezicht de volgende instrumenten worden onderscheiden: 
 Onder goedkeuring wordt verstaan de voor de inwerkingtreding van een besluit van een 
bestuursorgaan vereiste toestemming van een ander bestuursorgaan. Een voorbeeld hiervan 
is de eilandsverordening op de ambtelijke bijstand en fractieondersteuning, die de goedkeuring 
van de Rijksvertegenwoordiger behoeft. Goedkeuring kan slechts worden onthouden wegens 
strijd met het recht of op een grond, neergelegd in de wet, waarin de goedkeuring is 
voorgeschreven (artikel 217 WolBES).  
 Een besluit of een niet-schriftelijke beslissing van het eilandsbestuur kan bij Koninklijk Besluit 
worden vernietigd wegens strijd met het recht of strijd met het algemeen belang (artikel 220 
70
WolBES). Vernietiging is mogelijk zowel op rechtmatigheids- als op doelmatigheidsgronden. 
71
Vernietiging is een discretionaire bevoegdheid van de Kroon. De gezaghebber en de 
Rijksvertegenwoordiger kunnen , indien een besluit van een van de organen van het 
eilandsbestuur naar hun oordeel voor vernietiging in aanmerking komt, beiden hiervan 
mededeling doen aan de minister die het aangaat (artikel 222 WolBES). De gezaghebber doet 
72
dit door tussenkomst van de Rijksvertegenwoordiger (artikel 223 WolBES). 
 Tot slot kan in het kader van het generieke toezicht nog worden gewezen op de bevoegdheid 
tot het in de plaats treden bij taakverwaarlozing. Onder taakverwaarlozing wordt verstaan 
het niet (naar behoren) nemen van een bij of krachtens de wet gevorderde beslissing. Of 
daarvan sprake is, is ter beoordeling van het bestuursorgaan dat bevoegd is in de plaats te 
treden. De wet kent twee regimes in geval van taakverwaarlozing. Welk regime van toepassing 
is, hangt af van de vraag of het taken in medebewind of autonome taken betreft. Bij 
verwaarlozing van taken in medebewind treedt het bestuurscollege in de plaats van de 
eilandsraad, terwijl de Rijksvertegenwoordiger in de plaats treedt van het bestuurscollege 
onderscheidenlijk de gezaghebber (artikel 231 lid 1 WolBES). In geval sprake is van 
taakverwaarlozing van autonome taken kunnen voorzieningen worden getroffen voor het geval 
het bestuur van een openbaar lichaam zijn taken grovelijk verwaarloost (artikel 232 WolBES). 
Bestuurlijk verticaal toezicht: uitvoeringspraktijk 
Uit het voorgaande blijkt dat het bestuurlijke verticale toezicht door drie factoren belemmerd wordt. 
In de eerste plaats verondersteld effectief toezicht dat de toezichthouder tijdig beschikt over de 
relevante informatie. Wat betreft de Rijksvertegenwoordiger wordt niet voldaan aan die vereiste. 
Dat wil zeggen: de eilandsbesturen voldoen niet consequent aan de wettelijke plicht – ex artikel 142 
– om alle besluiten van het eilandsbestuur die algemeen verbindende voorschriften inhouden 
 
 
 
Noot 70 Met de bevoegdheid tot vernietiging is ook de bevoegdheid tot schorsing gegeven, zo volgt uit de Algemene 
wet bestuursrecht, die ook voor dit onderdeel van toepassing is (afdeling 10.2.2 en 10.2.3). Merk overigens op dat het 
instrument schorsing / vernietiging in CN een andere reikwijdte heeft dan in de Nederlandse gemeente. Terwijl de 
beoogde werking voor Europees Nederland enigszins is verruimd als gevolg van de invoering van een meer generiek 
werkend toezichtstelsel, wordt het gebruik voor CN juist opgevat als een ultimo remedium. Een en ander heeft er toe 
geleid dat naast het beleidskader schorsing en vernietiging voor Europees Nederland een apart, meer restrictief, 
beleidskader geldt voor CN. 
Noot 71 De vernietigingsbevoegdheid is echter geen alternatief rechtsmiddel. Daarom bepaalt de wet dat vernietiging 
niet mogelijk is indien tegen besluiten nog de mogelijkheid van bezwaar en beroep bestaat. 
Noot 72 Tegen het besluit tot vernietiging staat overigens wel rechtstreeks beroep open op de Afdeling 
bestuursrechtspraak van de Raad van State. (artikel 229 WolBES) 
 64 RAPPORT | Werking nieuwe bestuurlijke structuur Caribisch Nederland | DSP-groep
