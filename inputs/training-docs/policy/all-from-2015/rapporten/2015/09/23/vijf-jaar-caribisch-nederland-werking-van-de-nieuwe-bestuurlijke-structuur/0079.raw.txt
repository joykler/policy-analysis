hoogte zijn van de situatie ter plaatse. De inspraak is in die zin geclausuleerd, dat sprake moet zijn 
van specifiek beleid ten aanzien van de openbare lichamen (a) of van nieuw beleid waarin een 
specifieke voorziening is getroffen voor de openbare lichamen (b). Als dus algemeen beleid de 
openbare lichamen op dezelfde wijze raakt als het Europese deel van Nederland, dan bestaat geen 
verplichting voor het Rijk om inspraak te geven. Van belang daarbij is voorts dat het moet gaan om 
ingrijpende beleidsvoornemens of ingrijpende afwijkingen. Dit vereiste is in het belang van zowel de 
eilandsbesturen als het Rijk. Voorkomen wordt hiermee dat voor gedetailleerde punten steeds de 
inspraakprocedure gevolgd dient te worden. 
 
Deze bepalingen in de WolBES zijn onderwerp van het onderzoek ‘wetgeving’. Hier wordt volstaan 
met de conclusie dat de op eilanden een breed gedragen gevoel bestaat dat de wettelijke 
informatie- en consultatieplicht onvoldoende is om te waarborgen dat de eilandsbelangen en 
eilandsprioriteiten voldoende meegenomen worden in het Haagse wetgevings- en 
beleidsvormingsproces. Dit wordt te meer als een gemis ervaren omdat het ontbreekt aan eigen 
politieke vertegenwoordiging in Den Haag en omdat de eilanden vanwege gebrek aan ambtelijke 
capaciteit en kwaliteit veelal niet in staat zijn passend te reageren op de vragen en verzoeken uit 
Europees Nederland. 
4.3.2 Belangrijkste afwijkingen in FinBES ten opzichte van het gemeentelijke regiem 
In deze paragraaf worden in oplopende volgorde de belangrijkste wettelijke bepalingen in de 
FinBES behandeld waarmee de financiële functie en de controle daarop in Caribisch Nederland 
afwijkt van het gemeentelijke stramien. Merk daarbij op dat in tegenstelling tot de WolBES de 
FinBES niet naar voorbeeld van de Gemeentewet of de Financiële verhoudingswet is opgesteld en 
feitelijk opgevat moet worden als een tailormade oplossing voor de financiële problemen die in het 
verleden op de eilanden speelden. In de memorie van toelichting valt daarover te lezen:  
“Bij de drie eilandgebieden die de openbare lichamen Bonaire, Sint Eustatius en Saba zullen gaan 
vormen is eerder sprake van decennia dan van jaren van slecht financieel beheer. Zo hebben deze 
drie eilandgebieden nog nooit een goedgekeurde jaarrekening gehad. Het financieel beheer was in 
feite vooral liquiditeitsgestuurd in plaats van begrotingsgestuurd. Er is dus meer nodig dan alleen 
een korte termijn benadering van het toezicht. Er moeten op grote schaal binnen de eilanden 
gedrags- en mentaliteitsveranderingen plaatsvinden, naast de wijde verspreiding ervan en het 
ervaring laten opdoen van alle geledingen binnen het openbaar lichaam met de nieuwe wijze van 
financieel beheer en begrotingsgestuurd werken.” 
 
FinBES Gemeentewet Toelichting 
Artikel 2 --- In Caribisch Nederland wordt preventief financieel toezicht uitgeoefend. Er 
is een College financieel toezicht dat toeziet op de consequentienaleving 
van de wettelijke bepalingen in de FinBES. In Europees Nederland 
ontbreekt een dergelijk college en wordt in beginsel repressief toezicht 
gehouden. 
 
 79 RAPPORT | Werking nieuwe bestuurlijke structuur Caribisch Nederland | DSP-groep
