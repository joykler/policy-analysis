niet altijd volgens de uitgangspunten van de Wet dualisering wordt gewerkt, terwijl in Europees 
Nederland het nieuwe bestuursmodel al in 2002 werd geïntroduceerd. Terzijde zij opgemerkt dat 
afstemming in fractieverband - waardoor de controlerende taak van de (eilands)raad in theorie 
wordt uitgehold - ook in de Tweede Kamer plaatsvindt en dus niet voorbehouden is aan 
kleinschalige bestuurlijke entiteiten. Verder laten de ervaringen in Europees Nederland zien dat 
organisatorische verandering in het ambtelijk apparaat vaak de nodige hick-ups vertonen en ook 
122
lang niet altijd het gewenste effect hebben. 
 
Bij diverse eilandstaken werd er door geïnterviewden op gewezen dat het kwaliteitsniveau dat voor 
deze taken in Europees Nederland werd en wordt gerealiseerd, tot stand is gekomen binnen een 
proces dat decennia heeft geduurd. Ook daar heeft een geleidelijk en langdurig 
professionaliseringsproces plaatsgevonden dat uiteindelijk uitmondde in de huidige situatie. 
Hoewel voor verschillende eilandstaken ook voor 10 oktober 2010 al een formele 
uitvoeringsverplichting bestond, geven diverse geïnterviewden op de eilanden en in Den Haag aan 
dat moet worden geconcludeerd dat pas met de integratie in Nederland hier ook serieus invulling 
aan wordt gegeven. Wat dat betreft hebben de eilanden een lange inhaalslag te maken ten 
opzichte van hun Europese counterparts.  
  
 
 
 
 
 
Noot 122 Zie bijvoorbeeld: Gemeentelijke organisatiemodellen Hoe integraler het moet, hoe minder je het ziet… 
Aardema, H. & Korsten A. Opgenomen in: Bekke, A. e.a. (red.), Naar een collegiaal en samenhangend 
overheidsbestuur, uitgave Raad voor het openbaar bestuur, Den Haag, 2009. 
 147 RAPPORT | Werking nieuwe bestuurlijke structuur Caribisch Nederland | DSP-groep
