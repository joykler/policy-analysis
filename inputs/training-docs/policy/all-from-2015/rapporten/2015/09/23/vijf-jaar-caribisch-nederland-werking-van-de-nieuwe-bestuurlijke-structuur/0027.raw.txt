waarborgen die ook voor gemeenten gelden overeenkomstig van toepassing zouden worden 
verklaard op het bestuur van de eilanden.  
 
Hoewel de Gemeentewet als blauwdruk heeft gediend, zijn niet alle bepalingen daaruit 
overgenomen in de WolBES. Door de kleine oppervlakte en bevolkingsomvang van de eilanden, en 
de grote afstand tot het Europese deel van Nederland had indeling in een bestaande of nieuwe 
provincie volgens de wetgever geen meerwaarde. Bovendien moest het mogelijk zijn - omdat de 
eilanden zich in verschillende opzichten sterk onderscheidden van het Europese deel van 
Nederland - om voor Bonaire, Sint Eustatius en Saba regels vast te stellen die zijn toegesneden op 
de specifieke situatie op deze eilanden en die dus anders kunnen zijn dan de in het Europese deel 
van Nederland geldende regels. De WolBES verschilt zodoende op een aantal punten van de 
Gemeentewet. De meeste daarvan komen - volgens de Raad van State - neer op een beperking 
18
van de beleidsruimte van eilandbesturen. Blijkens de Memorie van Toelichting op de WolBES 
worden de verschillen vooral gemotiveerd doordat de kleinschaligheid van de eilanden de 
noodzaak met zich meebrengt voor extra waarborgen voor goed bestuur.  
 
Ondanks de verschillen springen vooral de overeenkomsten in het oog en functioneren de 
openbare lichamen in bestuurlijke zin grotendeels als gemeentes. (In paragraaf 4.3 wordt in detail 
ingegaan op de verschillen en achterliggende motivering daarvoor.) Zo bestieren de openbare 
lichamen hun eigen huishouding (136 WolBES eerste lid), maar evenals geldt voor de gemeente 
19
kan regeling en bestuur van de eilandgebieden worden gevorderd (136 WolBES tweede lid). 
 
De bevolking wordt vertegenwoordigd door de eilandsraad en bestuurd door een bestuurscollege 
bestaande uit de gezaghebber (in Nederland: burgemeester) en eilandgedeputeerden (in 
Nederland: wethouders). De gezaghebber is voorzitter van beide bestuursorganen en functioneert 
ook zelf als eenhoofdig bestuursorgaan met eigen bevoegdheden. In die hoedanigheid heeft hij ook 
taken op het terrein van de openbare orde en veiligheid. In zijn rol als bewaker van de juridische 
kwaliteit van beslissingen van het openbaar lichaam is het zijn taak te voorkomen dat het openbaar 
lichaam besluiten neemt die in strijd zijn met de wet of het algemeen belang. Als dat toch gebeurt 
rust op hem de plicht om door tussenkomst van de Rijksvertegenwoordiger, een dergelijk besluit ter 
kennis te brengen van de minister wiens regelgeving in het geding is. Het is de minister die de 
bevoegdheid heeft besluiten te schorsen of te vernietigen.  
 
In het stelsel van Caribisch Nederland is de rechterlijke macht onafhankelijk, maar bestaat – naar 
analogie van Europees Nederland – in de wetgeving geen strikte scheiding tussen uitvoerders en 
opstellers van de regels. Wel is met de invoering van de WolBES het politiek dualisme 
geïntroduceerd zoals dat binnen de Nederlandse gemeenten geldt waardoor een formele 
ontvlechting heeft plaatsgevonden tussen de eilandsraad en het bestuurscollege. 
 
 
 
Noot 18 Advies W04.08.0524/ 
Noot 19 Met deze bepaling is medebewind wettelijk verankerd. Medebewind is de plicht van lagere overheden om 
medewerking te geven aan de uitvoering van regelingen van de hogere overheid. Zo moet een gemeente bijvoorbeeld 
meehelpen aan de uitvoer van de wet op de sociale zekerheid als een persoon daar volgens de rijksoverheid voor in 
aanmerking komt. Medebewind staat tegenover autonomie. 
 27 RAPPORT | Werking nieuwe bestuurlijke structuur Caribisch Nederland | DSP-groep
