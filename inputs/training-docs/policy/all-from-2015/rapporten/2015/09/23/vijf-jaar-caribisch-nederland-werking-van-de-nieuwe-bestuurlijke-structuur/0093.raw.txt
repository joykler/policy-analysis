Of de huidige taakverdeling zodanig is dat de verantwoordelijken hun taken naar behoren kunnen 
uitvoeren valt op basis van het onderzoek niet te zeggen. Wel bestaat er onder alle geïnterviewden 
consensus dat de bestuurskracht van het ambtelijk apparaat en de beschikbare middelen ervoor 
zorgen dat de output van het openbaar lichaam lager is dan van een Nederlandse gemeente van 
vergelijkbare omvang mag worden verwacht. Maar of daarmee dan een argument gevonden is om 
de taak over te hevelen naar het Rijk is volgens de geïnterviewden niet vast komen te staan. Wel 
werden diverse voorbeelden aangedragen van taken die – afhankelijk van het standpunt van de 
beoordelaar – overgeheveld zouden kunnen worden naar het Rijk of naar het openbaar lichaam. 
Ter illustratie enkele voorbeelden: 
 Van de zijde van het openbaar lichaam werd aangevoerd dat bijzondere bijstand beter een 
lokale verantwoordelijkheid kan worden omdat de ambtenaren van het openbaar lichaam bij de 
mensen thuis komen en daar kunnen zien wat er speelt. In overleg met Europees Nederland 
moet dan natuurlijk wel een toetsingskader overeengekomen worden. 
 Van de zijde van het bestuur van de eilanden en het bedrijfsleven wordt het verlenen van 
tewerkstellingsvergunning gezien als een taak die beter lokaal kan worden belegd. Op dit 
moment vereist het ministerie van SZW dat de IND een (tijdelijke) verblijfsvergunning verleent 
en dat het openbaar lichaam aantoont dat er lokaal geen geschikte kandidaten voor de 
84
betreffende vacature te vinden zijn. Hoewel voor diverse functies een uitzondering op deze 
procedure is gemaakt vergt een normale aanvraag veel tijd. Van de zijde van het bedrijfsleven 
wordt verteld dat deze procedure, sinds Nederland daarvoor verantwoordelijkheid is, veel 
tijdrovender is geworden. Omdat belangrijke delen van de economie grotendeels draaien op 
(tijdelijke) arbeidsmigranten zou deze gang van zaken nadelig zijn voor de economie. Een 
geïnterviewde vertelt: ‘als een van mijn twee koks ontslag neemt moet ik direct een nieuwe 
hebben. Die zijn niet op het eiland, maar het duurt maanden voordat ik een werkvergunning 
85
voor een nieuwe medewerker geregeld heb.’ 
 
Bij veel van aangehaalde voorbeelden bleek dat er geen eenduidig uitsluitsel kon worden gegeven 
over de vraag wat de optimale bestuurslaag was om de taak aan toe te bedelen. Daar waar vanuit 
doelmatigheidsperspectief wellicht gekozen zou moeten worden een taak te verleggen naar het 
lagere bestuursniveau, viel vanuit het perspectief van goed bestuur dan vaak weer een argument te 
geven om dat niet te doen. Of omgekeerd: vanuit doelmatigheidsperspectief zou een taak beter bij 
het Rijk neergelegd kunnen worden, maar vanuit het perspectief van het zelfbeschikkingsrecht van 
 
 
 
Noot 84 Van de zijde van het ministerie van SZW wordt erop gewezen dat, als het openbaar lichaam meer werk zou 
maken van zijn taak tot arbeidsbemiddeling ze direct zouden weten wie met welke kwaliteiten beschikbaar zou zijn voor 
werk, en dan kan direct worden aangetoond of arbeidsbemiddeling nodig is. SZW weet in dat geval direct wat het 
lokale aanbod is en dan kunnen ze veel sneller schakelen als er werkvergunningen worden aangevraagd.  
Noot 85 Naast het doelmatigheidsprobleem in termen van doorlooptijd werd ook gewezen op de schijnzekerheid die 
de Nederlandse procedures met zich mee zouden brengen. Zo wordt door de IND verlangd dat bij de aanvraag een 
VOG wordt overlegd. In tegenstelling tot een Nederlandse VOG zijn verklaringen omtrent gedrag uit de regio een stuk 
minder betrouwbaar omdat de informatiepositie van de justitiepartijen doorgaans minder goed is dan in Nederland. 
Personen uit de regio kunnen zodoende, ondanks dat ze veroordeeld zijn voor zware delicten in hun eigen land zonder 
probleem een verblijfsvergunning krijgen. Omdat het merendeel van de arbeidsmigranten uit de regio komt levert de 
VOG-eis dus een vorm van schijnzekerheid op. 
 93 RAPPORT | Werking nieuwe bestuurlijke structuur Caribisch Nederland | DSP-groep
