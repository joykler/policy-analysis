4.1.7 Rekenkamerfunctie 
Formeel kader: Rekenkamerfunctie 
Voor het controleren door de eilandsraad van het bestuurscollege is in het bestuurlijke stelsel van 
de openbare lichamen voorzien in een gezamenlijke rekenkamer (artikel 95 WolBES). De drie 
leden van de rekenkamer worden voor de duur van zes jaar benoemd. En iedere eilandsraad 
benoemt er één. Ook het op non-actief stellen, of het ontslag wordt gedaan door de eilandsraad die 
het betreffende lid benoemd heeft (artikelen 96 en 97 WolBES). Aan het lidmaatschap van de 
gezamenlijke rekenkamer worden dezelfde voorwaarden verbonden als aan het lidmaatschap van 
de eilandsraad (Artikel 98 jo. 13 WolBES).  
 
Voor zijn financiering is de gezamenlijke rekenkamer afhankelijk van de eilandsraden. Deze stellen 
de gezamenlijke rekenkamer de nodige middelen ter beschikking voor een goede uitoefening van 
haar werkzaamheden, zo blijkt uit artikel 103 WolBES. In haar werkzaamheden functioneert de 
gezamenlijke rekenkamer wel onafhankelijk. Zo wordt in artikel 104, eerste lid WolBES, bepaald dat 
personen die werkzaamheden verrichten voor de gezamenlijke rekenkamer, ter zake van die 
werkzaamheden uitsluitend verantwoording schuldig zijn aan de gezamenlijke rekenkamer. De 
rekenkamer moet bij eilandsverordening worden ingesteld (artikel 105 WolBES).  
 
In artikel 183, lid 1, WolBES wordt de taak van het bestuursorgaan beschreven: ‘De gezamenlijke 
rekenkamer onderzoekt de doelmatigheid, de doeltreffendheid en de rechtmatigheid van het door 
de eilandsbesturen gevoerde bestuur'. Een door de gezamenlijke rekenkamer ingesteld onderzoek 
naar de rechtmatigheid van het door de eilandsbesturen gevoerde bestuur bevat geen controle van 
de jaarrekening als bedoeld in artikel 38, derde lid, van de Wet financiën openbare lichamen 
Bonaire, Sint Eustatius en Saba. Op verzoek van een of meer eilandsraden kan de gezamenlijke 
rekenkamer ook een onderzoek instellen, wordt in het twee lid van het aangehaalde artikel bepaald.  
 
Voor deze taak heeft de rekenkamer verschillende bevoegdheden. Deze zijn neergelegd in de 
artikelen 184 en 185 WolBES. Zo is bepaald dat zij bevoegd is alle documenten die berusten bij de 
eilandsbesturen te onderzoeken voor zover zij dat ter vervulling van haar taak nodig acht. Ook 
moet het eilandsbestuur desgevraagd alle inlichtingen verstrekken die de gezamenlijke rekenkamer 
ter vervulling van haar taak nodig acht. De rekenkamer is in haar onderzoek niet beperkt tot 
uitsluitend het eilandsbestuur. In artikel 184 derde lid WolBES wordt bepaald dat indien de zorg 
voor een administratie aan een derde is uitbesteed de voornoemde bevoegdheden ook van 
toepassing zijn op de administratie van de betrokken derde. Bovendien is de rekenkamer – ex 
artikel 185 tweede en derde lid WolBES – bevoegd nadere inlichtingen in te winnen over de 
jaarrekeningen dan wel een onderzoek in te stellen bij de volgende instellingen en over de 
volgende periode: 
a Samenwerkingslichamen en gemeenschappelijke organen ingesteld krachtens de Wet 
gemeenschappelijke regelingen, waaraan de openbare lichamen deelnemen, over de jaren dat 
door de openbare lichamen aan de regeling wordt deelgenomen. 
b Naamloze vennootschappen en besloten vennootschappen met beperkte aansprakelijkheid 
waarvan een openbaar lichaam meer dan vijftig procent van het geplaatste aandelenkapitaal 
 57 RAPPORT | Werking nieuwe bestuurlijke structuur Caribisch Nederland | DSP-groep
