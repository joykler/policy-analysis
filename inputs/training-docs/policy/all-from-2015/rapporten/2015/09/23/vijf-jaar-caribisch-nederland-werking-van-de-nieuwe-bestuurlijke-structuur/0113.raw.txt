Tabel 6.7 De wijze waarop de democratie in [eiland] functioneert, bent u daarover al met al tevreden of 
ontevreden? Is dit tamelijk of zeer ontevreden/tevreden? 
Totaal (zeer) tevreden neutraal (zeer) ontevreden totaal
Bonaire 22,7% 30,7% 46,5% 100,0%
Saba 52,6%21,5% 25,9% 100,0%
Sint Eustatius 33,2% 27,7% 39,1% 100,0%
Totaal 31,5%28,1% 40,4% 100,0%
Bron: inwonerenquête 2015 
 
 
Uit de toelichting die de respondenten gaven op hun antwoord komt geen eenduidig patroon naar 
voren. Als toelichting op een positief oordeel noemden inwoners dat je mag zeggen wat je wilt 
(vrijheid van meningsuiting), dat de inspraak goed geregeld is en dat je kunt stemmen. Bij een 
negatief oordeel wordt onder andere gezegd dat het soms moeilijk is je mening te geven, dat het 
(lokale) bestuur niet transparant is, de politieke partijen op het eiland allemaal hetzelfde zijn en dat 
er (ge)(be)dreigd wordt door het lokaal bestuur.  
 
Uit de gesprekken die in het kader van het onderzoek werden gevoerd wordt duidelijk dat 
verschillende elementen van het democratisch stelsel vaak worden benadrukt en dat verschillend 
invulling wordt gegeven aan het begrip ‘democratisch tekort’.  
 
Verschillende geïnterviewden wijzen op het hiervoor genoemde principe dat de eilanden geen 
eigen vertegenwoordiging hebben in het Nederlandse parlement. De noodzaak voor een eigen 
vertegenwoordiging wordt van groot belang geacht omdat de belangen van de eilanden politiek 
gezien van weinig betekenis zijn in Europees Nederland. Beleid voor Caribisch Nederland heeft 
betrekking op een zeer klein deel van het Nederlandse electoraat, in tegenstelling tot bijvoorbeeld 
landelijk beleid dat zich richt op gemeentes. Voor politici heeft het dus vanuit electoraal oogpunt 
veel meer zin zich kritisch met beleidsvoornemens te bemoeien die zich op Europees Nederland 
richten dan op Caribisch Nederland. Deze incentive zorgt ervoor dat de democratische controle op 
beleidsontwikkeling voor Caribisch Nederland in Den Haag naar verhouding mager is. Ook een 
‘noodrem’-instrument als een raadgevend referendum biedt in de praktijk weinig soelaas. De 
thema’s die voor de bevolking van de eilanden het meest urgent zijn, zijn dat doorgaans niet voor 
Europees Nederland waardoor het niet realistisch is te veronderstellen dat zij in staat zijn de 
95
benodigde 300.000 handtekeningen te vergaren. 
 
Verschillende geïnterviewden bepleitten daarom tijdens het onderzoek voor een vorm van 
permanente vertegenwoordiging in Den Haag. Dat kan zijn in de vorm van een kamerlid of een 
vertegenwoordiger die alleen mag meestemmen in de vaste Kamercommissie Koninkrijksrelaties. 
 
 
 
Noot 95 Zie: https://www.rijksoverheid.nl/onderwerpen/democratie/inhoud/raadgevend-referendum. Ook het minder 
krachtige instrument van burgerinitiatief waarmee de Tweede Kamer wordt opgeroepen een standpunt te bepalen over 
een door ondertekenaars gevraagd onderwerp lijkt om dezelfde reden onhaalbaar. De wet vereist voor de inzet van dit 
instrument namelijk dat 40.000 handtekeningen worden verzameld: 
http://www.tweedekamer.nl/kamerleden/commissies/verz/burgerinitiatieven 
 113 RAPPORT | Werking nieuwe bestuurlijke structuur Caribisch Nederland | DSP-groep
