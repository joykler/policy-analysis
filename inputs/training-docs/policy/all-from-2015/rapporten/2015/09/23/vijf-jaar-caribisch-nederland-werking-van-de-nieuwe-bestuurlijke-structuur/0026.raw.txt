4.1.1 De nieuwe bestuurlijke structuur op hoofdlijnen 
De eilanden verkregen op 10 oktober 2010 de status van openbare lichamen in de zin van artikel 
14
134 Grondwet. Hun bestuurlijke inrichting en de verhouding tot het Rijk zijn geregeld in de Wet 
openbare lichamen Bonaire, Sint Eustatius en Saba en de Wet financiën openbare lichamen 
Bonaire, Sint Eustatius en Saba. Met de rechtspersoon van openbaar lichaam is gekozen voor de 
15
vorm van decentraal bestuur die de Raad van State adviseerde.  Uitgangspunt in zijn advies was 
dat de eilanden Bonaire, Sint Eustatius en Saba democratische rechtsgemeenschappen vormen, 
die de noodzakelijke bevoegdheden moesten krijgen om hun eigen aangelegenheden zelf te 
regelen "voor zover zij over voldoende bestuurskracht beschikken om dat op een verantwoorde 
wijze te doen".  
 
Niet alleen bij de keuze voor het openbaar lichaam als publiekrechtelijke rechtspersoon heeft de 
wetgever het advies van de Raad gevolgd, ook in zijn besluit de openbare lichamen vorm te geven 
naar analogie van de Gemeentewet volgde hij het advies van het hoogste adviesorgaan van de 
Nederlandse regering. In zijn advies over het wetvoorstel van de WolBES merkt de Raad van State 
16
in 2009 dan ook instemmend op:  
“De Gemeentewet vormt een beproefd model voor de vormgeving van lokale autonomie; 
die wet kan dan ook, zo meent de Raad, gelden als ijkpunt voor de inrichting van de 
openbare lichamen, zoals in het voorliggende wetsvoorstel ook is gebeurd.” 
 
Wel wees de Raad er in datzelfde advies op dat de inrichting als openbaar lichaam zonder wijziging 
van de Grondwet slechts tijdelijk kan zijn, onder meer omdat de grondwettelijke democratische 
17
waarborgen voor gemeenten niet van toepassing zijn op de openbare lichamen. Bovendien, zo 
betoogt de Raad, kan “door zo'n wijziging […] elk misverstand en elke onduidelijkheid over de 
staatkundige positie van Bonaire, Sint Eustatius en Saba als democratisch verankerde territoriale 
leefgemeenschappen niet zijnde gemeenten, worden weggenomen.”  
 
In reactie op deze uitlating benadrukte de minister van Binnenlandse Zaken en Koninkrijksrelaties 
destijds dat niet op voorhand kon worden bepaald of de positie van openbaar lichaam tijdelijk was. 
Wel onderschreef hij de noodzaak tot een Grondwetswijziging, opdat de grondwettelijke 
 
 
 
Noot 14 Artikel 134 luidt: ”1.Bij of krachtens de wet kunnen openbare lichamen voor beroep en bedrijf en andere 
openbare lichamen worden ingesteld en opgeheven. 2.De wet regelt de taken en de inrichting van deze openbare 
lichamen, de samenstelling en bevoegdheid van hun besturen, alsmede de openbaarheid van hun vergaderingen. Bij of 
krachtens de wet kan aan hun besturen verordenende bevoegdheid worden verleend. 3.De wet regelt het toezicht op 
deze besturen. Vernietiging van besluiten van deze besturen kan alleen geschieden wegens strijd met het recht of het 
algemeen belang. 
Noot 15 Voorlichting van 18 september 2006 
Noot 16 Kamerstukken II 2008/09, 31 954, nr 4 
Noot 17 Zo is voor gemeenten en provincies bijvoorbeeld zowel wettelijk (in de Gemeente- en Provinciewet) als 
grondwettelijk (art. 125 GW) bepaald dat vergaderingen van gemeenteraden en Provinciale Staten in beginsel 
openbaar zijn. In de openbare lichamen Bonaire, Sint Eustatius en Saba is de openbaarheid van 
eilandsraadsvergaderingen alleen wettelijk (in de WolBES) geregeld. 
 26 RAPPORT | Werking nieuwe bestuurlijke structuur Caribisch Nederland | DSP-groep
