Blijkens artikel 168 WolBES is de dagelijks bestuur primair belegd bij het bestuurscollege. De 
regelgevende/verordenende macht berust daarentegen primair bij de eilandsraad. In artikel 152 is 
namelijk bepaald dat: ‘de eilandsraad […] de eilandsverordeningen [maakt] die hij in het belang van 
20
het openbaar lichaam nodig oordeelt.’  
 
In het bestuurlijke stelsel van de openbare lichamen wordt het bestuurscollege primair 
gecontroleerd door de eilandsraad. De eilandsraad heeft daarvoor niet alleen diverse 
bevoegdheden en instrumenten tot zijn beschikking die zijn neergelegd in de WolBES en de 
FinBES. Hij kan ook –althans op papier- de gezamenlijke rekenkamer verzoeken onafhankelijk 
onderzoek te doen naar de doelmatigheid en effectiviteit van het beleid van het bestuurscollege. 
Tevens kan de eilandsraad gebruik maken van onderzoeken die de gezamenlijke rekenkamer op 
eigen initiatief heeft verricht. De eilandsraad geniet eigen ambtelijke ondersteuning in de vorm van 
een griffie. 
 
De taakstelling van de eilandsraad betekent een belangrijke verandering ten opzichte van de 
periode van vóór 10 oktober 2010. Ten tijde van de Nederlandse Antillen was nog sprake van 
politiek monisme. Dat wil zeggen: gedeputeerden waren tevens lid van de eilandsraad en als 
gevolg daarvan kon de controle van het bestuurscollege door de eilandsraad niet als onafhankelijk 
worden aangemerkt. Met de introductie van het politiek dualisme - naar analogie van de 
Gemeentewet - werden de eilandsraad en het bestuurscollege volledig ontvlochten: de functie van 
gedeputeerde werd onverenigbaar met het lidmaatschap van de eilandsraad. Ook kregen enkele 
controlebevoegdheden, die de eilandsraad al in de Antilliaanse tijd uitoefende, een expliciete en 
wettelijke basis. Bovendien werden enkele nieuwe bevoegdheden toegekend (recht op 
amendement en initiatief) om de controle van het bestuurscollege te vergemakkelijken. Hoewel 
kaderstelling tot op heden geen wettelijke basis kent, wordt het wel gezien als één van pijlers van 
21
het politiek duaal model. 
 
 
 
Noot 20 Uit artikel 216 WolBES volgt dat de wetgevende macht op de openbare lichamen ondergeschikt is aan de 
Nederlandse wetgever: ‘De bepalingen van eilandsverordeningen in wier onderwerp door een wet of een algemene 
maatregel van bestuur wordt voorzien, zijn van rechtswege vervallen.’ 
Noot 21 Politiek dualisme is ook in Europees Nederland een relatief nieuw fenomeen en werd in 2002 in de 
Nederlandse gemeenten geïntroduceerd met de Wet dualisering gemeentebestuur. Voor 2002 kon de gemeenteraad 
formeel gezien worden als het algemeen bestuur van de gemeente; het college van burgemeester en wethouders 
kwam het meest overeen met een dagelijks bestuur dat namens de gemeenteraad de gemeente bestuurde. Met de 
Wet dualisering gemeentebestuur werd de Gemeentewet echter gewijzigd. De motivering voor de wijziging wordt 
gegeven in de Memorie van toelichting bij de Wet. Kort samengevat luidt deze dat het de uit het politiek monisme 
voortvloeiende ondergeschiktheidsrelatie tussen de raad als algemeen bestuur en hoogste orgaan (hoofd) van de 
gemeente en het college van burgemeester en wethouders als dagelijks bestuur reeds lang geen praktijk meer was. De 
groeiende omvang van de gemeentelijke bestuurstaak alsmede de rechtstreekse toekenning aan het college van 
medebewindsbevoegdheden door de bijzondere wetgever, hadden de raad uit het centrum van de bestuurlijke activiteit 
verdrongen en ertoe geleid dat het college meer en meer de plaats van de raad als beleidsbepalend orgaan van de 
gemeente overnam. Met de introductie van het politiek dualisme werd door de wetgever beoogd de bestuurlijke en 
toezichthoudende taken te ontvlechten en de raad te belasten met de controlefunctie en de kaderstellende functie die 
zij als volksvertegenwoordigend orgaan geacht werd uit te oefenen (Zie verder: Tweede Kamer, vergaderjaar 2000–
2001, 27 751, nr. 3). In de Memorie van toelichting bij de wet wordt daarover opgemerkt: ‘Uiteraard zijn verordeningen 
van de raad in de eerste plaats extern werkende regels, waaraan burgers rechten en plichten ontlenen. Dit neemt niet 
weg dat het stellen van regels een belangrijk instrument is om kaders te stellen aan de uitoefening van de 
bestuursbevoegdheden van het college, vooral als het handhavings- en uitvoeringsbevoegdheden betreft. […] Een deel 
 
 28 RAPPORT | Werking nieuwe bestuurlijke structuur Caribisch Nederland | DSP-groep
