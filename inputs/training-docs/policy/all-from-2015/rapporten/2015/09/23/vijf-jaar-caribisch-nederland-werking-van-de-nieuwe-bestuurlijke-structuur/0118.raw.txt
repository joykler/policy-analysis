Naast deze overdrachten (‘transfers’) hebben de decentrale overheden meer of minder 
bevoegdheden om eigen inkomsten te heffen. Ook die zijn een bestanddeel van de financiële 
verhouding, al leiden ze niet tot financiële overdrachten tussen overheden.  
Het sluitstuk van financiële verhoudingen bestaat uit diverse vormen van ‘budget control’ en ‘debt 
control’. Al deze elementen vormen “de financiële verhouding”, ofschoon hun internationale 
102
verschijningsvormen enorm gevarieerd zijn. 
 
In Caribisch en Europees Nederland maken de eigen inkomsten van openbare lichamen 
respectievelijk gemeenten en provincies een vrij beperkt deel van het totale budget uit. In andere 
landen is het aandeel van die eigen inkomsten vaak hoger. In alle gevallen echter is dat aandeel 
lager dan honderd procent – de crux van moderne staten is immers dat de belastingheffing sterker 
gecentraliseerd is dan de uitgaven die ermee worden gedaan. Bovendien is het gebruikelijk dat de 
bevoegdheid van decentrale overheden om eigen middelen te heffen op centrale wetgeving is 
gebaseerd. Decentrale overheden mogen niet op eigen houtje besluiten een belasting in te voeren. 
In Europees Nederland mogen gemeenten uitsluitend die belastingen heffen die expliciet in de 
Gemeentewet worden genoemd. In Caribisch Nederland gelden vergelijkbare voorschriften (zie 
hoofdstuk IV van de Wet Finbes). Een aanvulling hierop is mogelijk door in andere formele wetten 
dan de Gemeentewet respectievelijk Finbes de bevoegdheid tot heffingen vast te leggen.  
In beginsel versterkt het recht tot heffen van eigen middelen de financiële autonomie. In ideale 
omstandigheden zijn decentrale overheden in staat zelf te bepalen of en in welke mate zij van dit 
recht gebruik maken. Dit vergroot hun financiële speelruimte. In de praktijk kan dat anders zijn. Dat 
komt doordat de capaciteit om eigen inkomsten te heffen verschilt. De ene decentrale overheid is 
rijker dan de andere, wat vaak samenhangt met de welvaart van burgers en bedrijven. Dat betekent 
dat de mogelijkheden om het recht op eigen middelen ook werkelijk te verzilveren verschillen. In de 
meeste landen – ook in Europees Nederland – is het daarom gebruikelijk dat bij de toedeling van 
rijksuitkeringen rekening wordt gehouden met zulke verschillen. Concreet: arme gemeenten krijgen 
een hogere algemene uitkering dan rijke.  
 
Om deze geldstromen die de “financiële verhouding” in strikte zin (bijzondere/specifieke en 
vrije/algemene uitkeringen en eigen middelen) in een breder kader te plaatsen, worden in dit 
hoofdstuk ook de rijksuitgaven gepresenteerd. De term “financiële verhouding” wordt hier dus in 
een ruime zin van de betekenis gebruikt.  
 
De vorm van de financiële verhouding zegt iets over de mate waarin de overheid als geheel 
gecentraliseerd is of juist de financiële autonomie van de decentrale overheden versterkt. In die zin 
is de financiële verhouding een weerspiegeling van de bestuurlijke en staatsrechtelijke vormgeving 
van de publieke sector. Men kan de diverse uitgaven en bijbehorende financiële stromen namelijk 
 
 
 
Noot 102 Dafflon, B. (ed.), (2002). Local Public Finance in Europe – Balancing the Budget and Controlling Dept. 
Edward Elgar, Cheltenham, UK – Northampton, MA, USA, 1-44. 
Rodden, J., Eskeland, G.S., Litvack, J. (eds), (2003). Fiscal Decentralization and the Challenge of Hard Budget 
Contraints. The MIT Press, Cambridge, Massachusetts; London, England, 1-27, 431-462. 
 
 118 RAPPORT | Werking nieuwe bestuurlijke structuur Caribisch Nederland | DSP-groep
