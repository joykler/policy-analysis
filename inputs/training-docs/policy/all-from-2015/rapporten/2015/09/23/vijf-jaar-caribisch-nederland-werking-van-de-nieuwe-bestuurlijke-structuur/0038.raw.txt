 te besluiten namens het openbaar lichaam, het bestuurscollege of de eilandsraad 
rechtsgedingen, bezwaarprocedures of administratief beroepsprocedures te voeren of 
handelingen ter voorbereiding daarop te verrichten, tenzij de eilandsraad, voor zover het de 
eilandsraad aangaat, in voorkomende gevallen anders beslist; 
 ten aanzien van de voorbereiding van de civiele verdediging; 
 jaarmarkten of gewone marktdagen in te stellen, af te schaffen of te veranderen. 
Uitvoeringspraktijk: bestuurscollege 
Uit de interviews met de gezaghebbers, gedeputeerden en binnen het ambtelijk apparaat van de 
openbare lichamen blijkt dat de gedeputeerden het aantal bestuurlijke dossiers hoog vinden en zij 
de ambtelijke ondersteuning voor hun taken vaak niet toereikend achten.  
 
Op ambtelijk niveau en binnen het bedrijfsleven werd tijdens het onderzoek aangegeven dat de 
bestuurscolleges vaak weinig genegen zijn meerjarenbeleid te formuleren en dat de link tussen 
beleidsdoelstellingen en begrotingen lang niet altijd gemaakt wordt. Ook van de zijde van het Cft 
werd dit beeld bevestigd. Daarentegen zouden de gedeputeerden juist op casesniveau vaak wel 
een sterke bereidheid tot handelen tonen, waardoor volgens direct betrokken beleidslijnen 
genegeerd worden. De politieke traditie dat gedeputeerden voor inwoners van de eilanden direct 
benaderbaar zijn en zelfs voor burgers spreekuur houden is vermoedelijk debet aan deze 
bereidheid.  
 
Van zowel de zijde van het bestuur als de ambtenaren op de eilanden en in Den Haag wordt 
opgemerkt dat de gedeputeerden een werkstijl hanteren die niet altijd strookt met de formele lijnen 
en procedures. In diverse interviews wordt gewag gemaakt van het passeren door de 
gedeputeerden van de eilandsecretaris, directeuren en diensthoofden teneinde rechtstreeks 
contact te leggen op (laag) ambtelijk niveau. Hoewel minder dan bij de eilandsraad constateren 
diverse geïnterviewden ten aanzien van de gedeputeerden ook dat zij niet altijd goed op de hoogte 
39
zijn van hun taken en bevoegdheden. Ook blijken gedeputeerden soms verwachtingen te hebben 
over hun eigen bevoegdheden of de bevoegdheden van de andere bestuursorganen die daar 
formeel niet zijn neergelegd. Een geïnterviewde vertelt:  
‘Als er iets fout gaat dan loopt de bevolking naar de gedeputeerden, ook dan als het Nederlands 
beleid en verantwoordelijkheid betreft. De gedeputeerde gaat dan de taak overnemen. Dat is ook 
niet handig. Laat het maar fout gaan. Dan kun je naderhand aan Nederland adviseren wijzigen aan 
te brengen, maar ga het niet overnemen.’ 
 
Bestuurlijke wisselingen hebben volgens diverse geïnterviewden ook een zware wissel getrokken 
op de slagkracht van twee van de drie bestuurscolleges in Caribisch Nederland. Op Bonaire 
moesten in de laatste regeerperiode 2011-2015 4 gedeputeerden voortijdig hun ambtstermijn 
beëindigen. Op Sint Eustatius bedroeg dit aantal 5. Op Saba vonden geen wisselingen plaats. 
Wisselingen van bestuurders leveren altijd bestuurlijke discontinuïteit op. Op de eilanden zou 
 
 
 
Noot 39 Zie ook Nauta, O en Egmond van , P (2015). Inrichting en organisatie Brandweerkorps en Korps Politie 
Caribisch Nederland. Amsterdam: DSP-groep (in opdracht van het WODC). Met name pagina 35.  
 38 RAPPORT | Werking nieuwe bestuurlijke structuur Caribisch Nederland | DSP-groep
