Artikel 48 WolBES stelt in algemene bewoordingen dat ‘een eilandgedeputeerde geen 
nevenfuncties vervult waarvan de uitoefening ongewenst is met het oog op een goede vervulling 
van zijn functie als eilandgedeputeerde.’ Bovendien dient een eilandgedeputeerde zijn voornemen 
tot aanvaarding van een nevenfunctie aan de eilandsraad te melden. De eilandgedeputeerde maakt 
al zijn nevenfuncties openbaar en vermeldt daarbij de inkomsten die hij uit de nevenfuncties geniet. 
Artikel 49 is in dit kader van belang. Daarin is bepaald dat een eilandgedeputeerde binnen dertig 
dagen na aanneming van zijn benoeming en binnen dertig dagen na zijn ontslag een schriftelijke 
verklaring bij de Rijksvertegenwoordiger indient met: 
 een nauwkeurige omschrijving van de zakelijke belangen die hij/zij en diens echtgenoot(e) 
hebben of beheren;  
 een nauwkeurige omschrijving van de onroerende zaken, roerende zaken, op geld 
waardeerbare rechten alsmede vorderingen en schulden van hem en zijn echtgenoot; 
 een nauwkeurige omschrijving van de aard van zijn nevenfuncties alsmede de functies van zijn 
echtgenoot; 
 de vermelding of aan de nevenfuncties inkomsten of voordelen in welke vorm dan ook zijn 
verbonden en, voor zover een geldelijke vergoeding daaraan is verbonden, de omvang 
daarvan.  
 
In artikel 60 is de bevoegdheid van de eilandsraad neergelegd een gedeputeerde te ontslaan 
wanneer deze niet zelf ontslag neemt nadat de eilandsraad zijn vertrouwen in hem heeft opgezegd.  
 
De vergaderingen van het bestuurscollege zijn in beginsel besloten (artikel 65 WolBES) en het 
bestuurscollege kan slechts beraadslagen of besluiten, indien ten minste de helft van het aantal 
zitting hebbende leden tegenwoordig is (artikel 67 WolBES). Net als bij de eilandsraad wordt bij 
meerderheid besloten (artikelen 69 jo. 29 WolBES). Leden van het bestuurscollege nemen nimmer 
aan een stemming deel wanneer deze gaat over een aangelegenheid die hem rechtstreeks of 
persoonlijk aangaat of waarbij hij als vertegenwoordiger is betrokken; of over de vaststelling of 
goedkeuring van een rekening van een lichaam waaraan hij rekenplichtig is of tot welk bestuur hij 
behoort (artikelen 69 jo 30 en 31 WolBES). De eilandsraad kan regelen van welke beslissingen van 
het bestuurscollege aan de leden van de eilandsraad kennisgeving wordt gedaan. Daarbij kan de 
eilandsraad de gevallen bepalen waarin met terinzagelegging kan worden volstaan (artikel 72 lid 1 
WolBES). Sowieso maakt het bestuurscollege een besluitenlijst van zijn vergaderingen direct na de 
vaststelling daarvan openbaar op de in het openbaar lichaam gebruikelijke wijze (artikel 72 lid 3 
WolBES).  
 
Artikel 168 legt de (lokale) uitvoerende macht bij het bestuurscollege. In het eerste lid wordt 
namelijk bepaald dat het bestuurscollege in ieder geval bevoegd is: 
 het dagelijks bestuur van het openbaar lichaam te voeren, voor zover niet bij of krachtens de 
wet de eilandsraad of de gezaghebber hiermee is belast; 
 beslissingen van de eilandsraad voor te bereiden en uit te voeren, tenzij bij of krachtens de wet 
de gezaghebber hiermee is belast; 
 regels vast te stellen over de ambtelijke organisatie van het openbaar lichaam, met 
uitzondering van de organisatie van de griffie; 
 tot privaatrechtelijke rechtshandelingen van het openbaar lichaam te besluiten; 
 37 RAPPORT | Werking nieuwe bestuurlijke structuur Caribisch Nederland | DSP-groep
