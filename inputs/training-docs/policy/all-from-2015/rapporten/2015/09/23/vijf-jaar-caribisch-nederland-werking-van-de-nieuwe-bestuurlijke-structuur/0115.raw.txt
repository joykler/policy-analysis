98
referendum gehouden. Een meerderheid (88%) van de stemmers gaf aan tegen de nieuwe status 
te zijn maar omdat met slechts 34% van de stemgerechtigden het vereiste opkomstpercentage niet 
gehaald was moest de uitslag ongeldig worden verklaard. Tot op heden kan volgens Nos Ke 
Boneiru Bèk niet worden geconcludeerd dat de bevolking mandaat heeft gegeven voor de huidige 
status quo.  
 
De beweging lijkt steun te vinden in het artikel van Duijff & Soons (2011). De auteurs wijzen niet 
alleen op de situatie rond de referenda op Bonaire, maar wijzen er ook op dat de meerderheid van 
de bevolking op Sint Eustatius geen deel wenste uit te maken van Nederland. Zodoende komen zij 
tot de conclusie dat:  
 
‘Integratie gefundeerd [dient] te zijn op de vrije en weldoordachte keuze van een volk, zo schrijft het 
internationale dekolonisatierecht voor. In het geval van integratie van de BES-eilanden ontbreekt 
deze fundering. Het is daarom noodzakelijk dat Bonairianen, Statianen en Sabanen alsnog 
geconsulteerd worden. Dit is niet alleen een plicht die uit het internationale recht voortvloeit, het is 
ook een noodzakelijke voorwaarde voor werkbare verhoudingen op lange termijn tussen Nederland 
99
en de BES-eilanden.’ 
 
6.3 Tot slot 
Uit het onderzoek blijkt dat de inwoners van de openbare lichamen sterk betrokken zijn bij de lokale 
politiek maar relatief weinig belangstelling hebben voor wat in Den Haag gebeurt. Het eigen bestuur 
wordt ook hoger aangeslagen dan de regering in Nederland. Ook vindt een meerderheid van de 
inwoners van Bonaire en Sint Eustatius dat Nederland slechter luistert naar de behoeftes van de 
mensen dan de Nederlandse Antillen destijds deden. Op Saba is een derde van de inwoners die 
mening toegedaan. Mogelijk dat deze opinie samenhangt met het feit dat de formele electorale 
invloed van de burgers van de openbare lichamen sinds 10 oktober 2010 is afgenomen. Diverse 
geïnterviewden wijzen er in ieder geval op dat de drie eilanden in het verleden eigen zetels in de 
Staten van de Nederlandse Antillen mochten kiezen en dat met de huidige kiesdeler voor een 
Kamerzetel in de Tweede Kamer nog niet eens één zetel kan worden bepaald.  
 
Ondanks deze formele beperking moet de informele invloed van het openbare lichaam in Den Haag 
niet worden onderschat. Bestuurders en zelfs ambtenaren van de eilanden onderhouden 
rechtstreeks contact met de departementen in Den Haag en bewindspersonen bezoeken met enige 
 
 
 
Noot 98 Het referendum stond oorspronkelijk gepland op 15 januari 2010. Maar de eilandsraad besloot later om het 
referendum te organiseren op 26 maart 2010. De toenmalige gezaghebber schortte dit besluit op omdat een grote 
groep ingezetenen uitgesloten zou worden van dit referendum en dat volgens hem de toets van het internationale recht 
niet zou doorstaan. Toenmalig Gouverneur van de Nederlandse Antillen Frits Goedgedrag besloot dat de beslissing 
van gezaghebber Thode gegrond was. Het referendum vond vervolgens pas plaats nadat een nieuwe verordening 
daartoe door de Eilandsraad werd aangenomen, welke niet meer op bezwaren stuitte. Dit gebeurde nadat de 
Nederlandse Antillen al waren opgeheven. 
Noot 99 Duijff, C., & F., S. (2011). Zelfbeschikkingsrecht Bonairianen, Statianen en Sabanen. Openbaar Bestuur, 
oktober 2011. 
 115 RAPPORT | Werking nieuwe bestuurlijke structuur Caribisch Nederland | DSP-groep
