uit vijf leden. Het overnemen van de staffel uit de Gemeentewet zou dus een forse toename van het 
aantal eilandsraadsleden ten opzichte van de huidige situatie betekenen. Uitbreiding van het 
huidige aantal eilandsraadsleden kan in de praktijk voor problemen zorgen door de geringe 
bevolkingsomvang van de eilanden. Bovendien kennen de eilandgebieden thans nog een 
monistisch bestuurssysteem, waarbij de gedeputeerden tevens lid zijn van de eilandsraad. 
Invoering van het dualisme betekent dus ook al een toename van het aantal politici.  
Voorgesteld wordt en daarom het huidige aantal eilandsraadsleden in beginsel te handhaven.’ 
 
Het onderzoek laat zien dat het vermogen van de eilandsraad om effectief toezicht te houden op de 
uitvoerende macht beperkt is. Niet alleen vanwege het feit dat de aanstelling parttime bezoldigd is 
maar ook omdat vanwege het geringe aantal zetels in de eilandsraad het aantal dossiers per lid 
hoger ligt in Nederland (zie 4.1.2). Tegelijkertijd laat het onderzoek ook zien dat geschikte 
eilandsraadsleden binnen de eigen gemeenschap vinden geen sinecure is, temeer omdat de 
WolBES eilandsraadsleden in beginsel verbiedt voor het openbare lichaam te werken of daaraan 
goederen of diensten te verlenen. Vanwege de relatieve importantie van het openbare lichaam in 
de economie van het eiland beperkt deze onverenigbaarstelling het aantal potentiële kandidaten 
verder.  
 
WolBES Gemeentewet Toelichting 
Artikel 24 Artikel 23 Een besluit van de raad om achter gesloten deuren te vergaderen, kan 
worden gevetood door de gezaghebber als voorzitter van de eilandsraad. 
Een burgemeester kan dit niet. 
 
 
De memorie van toelichting motiveert deze afwijking als volgt: ‘Waar het in de gemeenten 
gebruikelijk is dat vrijwel alle vergaderingen in het openbaar worden gehouden, is het thans op de 
drie eilanden gebruikelijk veelvuldig achter gesloten deuren te vergaderen. Dat aspect van de 
lokale bestuurscultuur behoeft verandering. Een volksvertegenwoordiging dient in het openbaar te 
vergaderen. Transparant en daarmee controleerbaar bestuur is een belangrijke waarde in een 
democratische rechtsstaat. De gezaghebber kan met de hem toegekend bevoegdheid een zo groot 
mogelijke openbaarheid bevorderen. Met het oog op dit belang is de opsomming van 
aangelegenheden waarover niet in een besloten vergadering kan worden beraadslaagd en 
besloten, uitgebreider dan die welke in de Gemeentewet is opgenomen.’ 
 
Geen van de geïnterviewde gezaghebbers heeft gedurende zijn zittingsperiode gebruik gemaakt 
van deze bevoegdheid. Op basis van de interviews blijkt bovendien dat praktisch altijd openbaar 
wordt vergaderd (en de bijeenkomsten via diverse media zelf live gevolgd kunnen worden). Ook 
werd dat duidelijk dat de constatering in de memorie van toelichting dat in het verleden veelvuldig 
achter gesloten deuren werd vergaderd, althans voor Bonaire en Sint Eustatius, niet herkend werd. 
 
Sommige geïnterviewden hebben te kennen gegeven dat de eilandsraden met het altijd openbaar 
vergaderen wellicht te ver doorgeschoten zijn uit angst dat hen een gebrek aan transparantie wordt 
verweten. Voor het vergroten van de samenwerking met het bestuurscollege zou volgens hen af en 
toe best besloten vergaderd mogen worden.  
 73 RAPPORT | Werking nieuwe bestuurlijke structuur Caribisch Nederland | DSP-groep
