adviseurs zouden in belangrijke mate een rol spelen in de beleidsontwikkeling van het 
bestuurscollege. Omdat echter de afstemming tussen het bestuurscollege en de adviseurs met het 
ambtelijk apparaat niet altijd goed verloopt, zouden synchronisatieproblemen optreden: het 
bestuurscollege neemt al dan niet op advies van de adviseurs besluiten zonder het ambtelijk 
apparaat daarin te kennen. Of andersom: het bestuurscollege en diens adviseurs zijn niet op de 
hoogte van de uitvoeringspraktijk en de al dan niet daarin spelende uitvoeringsproblemen waardoor 
ondoelmatige beslissingen genomen worden. Deze situatie beïnvloedt de beleidscontinuïteit 
nadelig omdat met iedere bestuurswisseling dossiers niet goed overgedragen worden. In de laatste 
regeerperiode 2011 – 2015 bedroeg het aantal wisselingen van gedeputeerden vier. 
 
Sint Eustatius: Sint Eustatius wordt van de drie eilanden gekenmerkt door de grootste politieke 
instabiliteit. Zoals hiervoor aangegeven kende de laatste regeerperiode maar liefst vijf wisselingen 
in het bestuurscollege. Verschillende geïnterviewden wijzen erop dat de bestuurlijke instabiliteit 
mede te wijten is aan het heterogene politieke veld: Sint Eustatius kent van alle drie de eilanden de 
meeste politieke partijen. Coalities kunnen vaak alleen worden gevormd met de steun van kleine 
partijen, die als gevolg van de norm van 75% van de kiesdeler (zie hoofdstuk 6), vaak een nog 
kleinere minderheid van de kiezers vertegenwoordigen dan het aantal zetels suggereert. In de 
onderzochte periode zijn eilandsraadsleden niet altijd even trouw gebleken aan de politieke partij 
op wiens kieslijst men de eilandsraad in kwam. Met het overlopen van eilandsraadsleden 
sneuvelden meer dan eens gedeputeerden, ook die die met een grote aantal voorkeursstemmen de 
verkiezingen hadden gewonnen. Tegelijkertijd lijkt de oppositie weinig betrokken te worden door het 
bestuurscollege dat in de praktijk sterkt neigt naar afstemming met de eilandsraad in 
fractieverband. Ook wordt erop gewezen dat de gezaghebber lang niet altijd aanwezig is bij de 
eilandsraadvergadering waardoor hij minder in staat is een brug te slaan de eilandsraad en het 
bestuurscollege.  
 
De taal blijkt een barrière op te werpen voor het uitoefenen van de controlefunctie door de 
eilandsraad. Het Nederlands is – net als elders– de officiële bestuurstaal en veel wetgeving en 
beleidsstukken zijn zodoende niet in het Engels. Vanwege de taalvaardigheden van de 
eilandsraadsleden worden niet alle stukken even goed begrepen 
 
Op basis van de interviews komt bij de onderzoekers een beeld naar voren dat de verhouding 
tussen het bestuurscollege en het ambtelijk apparaat op Sint Eustatius verstoord is, en er toe leidt 
dat onvoldoende synchronisatie plaatsvindt tussen beiden. In het bijzonder de relatie 
bestuurscollege – (hoofd) financiën heeft in de onderzochte periode meer dan eens aanleiding 
gegeven tot zorg.  
 
Saba: Uit de gesprekken blijkt dat de introductie van het politiek dualisme niet zonder slag of stoot 
is verlopen. Meerdere geïnterviewden wijzen erop dat de eilandsraad in eerste instantie – mede op 
aangeven van de toenmalige griffier erg sterk inzette op de scheiding tussen toezicht en 
uitvoerende macht. Dit leidde tot een grote toename van formele vragen aan het bestuurscollege. 
Volgens verschillende geïnterviewde kwam deze oppositionele opstelling van de eilandsraad de 
werkverhouding met het bestuurscollege niet ten goede. Nadat de raadsgriffier vervangen werd 
door een nieuw persoon afkomstig van het eiland zelf, zou de werkverhouding tussen eilandsraad 
 86 RAPPORT | Werking nieuwe bestuurlijke structuur Caribisch Nederland | DSP-groep
