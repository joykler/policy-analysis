bestaan enkele belangrijke verschillen. In het rapport Referentiekader Caribisch Nederland wordt 
82 83
over hierover het volgende opgemerkt. 'De taken in het fysiek domein van de eilanden kennen 
veel overeenkomsten met die van gemeenten in Europees Nederland. Desalniettemin zijn er enkele 
belangrijke verschillen:  
 De nutsbedrijven zijn in Europees Nederland meer op afstand van gemeenten. Op de eilanden 
hebben de openbare lichamen hierbij een directe taak. De taken rond mobiliteit zijn afwijkend 
van Europees Nederland omdat een luchthaven essentieel is voor de eilanden. Dit is voor 
gemeenten niet het geval. De zeehavens zijn eveneens noodzakelijk. Diverse gemeenten 
hebben ook zeehavens, maar die zijn voor algemene handel en minder voor het direct 
aanvoeren van levensmiddelen voor de inwoners. Daar staat tegenover dat gemeenten 
openbaar vervoer kennen met bussen en/of treinen en dat is er op de eilanden niet. 
 Een deel van de taken in het fysieke domein wordt in Europees Nederland door gemeenten in 
samenwerking met provincies gedaan. Dit geldt voor milieutaken en taken met betrekking tot 
wegen, ruimtelijke ordening, natuurbeheer en –bescherming en landbouw. Ook hebben 
waterschappen een taak die in Caribisch Nederland bij de eilanden ligt. Het gaat dan om 
afvalwaterzuivering.  
 Er is geen huurtoeslag. De eilanden subsidiëren de woningbouwbedrijven.  
 De taken rond veiligheid, toezicht en handhaving zijn anders verdeeld tussen het Rijk en de 
eilanden dan tussen het Rijk en gemeenten. Gemeenten hebben ook een taak rond 
brandweer. Op de eilanden heeft het Rijk die taak overgenomen. Daar staat tegenover dat 
diverse toezichts- en handhavingstaken in Europees Nederland door het Rijk worden 
uitgevoerd terwijl dat op de eilanden door het openbaar lichaam gebeurt. Het gaat dan om de 
taken van de Voedsel- en Warenautoriteit, Algemene Inspectiedienst Landbouw, natuur en 
voedselkwaliteit, de plantenziektenkundige dienst en het ijkwezen (metrologie).  
 
De taakverdeling in het sociaal domein is voor Caribisch Nederland op enkele uitzonderingen na 
gelijk aan die in Europees Nederland:  
 In Europees Nederland zijn arbeidsparticipatietrajecten en diverse taken rond maatschappelijk 
zorg en welzijn wettelijk verplicht. In Caribisch Nederland zijn deze taken niet verplicht.  
 Gemeenten verstrekken de bijstand. Op de eilanden is het verstrekken van uitkeringen voor de 
onderstand een Rijkstaak. Ook de bijzondere onderstand is een Rijkstaak.  
 Jeugdzorg (het niet-preventieve deel) valt in Europees Nederland vooralsnog onder provincies 
en een klein deel onder het Rijk. De preventieve jeugdzorg valt onder gemeenten. Voor de 
eilanden worden de jeugdzorgtaken door het Rijk in samenwerking met de eilanden opgezet, 
waarbij er nog geen definitieve vormgeving is.  
 Er is geen kinderopvangtoeslag voor ouders. De eilanden subsidiëren de instellingen voor 
kinderopvang.  
 
 
 
Noot 82 Mortel, E., van der,. (2012). Referentiekader Caribisch Nederland. Den Haag: IdeeVersa (in opdracht van het 
ministerie van Binnenlandse Zaken en Koninkrijksrelaties). 
Noot 83 Zie bijlage 2 voor een overzicht van alle taken die door het openbaar lichaam (moeten) worden uitgevoerd 
onderverdeeld naar domeinen en beleidsterreinen. 
 90 RAPPORT | Werking nieuwe bestuurlijke structuur Caribisch Nederland | DSP-groep
