eilandsraadslid waren, was de afstemming over beleidsvoornemens en ontwerpverordeningen 
vanwege hun dubbelfunctie veel intensiever dan thans het geval is. Ook het feit dat de eilandsraad 
altijd openbaar vergadert zou volgens een geïnterviewde gezaghebber niet bijdragen aan het 
versterken van de informatiepositie. In openbare vergaderingen wordt soms minder informatie 
gedeeld dan wanneer de deuren gesloten zijn. Bovendien wordt – zo blijkt uit opgave van de 
raadsgriffies en de eilandsraden van de drie eilanden – niet alle voorgeschreven informatie door het 
bestuurscollege verstrekt. Zo worden de eilandsraden niet systematisch voorzien van de wettelijk 
vereiste besluitenlijsten (artikel 72 lid 3) van het bestuurscollege en ontbreken bijvoorbeeld stukken 
bij de besluiten tot privaatrechtelijke rechtshandelingen terwijl de wet dat wel vereist (artikel 171 
31
WolBES jo. 168 WolBES). In aanvulling op de in de WolBES genoemde stukken is de eilandsraad 
bevoegd – ex artikel 72 lid 1 – te bepalen van welke beslissingen van het bestuurscollege aan hem 
kennisgeving wordt gedaan. Het onderzoek wijst uit dat deze bevoegdheid weinig gebruikt wordt. 
Als gevolg daarvan is het lastig effectief controle uit te oefenen op het bestuurscollege. Een 
geïnterviewde uit het ambtelijk apparaat van een van de eilanden vertelt: 
‘Er is geen gestructureerde manier waarop het bestuurscollege de eilandsraad informeert. Er gaan 
in vergelijking met Europees Nederland weinig stukken naar de raad. Uiteraard wel alle stukken die 
betrekking hebben op de planning en control, maar verder slechts nu en dan een verordening.’ 
 
Een aantal factoren – dat vaak ook voor 10 oktober 2010 al manifest was – is volgens de 
gezaghebber, de eilandsraadsleden en de bestuurscolleges debet aan de zwakke controle van het 
bestuurscollege door de eilandsraad: 
 In de eerste plaats wordt erop gewezen dat het lokale aanbod van geschikte kandidaten voor 
de eilandsraden heel beperkt is. Dit wordt niet alleen veroorzaakt door het feit dat het aantal 
inwoners – zeker in verhouding tot gemiddelde Nederlandse gemeenten – laag is, maar ook 
omdat de WolBES een aantal incompatibiliteiten regelt. Deze onverenigbaarstellingen hebben 
als bijeffect dat juist hoogopgeleide kandidaten minder vaak in de positie zijn om de functie van 
raadslid te bekleden. Zo bepaalt de WolBES dat de meeste ambtelijke functies van het 
openbaar lichaam onverenigbaar zijn met het raadslidmaatschap (artikel 14 WolBES). Omdat 
nu juist het openbaar lichaam een van de belangrijkste werkgevers is voor hoogopgeleiden op 
de eilanden valt een groot deel van de potentieel geschikte kandidaten af. De bepaling dat een 
lid van de eilandsraad – ex artikel 16 WolBES - geen betaalde goederen of diensten mag 
leveren of verlenen aan het openbaar lichaam zorgt er voor dat er naast hoogopgeleiden ook 
voor sommige ondernemers een drempel wordt opgeworpen zich kandidaat te stellen voor de 
32
eilandsraadsverkiezingen.  
 
 
 
Noot 31 Merk op dat de raadsgriffie en de eilandsraad van Sint Eustatius niet geheel overeenkomstig oordelen. Daar 
waar de griffie oordeelt dat alle voorgeschreven stukken door het bestuurscollege worden verstrekt constateert de 
eilandsraad dat daarvan lang niet altijd sprake is. 
Noot 32 In diverse interviews wordt genoemd dat deze bepaling niet strikt gehandhaafd wordt waardoor 
eilandsraadsleden die op enigerlei wijze een zakelijke relaties met het openbaar lichaam onderhouden niet automatisch 
uit hun ambt worden ontheven.  
 34 RAPPORT | Werking nieuwe bestuurlijke structuur Caribisch Nederland | DSP-groep
