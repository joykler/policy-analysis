begroting. Het voordeel van deze aanpak was dat de betreffende voorziening toch is gerealiseerd. 
De aanpak heeft echter ook nadelen. Een dergelijke investering lijkt op ‘gratis geld’, terwijl materieel 
de noodzaak bestaat tot afschrijving op investeringen. Wanneer een investering wel gepaard gaat 
met een renteloze lening leidt dat tot jaarlijkse aflossingen en die aflossingen doen een beroep op 
de jaarlijkse budgettaire ruimte. Daarmee komen de onlosmakelijk met investeren verbonden 
kosten tot uitdrukking.  
 
Een tweede nadeel heeft ermee te maken dat investeringen doorgaans leiden tot kosten voor 
beheer en onderhoud. Een integrale afweging van financiële en sociale baten en lasten, wordt 
bevorderd als hetzelfde orgaan beslist over alle baten en lasten. Dat is echter niet het geval als de 
investering mede afhankelijk is van de beleidsmatige en interne budgettaire overwegingen van een 
departement. Gezien de omvang van het BES-fonds is bovendien de vraag of het BES-fonds is 
afgestemd op het doen van jaarlijkse uitgaven voor beheer en onderhoud.  
 
Een laatste nadeel van het doen van rijksuitgaven ten behoeve van “eilandelijke” investeringen 
blijkt wanneer naar de zaak wordt gekeken vanuit het perspectief van de verantwoordelijkheid voor 
eilandelijke taken. Vanuit dat perspectief heeft een renteloze lening waarvan aflossingen (en de 
bijkomende beheerkosten) met de vrije uitkeringen worden betaald de voorkeur. In de praktijk is er 
overigens overleg en afstemming tussen eilanden en departementen, waardoor wel degelijk sprake 
is van enige decentrale sturing. Zo bezien gaat het in deze situatie niet om een rijksuitgave in enge 
zin maar om wat men zou kunnen noemen een “bijzondere uitkering in natura”, bedoeld ter 
bekostiging van eilandelijke taken. De systeemgebonden nadelen verdwijnen daarmee niet. Daarbij 
speelt een rol dat een heldere beleidslijn ontbreekt voor het van rijkswege verstrekken van 
renteloze leningen of doen van bijzondere uitkeringen voor investeringen die voortvloeien uit de 
wettelijke taken van de eilanden.  
 
Het geheel overziende kent het financiële arrangement tussen het rijk en de openbaar lichamen op 
de Caribisch Nederland verschillende kenmerken die de financiële autonomie van de eilanden 
inperken.  
 
7.5 Tot slot 
In dit hoofdstuk is de ontwikkeling van de financiële verhouding tussen Caribisch Nederland en het 
rijk op hooflijnen onderzocht. De conclusie is dat die financiële verhouding wordt gekenmerkt door 
wat meer centrale sturing dan die tussen het rijk en de gemeenten in Europees Nederland. Deze 
constatering staat niet op zich, ze past in het beeld dat ontstaat uit een vergelijking van de 
toezichtrelaties (zie hoofdstuk 5). Dat betekent dat het financieel bestel in de Caribisch Nederland 
minder bijdraagt aan de lokale autonomie dan in Europees Nederland. 
 
Specifiek komt dit tot uiting op het punt van investeringen die samenhangen met reguliere 
“eilandelijke taken” en hun financiering. Gegeven het verbod op rentedragende leningen en hun 
summiere reservepositie, zijn de eilanden afhankelijk van renteloze leningen en “bijdragen om niet” 
van de departementen. Zowel een meer integrale afweging van baten en lasten bij investeringen 
als de decentrale beleidsruimte zijn gebaat bij de financiering via renteloze leningen. Het verschil is 
 134 RAPPORT | Werking nieuwe bestuurlijke structuur Caribisch Nederland | DSP-groep
