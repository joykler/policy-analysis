De andere bevoegdheden stuiten bij hun uitoefening op soortgelijke uitvoeringsproblemen. Zo 
ontbreekt voor de uitoefening van bevoegdheid van de wettelijk vereiste eilandsverordeningen 
zoals omschreven in de artikelen 14 vijfde lid, artikel 35, vierde lid, artikel 105, tweede lid en artikel 
123, tweede lid een toetsingskader op grond waarvan al dan niet de goedkeuring kan worden 
onthouden. Bovendien bestaat onduidelijkheid hoe artikel 14 zich verhoudt tot het 
61
Rechtspositiebesluit politieke ambtsdragers ten aanzien van de mogelijkheid van politiek verlof. 
Ook bestaat onduidelijkheid over de criteria voor de bevoegdheid van de Rijksvertegenwoordiger 
ontheffing te verlenen aan een eilandsraadslid voor het leveren van goederen of diensten ten laste 
van het openbaar lichaam (artikel 16 tweede lid WolBES) of het verlenen van ontheffing van de 
verplichting voor de gezaghebber om zijn werkelijke woonplaats in het openbaar lichaam te hebben 
(85, tweede lid WolBES).  
 
Van de zijde van de bestuurders van de openbare lichamen worden ook enkele andere 
kanttekeningen geplaatst bij de bevoegdheden van de Rijksvertegenwoordiger. Zo wordt gewezen 
op overlap van taken en bevoegdheden met de gezaghebber in het bijzonder voor wat betreft de 
voordracht tot vernietiging van eilandsbesluiten, en wordt geconcludeerd dat de vorm van toezicht 
die door hem wordt uitgeoefend onevenredig zwaar is. Lokale bestuurders en ambtenaren van de 
openbare lichamen wijzen erop dat de toezichthoudende taken van de Rijksvertegenwoordiger 
getuigen van wantrouwen van Nederland. Een raadslid zegt:  
 
‘Wij willen achteraf gecontroleerd worden, net als gemeenten. Niet preventief van tevoren. Binnen 
het koninkrijk wordt met twee maten gemeten.’ 
 
Bovendien wordt openlijk getwijfeld aan de doelmatigheid van het beleggen van de controlerende 
bevoegdheden bij een Rijksvertegenwoordiger. Naast zijn toezichthoudende taken treedt de 
Rijksvertegenwoordiger namelijk ook op als coördinator van het Rijksbeleid en belangenbehartiger 
van de eilanden (zie hoofdstuk 5). Met name die laatste rol kan volgens verschillende bestuurders 
en ambtenaren conflicteren met de controlerende rol omdat het karakter van de relaties nogal 
verschilt. Een geïnterviewde (oud)medewerker van de Rijksvertegenwoordiger vertelt: 
 
‘Ik heb de twee rollen van de Rijksvertegenwoordiger als ‘belangenbehartiger’ van de eilanden en 
‘controleur’ voor goed bestuur als conflicterend ervaren. Het is lastig een goede werkrelatie te 
onderhouden wanneer je tegelijk advocaat en politieagent bent.’ 
 
Ook wordt van de zijde van de eilandsbesturen de vraag gesteld wie de Rijksvertegenwoordiger nu 
vertegenwoordigt. Gezaghebbers vertellen dat de wijze waarop hij zich manifesteert tijdens bezoek 
van Nederlandse ministers aanleiding geeft te veronderstellen dat hij ook de eilanden 
vertegenwoordigt. Tegelijkertijd vertelt een gezaghebber: 
 
 
 
Noot 61 Artikel 14 geeft slechts onverenigbaarheid aan, terwijl artikel 38, eerste lid, Rechtpositiebesluit politieke 
ambtsdragers BES regelt wat in (Europees) Nederland wel wordt aangeduid met ‘non-activiteits verlof’. In het artikel 
wordt ook de bezoldiging geregeld en het herstel in activiteit na afloop van het eilandsraadslidschap. 
 51 RAPPORT | Werking nieuwe bestuurlijke structuur Caribisch Nederland | DSP-groep
