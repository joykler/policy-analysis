7 Financiële verhoudingen 
100
In dit hoofdstuk wordt gekeken naar de ontwikkeling van de financiële verhoudingen in Caribisch 
Nederland. Dit vormt de basis voor het antwoord op hoofdvraag 5:  
 
Hoe is de ontwikkeling van de financiële verhoudingen en van de eilandelijke en 
Rijksuitgaven verlopen? 
 
Dit hoofdstuk begint ter algemene introductie met een omschrijving van wat onder ‘financiële 
verhouding’ wordt verstaan. Vervolgens wordt ingegaan op gegevens die beschikbaar zijn om de 
financiële verhouding tussen Caribisch en Europees Nederland in geldbedragen te beschrijven. 
Daarna wordt aandacht besteed aan de financiële verhouding tussen het Rijk en Caribisch 
Nederland en wordt deze globaal vergeleken met de verhouding van het Rijk met de Nederlandse 
gemeenten. Het centrale thema van dit hoofdstuk is de financiële autonomie van de openbare 
lichamen in de Caribisch Nederland. 
 
7.1 Financiële verhouding in het algemeen 
Met de term ‘financiële verhouding’ wordt in Europees Nederland het geheel van financiële relaties 
101
tussen overheidslagen bedoeld. In het Engelse taalgebied spreekt men van ‘intergovernmental 
financial relations’. Deze relaties vloeien voort uit de combinatie van twee kenmerken van vele 
moderne staten. Ten eerste is de belastinginning grotendeels gecentraliseerd, dat wil zeggen dat 
de meeste belastingen door de centrale staat worden geheven (‘het Rijk’ in ons geval). Ten tweede 
verricht de staat een deel van de overheidstaken niet zelf maar laat dit doen door decentrale 
overheden. Het gevolg is dat de centrale staat geld ‘over’ heeft en de decentrale overheden (in 
Europees Nederland vooral gemeenten en provincies) geld ‘tekort’ komen. Om deze 
onevenwichtigheid te corrigeren dragen centrale overheden geld over aan de decentrale 
overheden. Deze overdrachten kennen twee hoofdvormen, de vrije of algemene uitkering (‘general 
grant’ in het Engels) en de bijzondere, specifieke of doeluitkering (‘specific’ of ‘purpose grant’). Het 
verschil tussen beide hoofdvormen is dat de eerste aan de decentrale overheden meer beleids- en 
uitvoeringsvrijheid geeft dan de tweede. Daardoor versterkt de vrije of algemene uitkering de 
financiële autonomie van de decentrale overheden. 
 
 
 
Noot 100 Dit hoofdstuk is opgesteld door Bruno Steiner van Bruno Steiner Advies. 
Noot 101 Zie voor de financiële verhouding in Europees Nederland: Kam, de, C.A., Koopmans, L., Wellink, A.H.E.M., 
e
Overheidsfinanciën, Noordhoff Uitgevers, Groningen, 2008,12 druk, blz. 243-258. Doordat de tekst uit 2008 dateert, is 
deze op details hier en daar achterhaald, maar geeft nog steeds een goed overall beeld. 
 117 RAPPORT | Werking nieuwe bestuurlijke structuur Caribisch Nederland | DSP-groep
