oordeel, onvoldoende informatie beschikt. Niet alleen de eilandsraad blijft verstoken van wettelijk 
voorgeschreven informatie: ook de Rijksvertegenwoordiger en de burgers worden niet of 
onvoldoende geïnformeerd over de door het bestuurscollege en de eilandsraad genomen besluiten 
en worden niet of onvoldoende geïnformeerd over de resultaten van het uitgevoerde beleid. 
Weliswaar is nu een wetten-database operationeel die met terugwerkende kracht alle 
eilandsraadverordeningen omvat, maar het ontbreekt aan procesafspraken die borgen dat door het 
openbaar lichaam actualisatie van deze database plaatsvindt. De gezaghebber wordt door de 
WolBES aangewezen om elk besluit van het eilandsbestuur, dat niet op de daartoe voorgeschreven 
wijze openbaar is bekendgemaakt, binnen twee dagen na de bekendmaking daarvan aan de 
Rijksvertegenwoordiger te sturen. Die verplichting wordt niet of niet consequent opgevolgd, 
hetgeen de informatiepositie van de Rijksvertegenwoordiger verzwakt en hem beperkt in het 
uitoefenen van toezicht. 
 
Ook de informatieverstrekking aan burgers behoeft aandacht. Dat wil zeggen: uit de 
inwonerenquête blijkt dat inwoners die negatief zijn over het functioneren van de democratie dat 
vaak motiveren met een gebrek aan openheid. Dat heeft overigens zowel betrekking op het lokaal 
bestuur als op het Rijk. Het onderzoek wijst uit dat het, wat het lokaal bestuur betreft, ontbreekt aan 
communicatievormen die de burgers systematisch informeren over de genomen besluiten en de 
voortgang op de beleidsdomeinen. Wel beschikken de eilandbesturen over eigen websites waarop 
zij diverse documenten en nieuwsberichten delen. Soms is de informatie erg oud. Zo constateerden 
de onderzoekers dat op een van de officiële sites niet het vorige bestuurscollege werd 
gepresenteerd maar het college dat daarvoor aantrad. Wel kan in ieder geval via de site van Saba 
live met de eilandsraadsvergaderingen worden meegeluisterd en wordt ook via de radio vaak live 
verslag gedaan van de vergaderingen. Ook op de andere eilanden zijn de raadsvergaderingen altijd 
openbaar. Voorts staan/hangen op de eilanden diverse informatieborden (bulletin boards) en 
worden veelvuldig radio (en TV) optredens gegeven door politici. Tevens wordt facebook gebruikt 
als communicatiemedium. 
 
Hoewel niet systematisch onderzocht oogt het aanbod van onafhankelijke media relatief beperkt, 
zodat deze partijen slechts beperkt kunnen voorzien in de leemte. Zodoende wordt de aard en 
omvang van de externe communicatie primair bepaald door de bereidheid van het bestuurscollege 
om al dan niet voor een onderwerp aandacht te vragen. Door de gezaghebbers van alle drie de 
eilanden wordt verteld dat het versterken van de communicatie met de burgers een aandachtspunt 
is voor de komende regeerperiode.  
 
Een ander belangrijk aandachtspunt betreft de taakverdeling tussen Rijk en het openbaar lichaam. 
Uit het onderzoek blijkt dat bij burgers (maar soms ook bij professionals) veel onduidelijkheid 
bestaat over wie waarvoor verantwoordelijk is. Zo bestaan er diverse verkeerde beelden over de 
Nederlandse verantwoordelijkheden en kan op grond van die verkeerde beelden onbegrip ontstaan 
voor gemaakte keuzes (‘Waarom bouwen ze wel een nieuwe gevangenis, maar onderhouden ze de 
wegen niet.’). Het niet actief pareren van deze verkeerde beelden leidt tot onnodige 
reputatieschade. Los van de taakverdeling vraagt de communicatie en informatieverstrekking van 
RCN ook aandacht. Binnen het onderzoek werden voorbeelden aangehaald waarbij burgers niet in 
voor hen begrijpelijke taal werden aangesproken of geïnformeerd. 
 
 138 RAPPORT | Werking nieuwe bestuurlijke structuur Caribisch Nederland | DSP-groep
