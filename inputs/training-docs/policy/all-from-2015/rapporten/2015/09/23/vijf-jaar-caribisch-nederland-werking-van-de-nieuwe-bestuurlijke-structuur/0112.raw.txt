‘Toezicht op schepen wordt nu door Rijkswaterstaat gedaan. Zij verlangen dat de schepen 
dubbelwandig zijn en dat leidt tot stijging van de transportkosten. Het is hier sowieso al heel duur. 
Alles gaat via Curaçao. We zouden over tarieven moeten praten in koninkrijksverband.’ 
 
Een ander veelvuldig aangehaald voorbeeld betreft het verlenen van werkvergunningen. Sinds 
Nederland deze zaak behartigt is een, in vergelijking met het verleden complex en tijdrovend, 
proces voorgeschreven waarin zowel de IND als het ministerie van SZW een rol spelen. Het 
bedrijfsleven (en de politieke vertegenwoordigers op de eilanden) pleitten binnen het onderzoek om 
deze taken bij het openbaar lichaam neer te leggen.  
 
Caribisch Nederland wordt in de regio in koninkrijksverband door Nederland vertegenwoordigd. De 
Landen Aruba, Curaçao en Sint Maarten doen dat vaak ook namens zich zelf. De bestuurscolleges 
wezen erop dat de huidige werkwijze er bijvoorbeeld toe leidt dat de Nederlandse minister 
president mede namens Caribisch Nederland deelneemt aan de Cumbre de las Américas (de 
driejaarlijkse top van de Organisatie van Amerikaanse Staten), maar de eilanden niet consulteert 
over hun positie en belangen terwijl het nu juist hun regio is. Ook wijzen de bestuurders erop dat zij 
tijdens de Koninkrijksconferentie geen partij zijn maar slechts toehoorder.  
 
6.2 Democratisch tekort 
Binnen de interviews is expliciet aandacht gevraagd voor het functioneren van de democratie en 
voor het begrip democratisch tekort. Hoewel ‘het functioneren van de democratie’ en ‘democratisch 
tekort’ geen helder omschreven begrippen zijn, verschaffen ze wel een duidelijk startpunt voor een 
meer kwalitatieve reflectie op het democratische bestel. Met dat doel zijn beide onderwerpen dan 
ook ingebracht in de belevingsonderzoek 2015 en de gesprekken en is aan de respondenten 
overgelaten wat zij onder beide beginselen verstaan. 
 
In het belevingsonderzoek 2015 is – naar analogie van de Eurobarometer – gevraagd hoe tevreden 
men is over de wijze waarop de democratie functioneert. Uit tabel 6.7 blijkt dat op Saba een (kleine) 
meerderheid tevreden is over het functioneren van de democratie, maar op Sint Eustatius dat een 
derde van de bevolking is en op Bonaire nog geen kwart. Worden deze cijfers vergeleken met 
Europees Nederland dan blijkt dat inwoners van Bonaire en Sint Eustatius negatiever zijn. In 
Europees Nederland antwoordt 25% op dezelfde vraag dat ze (zeer) ontevreden zijn, hetgeen 
vergelijkbaar is met Saba. 
 
 
 112 RAPPORT | Werking nieuwe bestuurlijke structuur Caribisch Nederland | DSP-groep
