 De eilanden hebben meer verplichtingen rond leerlingenvervoer dan gemeenten. Dit onder 
andere omdat er geen openbaar vervoer is op de eilanden.  
 Ook kleding en voedsel in het primair onderwijs wordt gerekend tot een eilandstaak. 
 
De omkaderde taken (onderwijshuisvesting, cultureel erfgoed, archief en archeologie) zijn qua 
taakverdeling vergelijkbaar met die in Europees Nederland. De vrije taken zijn vergelijkbaar wat 
betreft taakverdeling met Europees Nederland; het gaat dan om bibliotheken, kunst, musea en 
overige culturele activiteiten, sport en stimulering economische sectoren. […]. Er zijn ook vrije taken 
die in Europees Nederland wel wettelijk verplicht zijn (armoedebestrijding, arbeidsbemiddeling en 
arbeidsparticipatie, kinderopvang, maatschappelijke ondersteuning aan kwetsbare groepen, sociale 
veiligheid).  
 
Op hoofdlijnen zijn de eilandbrede taken hetzelfde. In de precieze wettelijke eisen zijn er diverse 
kleine en grotere verschillen. Zo is de sédula een identiteitskaart die ook een ingezetenenkaart is 
en het heeft daarmee andere functies dan de Nederlandse identiteitskaart. […] De bedrijfsvoering 
kent op financieel terrein enkele andere eisen en ook de mogelijke belastingen kennen verschillen. 
De eilandbrede taken zijn voor burgerzaken en ondersteuning bestuurscollege en eilandsraad 
vergelijkbaar met Europees Nederland. Bedrijfsvoering en algemeen besteedbare middelen zijn 
taken die vergelijkbaar zijn.’ 
5.1.2 Uitvoeringspraktijk: taken openbaar lichaam 
Uit het voorgaande wordt duidelijk dat bij de verdeling van taken en verantwoordelijkheden de oude 
Antilliaanse verdeling als blauwdruk heeft gediend met subsidiariteit als uitgangspunt. De theorie 
achter de subsidiariteit is dat de verantwoordelijkheid bij de uitvoering van regelgeving op het 
meest geschikte niveau komt te liggen. Wat het meest geschikte niveau is kan niet in algemene zin 
worden omschreven en verschilt per taak. Wel kan in algemene zin worden gesteld dat consensus 
bestaat over het idee dat de beleids- en uitvoeringsverantwoordelijkheid van een overheidstaak zo 
dicht mogelijk op de burger georganiseerd moet worden, omdat alleen daar de juiste specifieke 
(lokale) kennis gevonden wordt. Bovendien maakt het decentraliseren van taken en 
verantwoordelijkheden het eenvoudiger om integraal te werken, omdat op dat niveau veel 
eenvoudiger op de diverse onderwerpen geschakeld en afgestemd kan worden tussen de 
deelverantwoordelijkheden. De nieuwe decentralisatiebeweging in het Nederlandse gemeenteland 
wordt ook vanuit die doctrine gemotiveerd. Het bleek dat in Caribisch Nederland in verhouding tot 
Europees Nederland meer centralistisch wordt gewerkt.  
 
Uit de interviews binnen het ambtelijk apparaat van het openbaar lichaam, de departementen in 
Den Haag en de diensthoofden/liaisons komt duidelijk naar voren dat de taakverdeling niet 
betekent dat taken onafhankelijk van elkaar uitgeoefend kunnen worden. Integendeel: vaak is 
sprake van sterke complementariteit. Dat wil zeggen dat binnen één onderwerp zowel het openbaar 
lichaam als het Rijk taken uitoefenen. Ter illustratie een overzicht van het 
armoedebestrijdingsinstrumentarium dat vanuit het Rijk en het openbaar lichaam wordt ingezet op 
de eilanden. Uit schema 5.1 blijkt duidelijk dat Rijk en openbaar lichaam complementair zijn en dat 
het voor de niet ingevoerde buitenstaander niet zonder meer duidelijk is voor welk instrument hij 
zich tot welke bestuurslaag moet wenden. 
 91 RAPPORT | Werking nieuwe bestuurlijke structuur Caribisch Nederland | DSP-groep
