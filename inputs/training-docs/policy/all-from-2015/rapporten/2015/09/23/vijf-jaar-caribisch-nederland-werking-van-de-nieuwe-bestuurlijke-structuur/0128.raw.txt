De hoogste uitgaven heeft uiteraard Bonaire, met verreweg het grootste inwonertal (rond 18.400 in 
2014), dan volgt St. Eustatius en Saba sluit de rij. Zoals uit de toelichting van de minister al blijkt 
volgen de uitgaven niet uitsluitend de grootte. Zo maakt het inwonertal van Bonaire 76% uit van het 
totaal terwijl zijn uitgavenaandeel 66% is. St. Eustatius herbergt 17% van het totaal aantal inwoners 
en 19% van het uitgaven totaal. Bij Saba ten slotte zijn deze aandelen 8% respectievelijk 14%.  
 
De sectorale verdeling van de rijksuitgaven is uit tabel 7.7 af te lezen. Bij alle drie de eilanden zijn 
de zorguitgaven hoger dan andere uitgaven, in Bonaire zijn ze relatief ook hoog. Het omgekeerde 
is bij Economische zaken het geval. Daar is het aandeel relatief zeer hoog op de beide kleinere 
eilanden.  
 
Tabel 7.7 Beleidsmatige verdeling Rijksuitgaven op afzonderlijke eilanden 2014 in procenten van het totaal  
in % van totaal in Tabel 7.6 Bonaire St. Eustatius Saba Totaal CN
Volksgezondheid, Welzijn en Sport 35% 23% 22% 31%
Onderwijs, Cultuur en Wetenschap 16% 16% 12% 15%
Veiligheid en Justitie 9% 15% 16% 11%
Sociale Zaken en Werkgeleigenheid 9% 6% 4% 7%
Infrastructuur en Milieu 5% 9% 8% 6%
Financiën 6%3% 2% 5%
Economische Zaken 2% 11% 13% 5%
Binnenlandse Zaken en Koninkrijksrelaties 1% 2% 2% 1%
4 Rijksuitgaven, incl. bijz. uitkeringen
83% 84% 80% 83%
       
BES-fonds (vrije uitkering en diverse) 11% 13% 19% 12%
Eigen middelen Openbaar Lichamen 6% 2% 1% 5%
5 ‘Eilandelijke uitgaven’, excl. bijz. uitk. 17% 16% 20% 17%
Totaal (1+2) 100%100% 100% 100%
Bron: Eigen berekening op basis van tabel 7.6. 
 
 
Een laatste aspect dat voor de eilanden afzonderlijk in beeld wordt gebracht in de brief van de 
minister wordt hier overgenomen en nader uitgewerkt, namelijk de geldstromen tussen Caribisch en 
Europees Nederland. Er zijn twee geldstromen te onderscheiden van Europees Nederland naar 
Caribisch Nederland, namelijk de rijksuitgaven (inclusief de bijzondere uitkeringen) en de 
uitkeringen via het BES-fonds (vrije uitkeringen en incidentele betalingen); tegelijk is er een 
geldstroom in de andere richting, namelijk de op de eilanden geheven rijksbelastingen en premies 
112
volksverzekeringen. 
 
 
 
Noot 112 In aangehaalde brief verstaat de minister onder ‘rijksuitgaven’ óók het BES-fonds. In dit hoofdstuk worden 
deze apart onderscheiden.  
 128 RAPPORT | Werking nieuwe bestuurlijke structuur Caribisch Nederland | DSP-groep
