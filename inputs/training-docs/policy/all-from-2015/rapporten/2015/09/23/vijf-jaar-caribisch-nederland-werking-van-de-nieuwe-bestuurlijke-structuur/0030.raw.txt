In onderstaand schema worden de bestuursorganen in hun onderlinge relatie op gesimplificeerde 
wijze weergegeven. In het vervolg van deze paragraaf worden de organen afzonderlijk beschreven. 
Daarbij wordt eerst omschreven wat formeel de wettelijke taken en bevoegdheden zijn (formeel 
kader) en vervolgens op welke wijze invulling wordt gegeven aan dit formeel kader 
(uitvoeringspraktijk). 
 
Schema 4.1 Vereenvoudigde samenvatting van de nieuwe bestuurlijke structuur: lokaal 
 
4.1.2 Eilandsraad 
Formeel kader: eilandsraad 
Blijkens artikel 6 WolBES vertegenwoordigt de eilandsraad de gehele bevolking van het openbaar 
lichaam. De leden worden gekozen op grond van evenredige vertegenwoordiging (artikel 7 
WolBES). De Nederlandse Kieswet is – blijkens Artikel Ya 1 Kieswet – van toepassing op de 
openbare lichamen. De zittingsduur bedraagt vier jaren (artikel 8 WolBES). Het aantal leden van de 
raad verschilt per eiland. Bonaire telt negen, en Saba en Sint Eustatius elk vijf (artikel 9 WolBES). 
25
De voorzitter van de eilandsraad is de gezaghebber (artikel 10 WolBES). Uit artikel 35 WolBES 
 
 
 
Noot 25 Artikel 90, lid 1 WolBES: ‘Bij verhindering of ontstentenis van de gezaghebber wordt zijn ambt waargenomen 
door een door het bestuurscollege aan te wijzen eilandgedeputeerde. Het voorzitterschap van de eilandsraad wordt in 
dat geval waargenomen door het langstzittende lid van de eilandsraad. Indien meer leden van de eilandsraad even 
lang zitting hebben, vindt de waarneming plaats door het oudste lid in jaren van hen. De eilandsraad kan een ander lid 
van de eilandsraad met de waarneming belasten’. 
 30 RAPPORT | Werking nieuwe bestuurlijke structuur Caribisch Nederland | DSP-groep
