Het eerste dat opvalt, is de stijging van het uitgaventotaal. Dat gaat van € 113 miljoen in 2010 naar 
€ 310 miljoen in 2015, een stijging van 174% in vijf jaren oftewel gemiddeld 22% per jaar. Gezien 
104
het aandeel van de rijksuitgaven is de stijging vooral het gevolg van hun ontwikkeling. 
Want dat is het tweede dat in het oog springt: de grote rol van de centrale rijksuitgaven, dat wil 
zeggen de rijksuitgaven exclusief de bijzondere uitkeringen die de openbare lichamen ontvangen 
voor 'eilandelijke taken' en structurele bijdragen aan andere instellingen voor eveneens 'eilandelijke 
taken'. De rijksuitgaven in enge zin beslaan circa driekwart van het totaal en hun aandeel stijgt van 
71% in 2010 naar 79% in 2015. Een andere manier om hetzelfde te zeggen: de stijging van de 
rijksuitgaven in enge zin is bovengemiddeld, namelijk 203% in de hele periode 2010/15. De 
logische tegenhanger is een lager dan gemiddelde groei van de eilandelijke uitgaven, namelijk 
105
102% in vijf jaren. 
De groei van de vrije uitkering tenslotte is 64% in vijf jaren. Relatief is dat weinig, vandaar dat haar 
aandeel in het totaal van 19% naar 11% daalt tussen 2010 en 2015. In het vervolg van deze 
paragraaf wordt dat nader uitgewerkt. 
 
Indachtig de indeling ‘gecentraliseerd vs. gedecentraliseerd’ in de vorige paragraaf is de conclusie 
dat de financiële verhouding tussen Rijk en Caribisch Nederland een vrij gecentraliseerd karakter 
draagt.  
 
Het vervolg van deze paragraaf zoomt in op de volgende onderwerpen: 
 de ontwikkeling van de uitgaven op diverse beleidsterreinen in 2010/15; 
 de ontwikkeling van de vrije uitkering uit het BES-fonds in 2010/15; 
 de uitgaven op diverse beleidsterreinen op de afzonderlijke eilanden in 2014; 
 de ontwikkeling van belastingen van 2010/15; 
 de vergelijking van de financiële verhoudingen in Europees en Caribisch Nederland. 
7.3.2 Ontwikkeling uitgaven op diverse beleidsterreinen 2010/15 
De tabellen 7.3 en 7.4 brengen de beleidsmatige verdeling in beeld door middel van de uitgaven 
per ministerie in de jaren 2010/15. Volledigheidshalve zijn de inkomsten van de eilanden uit het 
BES-fonds en hun diverse eigen middelen (belastingen, heffingen en overige) ook in de tabellen 
opgenomen. Deze zijn echter niet opgesplitst in beleidsmatige uitgaven, omdat de toegevoegde 
106
waarde daarvan beperkt is vanwege het geringe aandeel in het totaal. 
 
Evenals hierboven worden gegevens in twee vormen gepresenteerd, namelijk in duizenden euro’s 
(tabel 7.3) en in procenten van het totaalbedrag en als groeipercentages (tabel 7.4). De focus in dit 
 
 
 
Noot 104 De voor dit onderzoek beschikbare informatie maakt het niet mogelijk bij de rijksuitgaven een onderscheid 
te maken tussen incidentele en structurele rijksuitgaven.  
Noot 105 Mogelijk is het verschil tussen ‘echte’ rijksuitgaven en eilandelijke uitgaven nog groter omdat niet bekend is 
wat de bijzondere uitkeringen en structurele bijdragen (b.1 en b.2 in de tabellen) in 2010 waren. Ze zijn geschat op nul, 
omdat het materiaal geen aanwijzing bevatte voor een andere schatting. Was hun werkelijke omvang daarentegen 
“groter dan nul”, dan dalen de rijksuitgaven (a) in 2010 navenant. Het effect is dat de berekende groei van de 
rijksuitgaven wat hoger worden en de groei van de eilandelijke uitgaven wat lager. 
Noot 106 De in ‘eilandelijke uitgaven’ geïnteresseerde lezers zijn verwezen naar ‘Onderzoek onderhoud BES-fonds 
2015’, IdeeVersa, Den Haag, 28 februari 2015. 
 122 RAPPORT | Werking nieuwe bestuurlijke structuur Caribisch Nederland | DSP-groep
