Een derde factor die van invloed kan zijn op de kwaliteit van het openbaar bestuur betreft de 
geringe afstand tussen bestuurders en bevolking als gevolg van de overlap van sociale en 
professionele rollen (Oostindie & Sutton, 2006). Door het geringe aantal inwoners van de eilanden 
is de maatschappij veel minder anoniem van karakter dan in Europees Nederland. Dat wil zeggen 
dat de personen die invulling geven aan functies binnen het openbaar bestuur vaak ook 
persoonlijke relaties onderhouden met degenen op wie de dienstverlening van het openbaar 
12
bestuur zich richt. Het voordeel is dat burgers vormen van directe democratie kunnen benutten 
die in Europees Nederland minder voor handen zijn maar het nadeel is dat bestuurders onder druk 
kunnen worden gezet of zich onder druk gezet voelen om oneigenlijke argumenten mee te laten 
wegen in hun besluiten. Dat kan zijn dat bestuurders – indachtig de volgende verkiezingen – 
bepaalde bevolkingsgroepen die traditiegetrouw electorale steun verlenen bevoorrechten of dat 
leden van de volksvertegenwoordiger de uitvoerende macht niet ter verantwoording willen roepen, 
omdat zij menen dat ze in de toekomst afhankelijk zijn van een of meer personen in het 
bestuurscollege. Deze sociale component van kleinschaligheid draagt bij aan wat in de literatuur 
wordt aangeduid met de term ‘politiek patronage’.  
 
Een vierde factor – die overigens niet zo zeer door de kleinschaligheid wordt bepaald - betreft de 
politieke cultuur. Politieke cultuur is een theoretisch concept dat wordt gebruikt om de gedragingen 
van bestuurders te verklaren vanuit de oriëntatie van de bevolking op de politiek. Dat wil zeggen: 
politieke leiders zijn voor het behoud van hun positie afhankelijk van electorale steun en dienen te 
handelen naar de normen die in het sociale verkeer van de betreffende samenleving algemeen 
aanvaard zijn. Voor zover die normen gecodificeerd zijn in het institutionele stelsel van de 
bestuurlijke entiteit ligt consequente opvolging van de voorschriften en taken in de rede. Wanneer 
echter binnen de samenleving waarop het stelsel betrekking heeft andere normen dominant zijn 
dan ontstaat het risico dat ambtsdragers niet handelen volgens (de geest van) de wet. In diverse 
studies wordt er op gewezen dat de politieke cultuur van Caribische rijksdelen afwijkt van die in 
Europees Nederland. Een typerend aspect daarvan is – wat door Hofstede wordt aangeduid als – 
de acceptatie van grote machtsongelijkheid binnen de samenleving en de geneigdheid risico’s te 
13
vermijden. In zogenaamde high-power societies zijn ongelijkheid van macht en welvaart cultureel 
geaccepteerd en is sociale mobiliteit tegennatuurlijk. De karakteristieken van dergelijke 
samenlevingen stimuleren patronage op twee manieren. In de eerste plaats zorgt de angst voor 
autoriteit ervoor dat ondergeschikten niet geneigd zijn leidinggevenden te vragen rekenschap af te 
 
 
 
Noot 12 Ook Nederlandse ambtsdragers onderhouden persoonlijke relaties met degene op wie hun dienstverlening 
zich richt. Omdat de meeste Nederlandse gemeentes veel meer inwoners tellen dan de eilanden van Caribisch 
Nederland, is in relatieve zin deze persoonlijke relatie van minder grote betekenis. Een bestuurder van een gemeente 
met 50.000 inwoners die 500 inwoners persoonlijk kent onderhoudt tenslotte maar met 1% van de bevolking een 
persoonlijke band. Een bestuurder van Saba die 500 inwoners kent onderhoudt met 50% van de bevolking een band. 
Noot 13 Cultuur als determinant van (politiek) gedrag is binnen de wetenschap uitvoerig geconceptualiseerd (Getz & 
Volkema, 2001; Hofstede & McCrae, 2004; Licht, Goldschmidt, & Schwartz, 2003; Pillay, 2008). Van alle empirisch 
getoetste modellen levert die van Hofstede (1984) de sterkste samenhang tussen politieke cultuur en goed bestuur op. 
Het model beschrijft een vijftal dimensies waarop nationale samenlevingen onderling verschillen. Deze dimensies zijn: 
individualisme versus collectivisme, machtsafstand, onzekerheidsvermijding, masculiniteit versus feminiteit en oriëntatie 
in de tijd. Op basis van empirische toetsing blijken machtsafstand en onzekerheidsvermijding in zeer sterke mate 
samen te hangen met de prevalentie van patronage (Getz & Volkema, 2001; Welzel, 2009): hoe groter de 
machtsongelijkheid en hoe sterker binnen een samenleving onzekerheid wordt vermeden des te groter de kans dat 
politieke patronage zich manifesteert. 
 23 RAPPORT | Werking nieuwe bestuurlijke structuur Caribisch Nederland | DSP-groep
