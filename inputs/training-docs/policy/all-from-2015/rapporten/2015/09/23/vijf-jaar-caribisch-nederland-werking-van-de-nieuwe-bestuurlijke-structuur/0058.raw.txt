houdt, over de jaren dat het desbetreffende openbaar lichaam meer dan vijftig procent van het 
geplaatste aandelenkapitaal houdt. 
c Andere privaatrechtelijke rechtspersonen waaraan een openbaar lichaam of een derde voor 
rekening en risico van het openbaar bestuur aan de eilandsraad en het bestuurscollege van 
het betrokken openbaar lichaam en, indien van toepassing, aan de betrokken instelling, de 
opmerkingen en bedenkingen mee deelt die zij naar aanleiding van haar bevindingen van 
belang acht. Aan de eilandsraad of het bestuurscollege kan zij ter zake doende voorstellen 
doen. (artikel 186 lid 2 WolBES). 
Uitvoeringspraktijk: Rekenkamer 
Ten tijde van de evaluatie was geen gemeenschappelijke rekenkamer operationeel. Weliswaar is 
door alle drie de eilanden de door de WolBES vereiste eilandsverordening aangenomen die strekt 
tot de inrichting van de gemeenschappelijke rekenkamer, maar Saba had mede in afwachting van 
onderhavige evaluatie nog geen lid voor benoeming voorgedragen. Uit de interviews met de 
bestuurders en de eilandsraad van Saba blijkt dat het ontbreken van een rekenkamer thans niet als 
een groot gemis ervaren wordt: 
‘Al ons werk ligt onder een vergrootglas. Hier op het eiland telt de rekenkamer 1.500 
leden.’ 
 
De eilandsbesturen op de andere eilanden ventileren een ander geluid. Uit de interviews met de 
eilandsraden van Bonaire en Sint Eustatius blijkt dat zij denken dat hun controlemogelijkheden 
toenemen als de Rekenkamerfunctie beschikbaar komt. Volgens de eilandsraad van Bonaire geeft 
zo'n instrument hem de mogelijkheid ook onderzoek te doen naar delen van het openbaar bestuur 
die nu onder de radar blijven van bijvoorbeeld het Cft zoals overheid NV's en overheidsstichtingen. 
Op Sint Eustatius wordt gepleit voor een aanpassing van de WolBES zodat het wettelijk ook 
mogelijk is een rekenkamer in te richten wanneer een of beide andere eilanden nog geen leden 
hebben aangewezen.  
 
Binnen het ambtelijk apparaat op de eilanden en in Den Haag worden vraagtekens geplaatst bij de 
effectiviteit en doelmatigheid van de rekenkamerfunctie. De eilandsraden lijken – vanwege gebrek 
aan kennis en capaciteit – nu al moeite te hebben hun controlerende taak effectief uit te voeren. 
Het zou de vraag zijn of zij voldoende geëquipeerd zijn om de Rekenkamer te bemensen en met de 
uitkomsten van Rekenkameronderzoeken het bestuur daadwerkelijk ter verantwoording te roepen. 
Ter onderbouwing van deze stelling wordt gerefereerd aan de Caribische Landen van het Koninkrijk 
waar rapporten van de rekenkamer vaak weinig opvolging krijgen binnen de Staten. Bovendien 
wordt erop gewezen dat op Caribisch Nederland al sprake is van geïntensiveerd toezicht in de 
vorm van de Rijksvertegenwoordiger en het Cft. 
4.1.8 Ombudsfunctie 
Formeel kader: Ombudsfunctie 
Een onderdeel van het waarborgstelsel voor deugdelijk bestuur is de mogelijkheid dat gedragingen 
van het bestuur getoetst kunnen worden door een onafhankelijke instantie. De WolBES bepaalt – 
ex artikel 106 – dat de titel 9.2 van de Algemene wet bestuursrecht, met uitzondering van de 
 58 RAPPORT | Werking nieuwe bestuurlijke structuur Caribisch Nederland | DSP-groep
