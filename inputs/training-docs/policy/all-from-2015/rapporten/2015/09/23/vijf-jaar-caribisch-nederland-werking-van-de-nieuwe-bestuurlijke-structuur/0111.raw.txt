Tabel 6.6 ‘Mensen zoals ik hebben geen enkele invloed op wat de regering in Nederland (Den Haag) doet’ 
  (zeer) mee eens neutraal (zeer) mee oneens totaal
Bonaire 40,3%15,5%44,2% 100,0%
Saba 69,9%5,3%24,8% 100,0%
Sint Eustatius 68,4% 9,5% 22,1% 100,0%
totaal 53,9%11,8%34,3% 100,0%
Bron: belevingsonderzoek 2015 & COB 2015/1 
 
 
Het relatief hoge percentage inwoners dat het oneens is met de stelling dat zij geen invloed kunnen 
uitoefenen op de regering in Den Haag lijkt op gespannen voet te staan met de eerdere 
bevindingen in dit hoofdstuk dat de formele invloed binnen het huidige kiesstelsel nagenoeg nihil is 
en dat een meerderheid vindt dat Nederland slechter luistert naar de behoeftes van de burgers dan 
destijds de Nederlandse Antillen deed. Van de zijde van de directie Koninkrijksrelaties werd er 
echter ook op gewezen dat de informele invloed die de eilanden in Den Haag kunnen uitoefenen in 
verhouding tot Nederlandse gemeenten groot is. Niet alleen bezoeken de bewindspersonen met 
enige regelmaat de eilanden afzonderlijk, maar ook bezoeken delegaties van de eilanden 
regelmatig Den Haag. Daar worden ze vaak op het hoogste niveau ontvangen; een bejegening die 
een normale Nederlandse gemeente niet snel zal krijgen. Deze conclusie wordt bevestigd door de 
gesprekken met bestuurders en ambtenaren die aangeven dat regelmatig contact met de 
ministeries wordt onderhouden.  
 
Sinds de eilanden deel uitmaken van Nederland behartigt Den Haag de belangen van de eilanden, 
zowel in de verhoudingen met de andere Landen van het Koninkrijk als daarbuiten. In de interviews 
wordt aangegeven dat de relaties met de andere Caribische delen van het Koninkrijk sinds 10 
oktober 2010 minder hecht geworden zijn. Ook vertellen diverse geïnterviewden op de eilanden dat 
zij de indruk hebben dat Sint Maarten en Curaçao hen nu zien als ‘Nederland’ en dat dat niet 
onverdeeld gunstig is voor de bejegening door beide landen. Op Saba en Sint Eustatius wordt 
frequent gerefereerd aan de hoge kosten voor transport met WinAir en het onvermogen in de 
huidige situatie daar wat aan te doen. De vraag wordt gesteld of het in de Nederlandse Antillen-tijd 
zo ver had kunnen komen, of dat de Antilliaanse regering meer mogelijkheden zou hebben gehad 
aan prijsregulering te doen. Ook wordt gewezen op de situatie dat Sint Maarten turn over taks zou 
doorberekenen op goederen die feitelijk alleen worden doorgevoerd. Deze kosten zouden de prijs 
van leven op de Bovenwinden aanzienlijk verhogen, maar het lukt niet Sint Maarten te overtuigen af 
te zien van deze belasting. Daarnaast wordt op alle drie de eilanden gewezen op het feit dat een 
bijeffect van de integratie in Nederland een intensievere controle op de naleving van verschillende 
regels is. Als voorbeeld werd de controle op schepen in de haven genoemd. De intensivering van 
de controles heeft niet alleen tot gevolg dat de wachttijden in de haven (voor zowel boten als 
passagiers) flink zijn opgelopen, maar zou ook tot gevolg hebben dat oudere vaartuigen uit de 
nabijgelegen eilanden niet meer durven aanvaren op de eilanden uit angst dat ze aan de ketting 
worden gelegd. Dat heeft volgens onder meer het bedrijfsleven op de eilanden tot gevolg dat de 
concurrentie afneemt en de kosten voor levensonderhoud toenemen. Een geïnterviewde vertelt: 
 111 RAPPORT | Werking nieuwe bestuurlijke structuur Caribisch Nederland | DSP-groep
