overeengekomen dat op de eilanden afwijkende wet- en regelgeving van kracht zouden zijn en 
afwijkend beleid geformuleerd moest worden waarover de minister verantwoording zou gaan 
dragen. Het onderzoek laat zien dat het positioneren van de openbare lichamen direct onder de 
centrale overheid de ministers goed in staat hebben gesteld invulling te geven aan hun 
verantwoordelijkheid. In die zin zijn de bepalingen in de WolBES en FinBES effectief. Vanuit het 
perspectief van de eilanden - in de zin dat deze inrichting van de relaties tussen Caribisch 
Nederland en Europees Nederland het beste het algemeen belang dient – valt echter te betwijfelen 
of deze oplossing doeltreffend is. De Rijksvertegenwoordiger moet er binnen de nieuwe bestuurlijke 
structuur voor zorgen dat op de eilanden de ministeries bij de uitoefening van hun wettelijke taken 
niet langs elkaar heen werken en dat bij de beleidsontwikkeling en wetgeving rekening wordt 
gehouden met de lokale omstandigheden. Het onderzoek laat echter zien dat de ministeries tot op 
heden overwegend verkokerd gewerkt hebben en lang niet altijd sprake was van voldoende feeling 
met en kennis van de eilanden. Hoewel het gevoel breed gedeeld wordt dat de eilanden gebaat zijn 
bij samenhang tussen de overlappende beleidsdossiers, wijst het onderzoek ook uit dat de 
ministeries zich primair blijven richten op de nauwe ministeriële verantwoordelijkheid van hun eigen 
bewindspersoon. Mogelijk dat het meerjarenbeleidsprogramma, waaraan eilanden en 
departementen zich tijdens de CN week van juni 2015 committeerden, daarin verandering brengt. 
Probleem van het huidige stelsel blijft echter dan nog dat de Rijksvertegenwoordiger geen 
bevoegdheden geniet integraliteit bij de departementen af te dwingen.  
 
Of de rechtstreekse banden tussen openbaar lichaam en Rijk doelmatig zijn blijft een lastig te 
beantwoorden vraag. Het feit dat ieder departement apart beleid moet maken voor Caribisch 
Nederland is uitermate arbeidsintensief. Dat wil zeggen: op ieder ministerie worden apart en op 
verschillende manieren ambtenaren belast met het Caribisch dossier. Wat er in de praktijk toe leidt 
dat het wiel steeds opnieuw uitgevonden moet worden. Maar zo lang niet besloten wordt de 
eilanden gelijk te schakelen aan Europees Nederland en de verantwoordelijkheid verdeeld blijf over 
de ministeries is nauwelijks een alternatief denkbaar. De ministeriële verantwoordelijkheid, zoals 
die thans is vormgegeven, brengt nu eenmaal met zich mee dat ieder ministerie eigen wetgeving 
en beleid moet maken waarbij de prikkel ontbreekt om met de andere departementen gezamenlijk 
120
op overlappende dossiers op te trekken. Het onderzoek laat zien dat de beleidscoördinerende 
taak van de Rijksvertegenwoordiger op dit moment heel veel inspanningen vergt maar tot relatief 
weinig resultaat leidt. Een situatie die niet alleen weinig doeltreffend is maar ook vanuit 
doelmatigheid duidelijk beperkingen kent. 
8.1.5 Participation 
Participation by both men and women is a key cornerstone of good governance. Participation could 
be either direct or through legitimate intermediate institutions or representatives. It is important to 
 
 
 
Noot 120 Mogelijk dat het Rijk doelmatiger kan gaan werken als de ministeries bereid zijn de beleids- en 
wetontwikkeling (deels) te laten plaatsvinden op het niveau van de liaisons. Wanneer deze liaisons naast een uniform 
en verruimd mandaat ook verplicht worden verantwoording af te leggen aan de Rijksvertegenwoordiger kan bovendien 
de integraliteit geborgd worden. 
 143 RAPPORT | Werking nieuwe bestuurlijke structuur Caribisch Nederland | DSP-groep
