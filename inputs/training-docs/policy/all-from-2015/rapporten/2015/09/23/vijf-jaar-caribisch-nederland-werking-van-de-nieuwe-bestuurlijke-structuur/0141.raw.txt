Het verticaal bestuurlijk toezicht heeft tot doel te waarborgen dat het bestuur waarop toezicht 
gehouden wordt zich aan de regels houdt en het algemeen belang dient. Daarvoor zijn drie vormen 
van toezicht te onderscheiden: 1) goedkeuring verlenen of onthouden aan besluiten, 2) schorsen 
en vernietigen van genomen besluiten en 3) in de plaats treden bij taakverwaarlozing. Uit het 
onderzoek blijkt dat uitsluitend de eerste vorm van toezicht actief is uitgeoefend. Dat wil zeggen dat 
de Rijksvertegenwoordiger zijn goedkeuring heeft verleend aan een groot aantal 
(benoemings)besluiten. Het onthouden van goedkeuring heeft in de afgelopen vijf jaar vier keer 
plaatsgevonden. Voordracht tot vernietiging vond een keer plaats (en werd niet overgenomen door 
de minister) en in de plaats treden van taakverwaarlozing nimmer. Het geringe aantal keer dat de 
Rijksvertegenwoordiger formele bevoegdheden aanwendde om de bestuurspraktijk te corrigeren 
mag niet worden opgevat als een indicatie van goed bestuur. Uit het onderzoek blijkt namelijk dat 
de Rijksvertegenwoordiger niet altijd door het eilandbestuur voorzien wordt van de wettelijke 
vereiste besluitenlijsten, ook niet na formele vordering daarvan. En het toetsingskader op grond 
waarvan de Rijksvertegenwoordiger zijn bevoegdheden moet uitoefenen stellen hem feitelijk alleen 
in staat een marginale toets uit te voeren op de taakuitoefening van het bestuur. Blijkens de 
Memorie van Toelichting en de uitgangspuntennotitie was nu juist gekozen voor deze vorm van 
toezicht om ongewenste bestuurspraktijk – zoals politieke benoemingen – te voorkomen. 
Daarnaast bemoeilijkt de dubbelrol van de Rijksvertegenwoordiger zijn functioneren als 
toezichthouder. Naast waakhond is hij namelijk ook gesprekspartner en belangenbehartiger van het 
lokaal bestuur, hetgeen van hem een geheel andere opstelling eist.  
 
De gezaghebber speelt ook een rol binnen het verticale bestuurlijke toezicht en kan door 
tussenkomst van de Rijksvertegenwoordiger besluiten van het eilandsbestuur voordragen voor 
schorsing/vernietiging. Deze bevoegdheid wordt weinig benut. Verschillende geïnterviewden wezen 
er tijdens het onderzoek op dat de politiek uiterst gevoelige omgeving het hem ook bemoeilijkt 
zonder schade aan de eigen positie stelling te nemen tegen voorgenomen besluiten in het 
bestuurscollege. Het verticale bestuurlijke toezicht lijkt daarmee niet sluitend en niet volledig 
effectief is.  
 
Doelmatigheid is een relatief toetsingscriterium waarbij het eigenlijk steeds de vraag is of een 
alternatief denkbaar is, en zo ja, of dat alternatief met minder middelen gerealiseerd kan worden, of 
dat met hetzelfde aantal middelen meer resultaat kan worden verwacht. In veel gevallen is echter 
geen alternatief voor handen .  
 
Hoewel de Rijksvertegenwoordiger een sleutelrol vervult in het huidige verticale bestuurlijke 
toezicht is zijn ambtelijke ondersteuning zeer gering. Formeel staat alleen de directeur RCN in de 
hoedanigheid van ambtelijk secretaris tot zijn dienst. Via deze functionaris kan hij wel beroep doen 
op ambtelijke capaciteit binnen RCN. De onderzoekers vingen geen signalen op over of de manier 
waarop de Rijksvertegenwoordiger is ingericht en functioneert ondoelmatig is. Wel dat hij moeite 
heeft om juridische capaciteit tot zijn beschikking te krijgen, maar dat is een RCN breed probleem.  
 
Ook wordt uit het onderzoek duidelijk dat de Rijksvertegenwoordiger veel tijd kwijt is aan het 
beoordelen van benoemingsbesluiten van de bestuurscolleges, terwijl gelijktijdig wordt 
geconstateerd dat het uitoefenen van deze taak nauwelijks effectief met het oog op het tegengaan 
 141 RAPPORT | Werking nieuwe bestuurlijke structuur Caribisch Nederland | DSP-groep
