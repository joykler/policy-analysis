belasting te beëindigen. Belastingplichtigen mogen alleen nog via overschrijving/storting aan hun 
fiscale plichten voldoen. Deze verandering in de reeds lang bestaande betalingsmethode houdt 
echter geen rekening met het feit dat verschillende burgers geen bankrekening hebben en 
daardoor worden belast worden met een extra administratieve handeling bij de bank en 
storingskosten. Voor minder draagkrachtigen lopen die kosten op omdat zij gewend zijn om in 
termijnen te betalen en nu extra kosten moeten maken vanwege de storingen. 
 
Tabel 5.2 Tevredenheid met lokaal bestuur en regering in Nederland (gemiddeld rapportcijfer) 
Eiland Tevredenheid met Tevredenheid met Tevredenheid met 
bestuur rijksdienst RCN regering Nederland
Bonaire(N= 401) 5,2 5,4 4,7
Saba (N=146) 6,3 6,5 5,9
St. Eustatius (N=202) 4,9 5,2 4,5 
Bron: belevingsonderzoek 2015 
 
Afstemming 
In de artikelen 207 WolBES is de plicht verwoord tot het informeren van de bestuurscolleges over 
hun standpunten en (beleids)voornemen, terwijl artikel 208 het openbaar lichaam de mogelijk geeft 
tot het plegen van overleg over de standpunten en (beleids)voornemens. In het artikel 209 wordt 
voorzien in de plicht voor Nederlandse bewindspersonen de eilanden te consulteren bij 
voorgenomen wet of regelgeving dat van kracht wordt op de openbare lichamen. In de andere 
deelonderzoek ‘wetgeving’ wordt uitvoerig ingegaan op deze consultatieplicht. In dit onderzoek 
wordt aandacht besteed aan de wijze waarop de afstemming tussen Rijk en openbaar lichaam in 
het kader van informeren en afstemming wordt ingevuld.  
 
Uit de interviews met bestuurders en met de ambtenarij in zowel Europees Nederland als de 
openbare lichamen wordt naar voren gebracht dat de huidige taakverdeling en inrichting van de 
werkprocessen geen garantie levert dat in het Haagse beleid voldoende rekening wordt gehouden 
met de lokale situatie.  
 
Het ontbreken van deze garantie heeft volgens de geïnterviewden voor een belangrijk deel te 
maken met de organisatie van de coördinatie- en beleidsprocessen. Ieder departement heeft – met 
uitzondering van het ministerie van Binnenlandse Zaken en Koninkrijksrelaties – een eigen 
diensthoofd/liaison. Het diensthoofd/liaison is fysiek gehuisvest bij RCN/centraal op Bonaire, maar 
staat onder gezag van een leidinggevende in Den Haag. Deze functionaris vormt de oren en ogen 
van het ministerie. Op ieder departement in Den Haag zijn coördinatoren aangewezen die contact 
onderhouden met de diensthoofden/liaisons. Afhankelijk van het departement doen de 
beleidsambtenaren in Den Haag het dossier Caribisch Nederland gewoon naast hun reguliere werk 
of hebben ze Caribisch Nederland als echt taakaccent in hun portefeuille. De onderzoekers 
constateren dat in het ene departement meer belang wordt gehecht aan het dossier Caribisch 
Nederland dan in het andere. Zo blijkt dat het ene ministerie het noodzakelijk vindt dat de 
coördinatoren met enige regelmaat de eilanden bezoeken en tracht ook de bewindspersoon naar 
de eilanden te laten afreizen. Het andere ministerie vindt het daarentegen niet nodig dat de 
 99 RAPPORT | Werking nieuwe bestuurlijke structuur Caribisch Nederland | DSP-groep
