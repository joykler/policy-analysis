De andere kant van het verhaal is dat de overheden zich geplaatst zien voor een relatief laag 
opgeleide bevolking waarvan slechts een minderheid aangeeft geïnteresseerd te zijn in de politiek 
(zie tabel 8.1). Die omstandigheden roepen de vraag op hoever je moet gaan in proactieve 
communicatie.  
 
Tabel 8.1 Hoe geïnteresseerd bent u in de politiek? 
 (zeer) veel neutraal (heel) weinig totaal
Bonaire  25,1% 24,0% 50,9% 100,0%
Saba  39,2% 19,6% 41,3% 100,0%
St. Eustatius 42,5% 21,8% 35,8% 100,0%
Totaal 32,5% 22,5% 45,0% 100,0%
Bron: belevingsonderzoek 2015 
 
8.1.3 Accountability 
Accountability is a key requirement of good governance. Not only governmental institutions but also 
the private sector and civil society organizations must be accountable to the public and to their 
institutional stakeholders. Who is accountable to whom varies depending on whether decisions or 
actions taken are internal or external to an organization or institution. In general an organization or 
institution is accountable to those who will be affected by its decisions or actions. Accountability 
cannot be enforced without transparency and the rule of law. 
 
Binnen het onderzoek is alleen aandacht besteed aan de accountability van bestuurlijke instituties. 
Uit de voorgaande hoofdstukken is duidelijk geworden dat het horizontale en verticale toezicht dat 
bedoeld is om bestuurders rekenschap af te laten leggen onvoldoende functioneert. Vanwege 
onvolledige transparantie (zie hiervoor), het ontbreken van een rekenkamerfunctie en onvoldoende 
capaciteit en kwaliteit kan de eilandsraad het bestuurscollege niet goed controleren. Daar komt bij 
dat het politiek dualisme niet goed uit de verf komt. De coalitiepartijen neigen er sterk naar op te 
trekken met de gedeputeerden en zo in fractieverband de besluitvorming voor te bereiden waardoor 
de oppositie volledig buiten spel staat. Ook het verticale toezicht – zoals uitgeoefend door de 
Rijksvertegenwoordiger – wordt ernstig belemmerd omdat hij niet tijdig en volledig voorzien wordt 
van de wettelijk vereiste informatie over de genomen en voorgenomen besluiten van het 
bestuurscollege. Alleen ten aanzien van de financiële functie zijn de openbare lichamen 
grotendeels accountable. Reden daarvoor is de FinBES, die niet alleen een helder toetsingskader 
levert voor die functie, maar ook het Cft instelt dat toeziet op correcte naleving van de 
beoordelingscriteria en wettelijke vereisten. De overheidsNV en overheidsstichtingen worden niet 
gerekend tot de collectieve sector en zijn derhalve het enige domein waarover het bestuurscollege 
in financiële zin geen rekenschap hoeft af te leggen. 
 
Ook de accountability van Nederlandse bewindspersonen vraagt aandacht. Als gevolg van het feit 
dat het openbaar lichaam geen eigen vertegenwoordigers in de Nederlandse Staten Generaal 
hebben en de eilanden electoraal geen enkele betekenis hebben voor de Tweede 
Kamerverkiezingen, kunnen de Nederlandse ministers het zich veroorloven weinig aandacht aan de 
eilanden te besteden. Tijdens het onderzoek werden diverse wijzigingen in rijksbeleid genoemd die 
 139 RAPPORT | Werking nieuwe bestuurlijke structuur Caribisch Nederland | DSP-groep
