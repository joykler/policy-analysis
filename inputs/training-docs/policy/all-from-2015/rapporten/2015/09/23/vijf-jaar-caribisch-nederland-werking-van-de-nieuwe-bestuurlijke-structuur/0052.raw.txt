‘De rol en taakstelling is lang niet altijd duidelijk en de naamstelling wekt verwarring. De 
Rijksvertegenwoordiger is geen commissaris van de Koning of een gouverneur. Tegelijkertijd doen 
zijn titel en bevoegdheden weer anders vermoeden.’ 
 
De onduidelijkheid over de taakstelling en bevoegdheden van de Rijksvertegenwoordiger herkent 
overigens een (oud) Rijksvertegenwoordiger ook. Tijdens het interview gaf hij aan dat op basis van 
de vragen die hem bereiken de conclusie gerechtvaardigd is dat bij burgers en politiek soms 
verkeerde beelden bestaan over wat de Rijksvertegenwoordiger mag en moet. 
4.1.6 Het College financieel toezicht Bonaire, Sint Eustatius en Saba 
Formeel kader: College financieel toezicht (Cft) 
Het College financieel toezicht Bonaire, Sint Eustatius en Saba (hierna: Cft) vervult de spilfunctie in 
zowel de financiële functie van de openbare lichamen als in het toezicht daarop (zie paragraaf 
1.1.1). De instelling van het College is geregeld in artikel 2 FinBES dat bepaalt dat het Cft bestaat 
uit een voorzitter en twee andere leden. De voorzitter en de andere leden worden op grond van 
deskundigheid en in overeenstemming met ‘het gevoelen van de ministerraad’ benoemd bij 
koninklijk besluit op de voordracht van de minister van Binnenlandse Zaken en Koninkrijksrelaties. 
De volgende procedure dient daarbij in acht genomen te worden: 
a de voorzitter wordt benoemd op aanbeveling van de Minister-President; 
b een lid namens Bonaire, Sint Eustatius en Saba gezamenlijk en 
c een lid namens Nederland. 
 
Uit het aangehaalde artikel blijkt verder dat de leden worden benoemd voor een periode van drie 
jaar. Herbenoeming is mogelijk.  
 
Net als bij het lidmaatschap van de eerder genoemde bestuursorganen is het lidmaatschap van het  
College financieel toezicht onverenigbaar met een aantal andere functies die binnen de wet 
62
limitatief zijn opgesomd. Aanvullend daarop is in artikel 3 tweede lid FinBES bepaald dat een lid 
geen andere betrekking of nevenfunctie uitoefent die ongewenst is met het oog op een goede 
vervulling van zijn functie of de handhaving van zijn onafhankelijkheid of van het vertrouwen daarin. 
Het derde lid van het aangehaalde artikel schrijft voor dat een lid diens voornemen tot het 
aanvaarden van een andere betrekking of nevenfunctie meldt aan de Minister van Binnenlandse 
Zaken en Koninkrijksrelaties. Sowieso maakt het College alle nevenfuncties van ieder lid openbaar 
op het moment van benoeming en door een naderhand jaarlijkse publicatie van een opgave van 
deze nevenfuncties in de Staatscourant en in de afkondigingbladen van de openbare lichamen 
(artikel 3 lid 4 FinBES).  
 
 
 
 
Noot 62 Artikel 3, eerste lid FinBES: ‘Een lid van het College financieel toezicht kan niet tevens zijn: a. Gouverneur of 
Rijksvertegenwoordiger; b. minister of staatssecretaris; c. commissaris van de Koning of gedeputeerde; d. lid van een 
vertegenwoordigend orgaan of van een daarmee vergelijkbaar orgaan van Nederland; e. burgemeester of wethouder 
dan wel gezaghebber of eilandgedeputeerde; f. lid van de Raad van State; g. lid van de Algemene Rekenkamer; h. 
Nationale ombudsman of substituut-ombudsman als bedoeld in artikel 9, eerste lid, van de Wet Nationale ombudsman; 
i. ambtenaar bij een ministerie, alsmede de daaronder ressorterende instellingen, diensten en bedrijven.’ 
 52 RAPPORT | Werking nieuwe bestuurlijke structuur Caribisch Nederland | DSP-groep
