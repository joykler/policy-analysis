In dit rapport wordt verslag gelegd van het onderzoek dat betrekking heeft op de werking van de 
3
nieuwe bestuurlijke structuur. Centraal in het onderzoek staat het functioneren van de openbare 
lichamen en de samenwerking tussen de openbare lichamen en het Rijk. 
 
Het onderzoek is uitgevoerd door DSP-groep in samenwerking met Bruno Steiner Advies en 
Curconsult Curaçao. Het onderzoek geschiedde uit naam van de Evaluatiecommissie Caribisch 
Nederland maar is onafhankelijk van karakter. Dat wil zeggen: de resultaten en conclusies zijn voor 
verantwoordelijkheid van de onderzoekers en geven niet noodzakelijkerwijs de mening van de 
evaluatiecommissie weer. 
 
Het onderzoek werd begeleid door een begeleidingscommissie bestaande uit de volgende 
personen: 
 De heer mr. dr. G.A.E. Thodé (lid evaluatiecommissie) - voorzitter 
 De heer mr. F. Goedgedrag – Buitengewoon lid van de Raad van State en o.a. voormalig 
gouverneur Curaçao 
 De heer mr. M.A.P. van Haersma Buma – Voorzitter Raad voor de Financiële Verhoudingen en 
o.a. Dijkgraaf en oud-burgemeester 
 De heer prof. mr. A.H.A. Soons (lid evaluatiecommissie) – plaatsvervangend voorzitter  
 De heer prof. mr. L.F.M. Verhey (lid evaluatiecommissie) 
 
1.2 Aandachtspunten voorafgaand bij lezing van het rapport 
Voor het onderzoek is uitgebreid veldwerk verricht op de drie eilanden afzonderlijk, waarbij 
vertegenwoordigers van het eilandsbestuur belangrijke gesprekspartners waren. Op 18 maart 2015 
vonden echter de eilandsraadverkiezingen plaats. Vanwege de beoogde deadline van deze 
rapportage en het startmoment van het onderzoek moesten de interviews op de eilanden in een 
politiek onrustige periode worden uitgevoerd. Dat wil zeggen: ten tijde van de interviews waren de 
coalitieonderhandelingen nog gaande en kon zodoende – met uitzondering van Saba – alleen 
gesproken worden met demissionaire bestuurscolleges en met eilandsraden waarvan de leden nog 
niet wisten hoe de coalitie eruit zou gaan zien.  
 
Bij lezing van dit rapport is het van belang rekening te houden met het feit dat in de interviews over 
het functioneren van de nieuwe bestuurlijke structuur uitsluitend gesproken is over de periode van 
vóór 18 maart 2015. In hoeverre de nieuwe bestuurlijke structuur van Caribisch Nederland nadien 
functioneert, is niet onderzocht. Gelet op de aard van de bevindingen ligt het echter in de rede dat 
de karakterisering van de bestuurspraktijk ook na die datum nog grotendeels van toepassing is. 
 
 
 
 
Noot 3 De deelevaluatie 'Wetgeving' is uitgevoerd door Profacto van de Rijksuniversiteit Groningen. De deelevaluatie 
'Voorzieningenniveau' is uitgevoerd door het Sociaal Cultureel Planbureau in samenwerking met Ecorys. 
 8 RAPPORT | Werking nieuwe bestuurlijke structuur Caribisch Nederland | DSP-groep
