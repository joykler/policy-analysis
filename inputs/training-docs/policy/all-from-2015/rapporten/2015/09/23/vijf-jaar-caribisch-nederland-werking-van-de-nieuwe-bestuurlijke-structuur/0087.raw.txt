en het bestuurscollege weer genormaliseerd zijn. Het feit dat de huidige gedeputeerden al sinds 
2009 hun functie uitoefenen mag volgens velen worden gezien als een teken van deze goede 
werkverhouding. Ook bij de onderzoekers ontstond een beeld van relatief harmonieuze 
samenwerking tussen eilandsraad en bestuurscollege en ontbrak – in tegenstelling tot Bonaire en 
Sint Eustatius - ook het beeld dat de oppositie buiten spel geplaatst is.  
 
De taal blijkt echter ook op Saba een lastige barrière op te werpen voor het uitoefenen van de 
controlefunctie door de eilandsraad. Ook hier is niet ieder eilandsraadslid het Nederlands 
voldoende machtig om de relevante stukken even goed te kunnen begrijpen. 
 
Door verschillende geïnterviewden op Saba wordt openlijk getwijfeld of politiek dualisme wel de 
meest wenselijke bestuursvorm is voor het eiland. In tegenstelling tot Bonaire en Sint Eustatius 
wordt het ontbreken van een rekenkamerfunctie niet gezien als een groot gemis en de bemensing 
vanuit Saba van de rekenkamer geniet daar dan ook weinig prioriteit. Uit de interviews blijkt verder 
dat de bestuurders op het eiland aanvankelijk tegen de 75% norm van de kiesdeler waren omdat zij 
verwachtten dat deze norm zou bijdragen aan politieke instabiliteit. Omdat het politieke veld van 
Saba de afgelopen vijf jaar een stabiel verloop kende zijn de bestuurders thans neutraal ten 
opzichte van de norm. 
 
In het verleden waren de eilandsraadvergaderingen op Saba vaak besloten. In de Memorie van 
toelichting van de WolBES wordt benadrukt dat deze vergaderingen in beginsel openbaar zouden 
moeten zijn. Uit de interviews blijkt dat dit uitgangspunt tegenwoordig strikt wordt gehanteerd. 
Volgens sommige zo strikt zelfs dat de mogelijkheid voor het bestuurscollege ontbreekt om de 
eilandsraad in vertrouwen te informeren over lopende processen of over voorgenomen besluiten. 
Als gevolg hiervan wordt de afstand tussen het bestuurscollege en de eilandsraad vergroot. 
Van de drie eilanden wordt op Saba het sterkst gepleit voor differentiatie van het financieel toezicht. 
Diverse respondenten wijzen erop dat al drie opeenvolgende jaren de jaarrekening is goedgekeurd 
en de kwartaalrapportages daarmee hun doel voorbij aan het schieten zijn.  
 
 87 RAPPORT | Werking nieuwe bestuurlijke structuur Caribisch Nederland | DSP-groep
