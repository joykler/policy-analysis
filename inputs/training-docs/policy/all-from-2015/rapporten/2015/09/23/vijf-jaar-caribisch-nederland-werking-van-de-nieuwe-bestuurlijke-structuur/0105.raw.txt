Bovendien wordt met de huidige structuur niet gewaarborgd dat de lokale kennis voldoende wordt 
meegewogen in de Haagse beleidsontwikkeling en wetgeving zodat de uitvoerbaarheid en 
handhaafbaarheid van Haags beleid en wetgeving in de knel kan komen.  
Verschillen per eiland 
Het in dit hoofdstuk geschetste beeld verschilt niet noemenswaardig per eiland. Dat wil zeggen dat 
de ambtelijke en bestuurlijke capaciteit op alle drie de eilanden relatief beperkt is. Hoewel op 
Bonaire de formatie aanzienlijk groter is dan op de andere twee eilanden. Wel kan op basis van de 
interviews worden geconcludeerd dat de afstemming tussen de liaisons en het lokaal bestuur op 
Bonaire intensiever is dan op de twee Bovenwindse eilanden. Wat natuurlijk alles te maken heeft 
met het feit dat de liaisons op het eiland werkzaam en woonachtig zijn. Ook merkte een 
geïnterviewde op Saba op dat zij wat minder op de radar zijn van de Rijksvertegenwoordiger dan 
de andere eilanden, maar dat dat niet als nadelig wordt ervaren. Voorts werd in het onderzoek naar 
voren gebracht dat niet alleen de capaciteit van RCN ongelijk verdeeld is over de eilanden maar dat 
ook de kwaliteit van RCN zich concentreert op Bonaire. Veel van de dienstverlening door RCN op 
Saba en Sint Eustatius zou alleen op front office niveau of executief niveau worden ingevuld. Voor 
complexere zaken of vragen zou vaak weer contact moeten worden gezocht met RCN in 
Kralendijk. Daarbij werd opgemerkt dat die gang van zaken tot vertraging in de dienstverlening 
leidt. Overigens relativeerden meerdere geïnterviewden op Saba deze en andere gesignaleerde 
aandachtspunten met de opmerking:  
 
"This is the price for paradise" 
 105 RAPPORT | Werking nieuwe bestuurlijke structuur Caribisch Nederland | DSP-groep
