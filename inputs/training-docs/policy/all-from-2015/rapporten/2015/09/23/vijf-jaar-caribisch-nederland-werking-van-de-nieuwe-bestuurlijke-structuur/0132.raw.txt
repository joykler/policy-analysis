Tot slot zijn ook de belastingen en heffingen in Europees Nederland relatief iets hoger dan in 
Caribisch Nederland. Deels komt dat doordat in de openbare lichamen (nog) geen rioolheffing 
bestaat, deels zijn deze eigen inkomsten lager door de lagere welvaart in de Caribisch Nederland. 
De logische tegenhanger van al deze verschillen bij specifieke uitkeringen, belastingen en 
heffingen, en ‘diverse eigen middelen’ vormt het hoge aandeel van de vrije uitkeringen. Bezien 
vanuit de mate van ‘gedecentraliseerd zijn’ is de Europese Nederlandse financiële verhouding 
volgens dit kenmerk ‘centralistischer’ dan in Caribisch Nederland.  
 
In het voorgaande is naar twee kenmerken van de financiële verhouding in Europees en Caribisch 
Nederland gekeken. Dat levert op het eerste gezicht een wat paradoxaal beeld op over de 
financiële verhouding in de Caribisch en in Europees Nederland. Enerzijds wijst het hogere aandeel 
aan rijksuitgaven in de Caribisch Nederland op minder financiële autonomie. Anderzijds is het 
aandeel van de vrije uitkering in de ‘eilandelijke uitgaven’ groter dan van de algemene uitkering in 
de gemeentelijke uitgaven, wat juist om meer autonomie duidt. Door de specifieke oorzaken 
hiervan, moet echter aan het eerste kenmerk meer gewicht worden gegeven. Die grote vrije 
uitkering is slechts relatief groot bij de bekostiging van de relatief kleine ‘eilandelijke uitgaven’. De 
vrije uitkering is niet zo zeer relatief hoog, veeleer zijn de andere bekostigingsvormen van de 
“eilandelijke uitgaven” laag.  
Hoe dan ook domineren de rijksuitgaven de financiële verhouding in de Caribisch Nederland meer 
dan in Europees Nederland. Daarbij moet nog worden bedacht dat de situatie vóór 2015 is bezien. 
In Europees Nederland is met ingang van 2015 een grootscheepse decentralisatie op gang 
gekomen (zich uitend in een sterke stijging van het gemeentefonds en een daling van de specifieke 
uitkeringen).  
 
Het geheel overziende wijst de vergelijking van de financiële verhoudingen op minder financiële 
autonomie voor de openbaar lichamen in de Caribisch Nederland dan van de gemeenten in 
Europees Nederland. 
 
7.4 Financiële autonomie en investeringen 
De financiële autonomie is in de Caribisch Nederland beperkter dan in Europees Nederland. In 
hoofdstuk 5 bleek dat het financiële toezicht op de openbare lichamen in de Caribisch Nederland 
strenger is dan op de gemeenten in Europees Nederland. In 7.3 is geconcludeerd dat in de 
financiële verhouding tussen het rijk en de eilanden wat meer centrale sturing plaatsvindt dan in de 
verhouding die tussen het rijk en de gemeenten bestaat. Beide kenmerken zijn een uiting van 
minder financiële autonomie.  
Een vergelijkbaar verschil is er bij de investeringen en hun financiering. De taken die de openbaar 
lichamen hebben – de “eilandelijke taken” – leiden op gezette tijden tot de noodzaak om 
investeringen te doen. Te denken valt aan gebouwen en infrastructuur. Dat betekent dat in het 
betreffende jaar uitgaven moeten worden gedaan die veel groter zijn dan het lopende budget. Er 
zijn in theorie drie opties om dit mogelijk te maken: 
1 reserves aanspreken (wat betekent: vooraf sparen) 
2 lenen (wat betekent: achteraf sparen) 
3 andere geldschieters vinden 
 132 RAPPORT | Werking nieuwe bestuurlijke structuur Caribisch Nederland | DSP-groep
