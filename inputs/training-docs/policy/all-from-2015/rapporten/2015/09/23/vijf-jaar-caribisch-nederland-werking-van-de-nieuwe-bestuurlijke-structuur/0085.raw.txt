Al met al zorgen deze omstandigheden ervoor dat het horizontale toezicht niet goed uit de verf 
komt wat het relatieve belang van het verticale toezicht vergroot. Het onderzoek laat zien dat 
verticale bestuurlijke toezicht – hoewel op papier verstrekkend – in de praktijk door een aantal 
bijzondere omstandigheden belemmerd wordt. De gezaghebber blijkt in de praktijk een 
spanningsveld te ervaren tussen enerzijds zijn rol als voorzitter van het bestuurscollege en 
eilandsraad en anderzijds diens rol als controleur van beide bestuursorganen. Strikte controle op 
naleving van wet- en regelgeving en het zo nodig inzetten van de bevoegdheid tot voordracht van 
vernietiging van een besluit kan leiden tot het verstoren van de werkrelaties, hetgeen een prikkel 
voor de gezaghebber oplevert om niet al te proactief op te treden.  
 
De Rijksvertegenwoordiger die mede invulling geeft aan het verticale generieke toezicht, wordt 
beperkt door het ontbreken van een uitgewerkt toetsingskader. Op dit moment biedt de wet hem 
geen andere gronden tot het ingrijpen dan schending van de beginselen van rechtmatigheid en het 
algemeen belang. Bovendien legt het eilandsbestuur – ook na herhaald verzoek - niet consequent 
alle besluiten voor dat het neemt zodat het risico bestaat dat zonder gevolgen bepaalde 
bevoegdheden op oneigenlijke gronden worden aangewend of dat zelfs onrechtmatige besluiten 
worden genomen zonder dat de bovenliggende bestuurslagen daarop adequaat reageren of 
kunnen reageren.  
 
De financiële verhoudingen tussen Rijk en openbaar lichaam, de financiële functie van het 
openbaar lichaam en het toezicht op de functie lijken grotendeels effectief. De begrotingsdiscipline 
is sinds 10 oktober 2010 aanzienlijk toegenomen en door de collectieve sector van de eilanden zijn 
geen rentedragende leningen meer aangegaan. Wel worden vraagtekens geplaatst bij de 
doelmatigheid van het feit dat binnen het toezicht geen onderscheid wordt gemaakt tussen de 
verschillen die bestaan tussen de eilanden in de wijze waarop de financiële functie wordt ingevuld. 
Ook biedt het huidige kader voor het verticale financiële toezicht geen mogelijkheden de risico’s die 
de openbare lichamen aangaan buiten de collectieve sector te controleren en te beheersen.  
Verschillen per eiland 
Hoewel bovenstaande conclusies in algemene zin voor alle drie de openbare lichamen gelden 
bestaan er ook verschillen tussen de eilanden. De meest in het oog springende zijn de volgende. 
 
Bonaire: Het horizontale toezicht zoals uitgeoefend door de eilandsraad lijkt van alle drie de 
openbare lichamen nog het sterkst. In de eerste plaats heeft dit met de kwantiteit te maken: de 
eilandsraad telt negen leden in tegenstelling tot de andere openbare lichamen waardoor meer 
capaciteit beschikbaar is. Maar ook in kwalitatieve zin heeft Bonaire een gunstigere startpositie 
omdat het aantal potentieel geschikte kandidaten vanwege het relatief grote aantal inwoners en de 
aanzuigende werking van RCN op hoog opgeleid personeel de rekruteringsgrond voor 
eilandsraadsleden vergroot. Desondanks wordt ook op Bonaire gemeld dat de eilandsraad 
onvoldoende bestuurskracht geniet om effectieve controle uit te oefenen. Enerzijds vanwege het 
ontbreken van de beschikbare tijd en expertise anderzijds ook omdat binnen de politieke traditie 
van Bonaire de coalitiepartijen doorgaans gezamenlijk met het bestuurscollege optrekken.  
 
Voorts wordt in het onderzoek door diverse partijen gewezen op de relatief grote rol van politieke 
adviseurs op basis van een opdracht van dienst werkzaam zijn voor het openbaar lichaam. Deze 
 85 RAPPORT | Werking nieuwe bestuurlijke structuur Caribisch Nederland | DSP-groep
