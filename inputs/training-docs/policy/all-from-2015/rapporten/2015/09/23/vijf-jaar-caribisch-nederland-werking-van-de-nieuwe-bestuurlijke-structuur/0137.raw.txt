De bescherming van de mensenrechten, de onafhankelijkheid van de rechtspraak en de integriteit 
van de politie zijn niet onderzocht. Ook bij het eerste aspect doen zich moeilijkheden voor omdat 
het wettelijk kader zoals bedoeld binnen de definitie meer is dan datgene wat binnen het onderzoek 
werd aangemerkt als de ‘nieuwe bestuurlijke structuur’. Wordt de ‘rule of law’ in enge zin opgevat 
als de mate waarin het formele lokale institutionele stelsel van Caribisch Nederland 
onvolkomenheden kent dan worden weinig aandachtpunten gevonden. Inwoners van de drie 
eilanden kunnen via vrije en geheime verkiezingen hun eigen volksvertegenwoordiging kiezen en 
middels de rechter een beroep doen op de politieke grondrechten die in de Grondwet zijn vervat. 
Politici die zich niet houden aan de wet kunnen worden vervolgd en er is ook een onafhankelijke 
Raad voor de Rechtshandhaving die toezicht houdt op de justitieketen. Naar analogie van 
Nederlandse gemeenten is een politiek duaal stelsel geïntroduceerd dat de bevolking de kans biedt 
om via een eilandsraad de uitvoerende macht te controleren. Deze kan worden bijgestaan door een 
rekenkamer. Een Rijksvertegenwoordiger, een gezaghebber en het Cft houden namens het Rijk 
toezicht. De ombudsman biedt tot slot de noodzakelijk geachte achtervang voor het geval de 
voorliggende checks-and-balances niet in staat zijn goed bestuur te waarborgen. Tijdens het 
onderzoek werden geen indicaties gevonden die wijzen op omissies in het institutioneel stelsel in 
formele zin, of het ontbreken van wettelijke bevoegdheden, anders dan enkele mineure 
aandachtspunten. Wel ontbreekt in het huidige institutionele stelsel van Caribisch Nederland nog 
het kiesrecht voor de Eerste Kamer voor inwoners van de eilanden met de Nederlands nationaliteit. 
Echter zal naar verwachting worden voorzien in een herstel van dit kiesrecht door een 
wetswijziging.  
8.1.2 Transparancy 
Transparency means that decisions taken and their enforcement are done in a manner that follows 
rules and regulations. It also means that information is freely available and directly accessible to 
those who will be affected by such decisions and their enforcement. It also means that enough 
information is provided and that it is provided in easily understandable forms and media. 
 
Het onderzoek wijst uit dat de bestuurspraktijk onvoldoende transparant is. In de eerste plaats blijkt 
dat de formele procedures rondom het nemen van besluiten niet altijd in acht worden genomen of 
dat sommige procedures niet helder zijn. Zo werd geconstateerd dat gedeputeerden niet altijd de 
formele lijnen volgen en directeuren/hoofden passeren door rechtstreeks dossiers op te lossen op 
laag ambtelijk niveau. Meer dan eens zou het ook individuele zaken betreffen waarin burgers zich 
met een verzoek rechtstreeks tot de gedeputeerden hebben gewend. Voor de buitenstaander is 
ook niet voldoende duidelijk wat de procedures voor de werving en selectie van overheidspersoneel 
zijn. De huidige uitvoeringspraktijk geeft in ieder geval aanleiding bij de bevolking te veronderstellen 
dat in bepaalde gevallen sprake is van vriendjespolitiek.  
 
Wat betreft het verstrekken van informatie levert het onderzoek ook aandachtspunten op. Ten 
eerste verstrekken de bestuurscolleges niet altijd de wettelijk vereiste informatie aan de 
eilandsraad, maar ook andere stukken waarmee beleidsvorderingen kunnen worden 
gecommuniceerd worden relatief weinig openbaar gemaakt. De transparantie wordt verder 
ingeperkt door het ontbreken van een operationele rekenkamer. Dit instituut zou inzicht moeten 
geven in het functioneren van het openbaar bestuur waarover de raad op dit moment, naar zijn 
 137 RAPPORT | Werking nieuwe bestuurlijke structuur Caribisch Nederland | DSP-groep
