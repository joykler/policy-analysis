FinBES Gemeentewet Toelichting 
Artikel 15 Artikel 189 De gemeenteraad mag van reëel evenwicht in de begroting afzien als in 
de eerstvolgende jaren het structureel en reëel evenwicht alsnog kan 
worden gerealiseerd. De eilandsraad mag dat niet. Bij hem moet de 
begroting altijd in evenwicht zijn. 
 
 
Deze afwijking ten opzichte van de gemeentewet wordt niet nader gemotiveerd in de Memorie van 
toelichting van de FinBES, maar moet wederom gezien worden in het licht van de wens om het 
financieel beheer van de eilanden drastisch te verbeteren.   
 
De doeltreffendheid van deze bepaling staat niet ter discussie: in enge zin leidt deze bepaling tot 
gezonde overheidsfinanciën. Of daarmee altijd het algemeen belang gediend is, valt op basis van 
deze conclusie niet te zeggen. Het aloude principe dat de kost voor de baat uitgaat kan met deze 
restrictie tenslotte geen recht worden gedaan. Duurzame investeringen in de economie worden 
door deze bepaling in theorie belemmerd. 
 
FinBES Gemeentewet Toelichting 
Artikel 17 Artikel 191 In de openbare lichamen wordt preventief toezicht gehouden op de 
begroting. In gemeenten is het toezicht repressief (achteraf). 
 
 
Deze afwijking ten opzichte van de gemeentewet wordt niet nader gemotiveerd in de Memorie van 
toelichting van de FinBES, maar moet eveneens gezien worden in het licht van de wens om het 
financieel beheer van de eilanden drastisch te verbeteren.   
 
Deze bepaling is een centrale spil in het financieel toezicht en wordt door vrijwel alle partijen 
aangemerkt als doeltreffend.  
 
FinBES Gemeentewet Toelichting 
Artikel 22 --- Het bestuurscollege zendt uiterlijk drie weken na afloop van ieder kwartaal 
uitvoeringsrapportages aan Onze Minister, door tussenkomst van het 
College financieel toezicht. Een dergelijke rapportageplicht ontbreekt voor 
Nederlandse gemeenten (tenzij vanwege ondeugdelijk financieel beheer 
als artikel 12 gemeente, in de zin van de Financiële verhoudingswet, zijn 
aangemerkt. 
 
 
De Memorie van toelichting meldt over deze bepaling: “Het is van belang dat de noodzaak dan wel 
wenselijkheid van begrotingswijzigingen tijdig wordt onderkend. Er mogen uiteindelijk geen 
uitgaven worden gedaan die niet zijn voorzien in een goedgekeurde begroting of -
begrotingswijziging. Artikel 22 beoogt te bevorderen dat dit ook gebeurt, door voor de 
bestuurscolleges een kwartaalrapportage verplicht te stellen, waarbij zonodig ook ontwerpen 
worden voorgelegd voor besluiten tot wijziging van de begroting”  
 83 RAPPORT | Werking nieuwe bestuurlijke structuur Caribisch Nederland | DSP-groep
