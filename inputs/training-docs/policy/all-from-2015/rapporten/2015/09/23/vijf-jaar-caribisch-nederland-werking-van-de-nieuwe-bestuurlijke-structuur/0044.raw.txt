gedeputeerden meer te zeggen hebben omdat zij het volk vertegenwoordigen, maar ook doordat 
eventueel verzet van de gezaghebber in potentie kan leiden tot een ernstige verstoring van de 
werkrelaties. De escalatie in het bestuurscollege van Bonaire in 2012 en het voortijdig vertrek van 
de toenmalige gezaghebber zou volgens sommigen die aanname onderbouwen. Tegelijkertijd laten 
de afgelopen vijf jaar ook zien dat gezaghebbers niet noodzakelijkerwijs beschadigd hoeven te 
48
raken als zij niet instemmen met besluiten van het bestuurscollege of de eilandsraad. Volgens 
sommigen illustreren de ervaringen met de functie van gezaghebber dat een stevige maar 
diplomatieke persoonlijkheid voor het goed functioneren op deze functie een belangrijke vereiste is.  
 
Bij diverse geïnterviewden bestaat het beeld dat de gezaghebbers niet op alle dossiers actief 
controleren of sprake is van strijd met het recht of het algemeen belang. Als voorbeeld werd 
genoemd dat gezaghebbers er niet snel naar neigen om te controleren of bestuurders 
(gedeputeerden en in het bijzonder eilandsraadsleden) geen diensten of goederen leveren ten laste 
van het openbaar lichaam of anderszins onverenigbare rollen uitoefenen. Ook werd erop gewezen 
dat gezaghebbers lang niet altijd uitvoering geven aan hun wettelijke taak – ex artikel 221 - 
besluiten van de eilandsbesturen die niet op de voorgeschreven wijze bekend zijn gemaakt toe te 
sturen aan de Rijksvertegenwoordiger.  
 
Tot slot zij nog gewezen op de huidige situatie rond de waarneming van de gezaghebber tijdens 
diens verhindering of ontsteltenis. Conform de systematiek van de WolBES wordt in zo’n geval zijn 
functie als voorzitter van de eilandsraad overgenomen door het langstzittende lid van de 
eilandsraad en wordt binnen het bestuurscollege zijn ambt waargenomen door een door het 
bestuurscollege aan te wijzen eilandsgedeputeerde. In de praktijk gaat dit niet zonder slag of stoot. 
Een bestuurder vertelde dat direct na 10 oktober 2010 bij een van de openbare lichamen 
onenigheid ontstond over wie de waarneming op zich zou nemen. Dat resulteerde in het verzoek 
aan de Rijksvertegenwoordiger om – ex artikel 91 WolBES – een waarnemer aan te wijzen. De 
selectie kwam naderhand weer ter discussie gesteld toen hem vanuit het openbaar lichaam een 
tijdelijke betrekking werd aangeboden. 
 
De onderzoekers begrepen dat een wetswijziging is voorgesteld die voorziet in een wijziging van de 
manier waarop de gezaghebber wordt waargenomen. De wijziging komt hierop neer dat standaard 
bij verhindering of ontstentenis van de gezaghebber zijn ambt wordt waargenomen door een door 
de Rijksvertegenwoordiger aangewezen waarnemend gezaghebber. Deze waarneming heeft zowel 
betrekking op zijn rol in het bestuurscollege als in de eilandsraad. Alvorens tot de aanwijzing van 
een waarnemend gezaghebber over te gaan hoort de Rijksvertegenwoordiger de eilandsraad. Uit 
de interviews blijkt dat verwacht wordt dat deze nieuwe systematiek het selectieprobleem niet 
 
 
 
Noot 48 In ieder geval werd een keer een besluit van de eilandsraad ter vernietiging voorgedragen aan de minister 
het betrof onder andere twee amendementen aangenomen in december 2011 door een meerderheid in de eilandsraad 
die er voor moest zorgen dat de coalitie meer gewicht in vertrouwenscommissie inzake benoeming van de 
gezaghebber van Bonaire zou krijgen. Naar het oordeel van de gezaghebber zou die situatie echter in strijd zijn met de 
wet en het algemeen belang waardoor hij de besluiten van de eilandsraad voordroeg tot vernietiging bij de minister van 
Binnenlandse Zaken en Koninkrijksrelaties (Amigoe, Gezaghebber vraagt vernietiging raadsbesluit, 16 december 
2011). De vernietiging vond overigens niet plaats omdat de eilandsraad een herziende versie van de motie indiende die 
naar het oordeel van de gezaghebber wel acceptabel was. 
 44 RAPPORT | Werking nieuwe bestuurlijke structuur Caribisch Nederland | DSP-groep
