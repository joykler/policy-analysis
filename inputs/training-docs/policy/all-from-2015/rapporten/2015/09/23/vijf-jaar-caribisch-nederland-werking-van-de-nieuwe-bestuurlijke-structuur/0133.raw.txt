Anders dan de ‘gemiddelde’ Europees Nederlandse gemeenten beschikken de openbare lichamen 
niet over reserves die hen de financiële speelruimte geven voor het doen van dergelijke 
investeringen en evenmin is het toegestaan rentedragend te lenen. Op grond van artikel 89 van de 
Wet FinBES kan een openbaar lichaam wel aan een vakdepartement vragen om een renteloze 
lening. Ook treden departementen op als “andere geldschieters”, d.w.z. dat departementen via hun 
begroting regelmatig investeringen doen die samenhangen met “eilandelijke taken”. Deze rol van 
de departementen bij de financiering van investeringen perkt de financiële autonomie van de 
openbaar lichamen eveneens in. De twee vormen van financiering die door de eilanden in de 
praktijk worden aangewend (renteloze lening en bijdrage uit departementale begroting) worden nu 
verder uitgediept.  
De tot nu toe verstrekte renteloze leningen zijn vrijwel alleen afkomstig van het ministerie van OCW 
118
en zijn bedoeld voor onderwijshuisvesting, Bij het aangaan van deze lening is meteen een 
aflossingsschema vastgesteld. De aflossingen worden vooraf in mindering gebracht op de vrije 
uitkering; de eilanden ontvangen dus het bedrag van de ‘vrije-uitkering-na-aflossing’.  
Het is opmerkelijk dat (vrijwel) alleen het ministerie van OCW dergelijke leningen verstrekt, terwijl 
ook op andere beleidsterreinen bij tijd en wijle investeringen noodzakelijk zijn en ook feitelijk 
gebeuren. Zo inventariseert het Referentiekaderonderzoek 2015 voor de jaren 2013 tot en met 
2015 rijksinvesteringen voor “eilandelijke taken” (dus niet voor rijkstaken in enge zin) van 87,6 
miljoen US-dollar voor de drie eilanden tezamen. Voor 51,2 miljoen US-dollar heeft dat betrekking 
op onderwijshuisvesting en daarvan is – zoals hierboven bleek – 24,7 miljoen US-dollar 
gefinancierd via een renteloze lening van het ministerie. Twee derde deel van de investeringen – 
62,9 miljoen US-dollar of wel circa 30 miljoen euro – wordt direct betaald via de rijksbegroting. Daar 
komt geen renteloze lening aan te pas. Een voorbeeld is de investering in de afvalverbranding op 
St. Eustatius of de elektriciteitsvoorziening op Saba. 
 
Uit de interviews met de vakdepartementen blijkt dat het geringe animo in Den Haag voor renteloze 
leningen deels wordt verklaard doordat Den Haag meent dat dat deze vorm van financiering beslag 
legt op de beperkte ‘vrije ruimte’ in de exploitatie van de openbare lichamen. Bovendien ontbreekt 
het bij de ministeries aan een helder beleid en toetsingscriteria voor het verstrekken van renteloze 
leningen. Op basis van de interviews ontstaat het beeld dat bij departementen soms überhaupt 
geen animo is voor renteloze leningen in de reguliere begroting. Alleen wanneer sprake is van 
onderuitputting op de lopende begroting ontstaat ruimte voor renteloze leningen (of bijzondere 
uitkeringen). Verstrekking van dergelijke leningen krijgen daardoor een ad hoc karakter. Daarnaast 
speelt mee dat de voorgeschreven begrotingscyclus van de openbare lichamen en die van de 
departementen niet op elkaar aansluiten en dat niet alle betrokkenen daar altijd rekening mee 
(kunnen) houden. 
 
In de jaren sinds 2010 zijn er dus situaties geweest waarin het gebruik van een renteloze lening 
mogelijk was geweest maar waarin gekozen is voor een investering via een rijksuitgave. 
Bijvoorbeeld omdat de tijdsschema’s van de rijksbegroting en de eilandelijke begrotingen 
uiteenlopen of omdat er op het eind van het jaar nog budget over was op een departementale 
 
 
 
Noot 118 Daarnaast is een er kleine lening i.v.m. wegenbouw; die is niet in de tabel verwerkt. 
 133 RAPPORT | Werking nieuwe bestuurlijke structuur Caribisch Nederland | DSP-groep
