Van de zijde van Koninkrijksrelaties wordt bij deze wens aangetekend dat het Nederlandse 
parlement wel twee vaste Kamercommissies kent die zich uitsluitend bezighouden met de 
Caribische rijksdelen (waaronder Caribisch Nederland). 
 
Voor anderen is het democratisch tekort gelegen in het geïntensiveerde verticale toezicht. Zo 
bracht een eilandsraad naar voren dat zijn leden zonder last of ruggenspraak geacht worden te 
stemmen, maar dat op het moment dat zij willen besluiten over een begrotingswijziging zij dat niet 
eerder kunnen dan nadat het Cft positief heeft geadviseerd.  
 
De bestuurscolleges merken een specifiek aspect van het politiek dualisme ook aan als 
democratisch tekort. Het betreft het feit dat de gedeputeerde naar huis kan worden gestuurd door 
de eilandsraad, terwijl de eilandsraad soms maar een fractie van de totaal uitgebrachte stemmen 
vertegenwoordigt. De norm dat een partij al een zetel kan bemachtigen wanneer deze 75% van het 
aantal stemmen van de kiesdeler behaalt zou dit mechanisme versterken. Er werden meerdere 
voorbeelden aangehaald van gedeputeerden die een aanzienlijk deel van de stemmen hadden 
getrokken, maar uiteindelijk naar huis werden gestuurd door een lid van de eilandsraad met 
nauwelijks voorkeursstemmen die van de coalitiepartij naar de oppositie overliep.  
 
De Boneriaanse protestbeweging Nos Ke Boneiru Bèk – die zegt te beschikken over 4000 
schriftelijke steunbetuigingen van inwoners van het eiland – bracht in het kader van democratisch 
tekort een geheel ander thema naar voren. De beweging voerde aan dat de huidige 
staatsrechtelijke verhouding met Nederland strijdig is met het internationaal erkende recht op 
96
zelfbeschikking. De mogelijkheid voor een niet-zelfbesturend volk om vrij en vrijwillig een politieke 
toekomst te kiezen, zou volgens hen in de aanloop van 10 oktober 2010 niet gegeven zijn. Op Sint 
Eustatius koos de meerderheid van de bevolking voor het behoud van de oude relatie met de 
Nederlandse Antillen en op Bonaire zou ten tijde van het eerste referendum zeer weinig bekend zijn 
geweest over de wijze waarop de band met Nederland ingevuld zou gaan worden. Wel leefde op 
het eiland volgens Nos Ke Boneiru Bèk het (foutieve) idee dat zij een Nederlandse gemeente 
zouden worden inclusief een Nederlands voorzieningenniveau. Op grond van dat beeld zou 
volgens de vertegenwoordigers van de protestbeweging een meerderheid voor nauwe banden zijn 
97
gevonden. Toen bleek dat het eilandgebied geen gemeente werd maar een openbaar lichaam in 
de zin van artikel 134 van de Nederlandse Grondwet werd in december 2010 opnieuw een 
 
 
 
Noot 96 Duijff en Soons (2011) geven aan dat dit recht zijn grondslag vindt in de volgende resoluties van de 
Algemene Vergadering van de VN: 1514 (XV), 1541 (XV) en 2625 (XXV). De eerstgenoemde resolutie geeft als 
hoofdlijn aan dat overzeese entiteiten zonder zelfbestuur zo snel mogelijk zelfbesturend dienen te worden. De laatste 
twee resoluties schetsen de wegen waarlangs zelfbestuur verwezenlijkt kan worden. De meest voor de hand liggende 
optie is onafhankelijkheid, maar ingevolge de resoluties 1541 (XV) en 2625 (XXV) behoren ook vrije associatie en 
integratie tot de mogelijkheden, mits de bevolking er vrijelijk en bewust voor heeft gekozen. Hetzelfde geldt voor iedere 
andere politieke status, zo voegt resolutie 2625(XXV) er nog expliciet aan toe. (Duijff, C., & F., S. (2011). 
Zelfbeschikkingsrecht Bonairianen, Statianen en Sabanen. Openbaar Bestuur, oktober 2011.) 
Noot 97 Bovendien werd het migranten – die krachtens de Kieswet niet zelf mochten stemmen op de eilandsraad – 
toegestaan deel te nemen aan het referendum. Ook 16-jarigen zouden hebben mogen stemmen. Volgens Nos Ke 
Boneiru Bèk werd daarmee oneigenlijke invloed uitgeoefend op de uitkomsten. 
 114 RAPPORT | Werking nieuwe bestuurlijke structuur Caribisch Nederland | DSP-groep
