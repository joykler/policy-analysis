Caribisch Nederland is niet bij een bestaande of nieuwe provincie ingedeeld. De taken die de 
provincie normaal gesproken heeft, worden deels door de openbare lichamen zelf uitgevoerd en 
22
deels door het Rijk.  Zo is bijvoorbeeld het dossier ruimtelijke ontwikkeling op de eilanden 
grotendeels een lokale aangelegenheid terwijl het bestuurlijk toezicht door het Rijk wordt 
uitgeoefend.  
 
Voor het uitoefenen van het bestuurlijk toezicht is in de WolBES de instelling geregeld van een 
23
nieuw bestuursorgaan: de Rijksvertegenwoordiger. De WolBES kent – net als de Gemeentewet – 
24
drie vormen van toezicht op het eilandsbestuur : goedkeuring, vernietiging en het in de plaats 
treden bij taakverwaarlozing, waarbij de laatste twee vormen van toezicht repressief van karakter 
zijn.  
 
Naast verticaal bestuurlijk toezicht wordt ook financieel toezicht op de openbare lichamen 
uitgeoefend. Dat toezicht is in verhouding tot gemeenten verstrekkend omdat het in tegenstelling tot 
gemeenten preventief van karakter is. De belangrijkste bepalingen voor deze vorm van toezicht zijn 
vastgelegd in de FinBES. Enerzijds normeert deze wet de financiële functie van het openbaar 
lichaam en anderzijds roept het het College financieel toezicht Bonaire, Sint Eustatius en Saba in 
het leven dat op basis van het in de wet neergelegde normenkader toezicht houdt op die functie en 
de openbare lichamen adviseert over hun financieel beleid en begrotingen.  
 
 
 
van de controle zal erin bestaan na te gaan of het college met inachtneming van de door de raad gestelde regels, zijn 
bevoegdheden goed heeft gebruikt. Op die manier bestaat er een nauwe samenhang tussen kaderstellende en 
controlerende functies.’ De raad kan echter volgens de wetgever zijn rol als kadersteller alleen goed spelen als hij niet 
afhankelijk is van collegevoorstellen. Hij dient zelf met voorstellen te kunnen komen en voorstellen van het college te 
kunnen amenderen. In de oude Gemeentewet werden de rechten van initiatief en amendement niet genoemd. In de 
Wet dualisering gemeentebestuur is dat wel het geval. Ook de controlerende functie wordt op diverse punten 
ondersteund. Zo is de informatieverplichting van college en burgemeester uitgebreid en beschikken de raden over het 
interpellatie- en vragenrecht en het recht van onderzoek. Ook de instelling van een onafhankelijke rekenkamer of een 
rekenkamerfunctie en de instelling van een raadsgriffie (een eigen ambtelijke organisatie) maken deel uit van het 
pakket aan maatregelen waarmee beoogd wordt de eilandsraad als controleorgaan te versterken. 
Noot 22 De volgende taken vallen in Europees Nederland de provincies toe: 
1. bepaalt of steden en dorpen kunnen uitbreiden en waar bedrijventerreinen en kantorenparken mogen worden 
aangelegd. Dit staat in de Wet ruimtelijke ordening; 
2. bepaalt waar wegen, spoorwegen, scheepvaartverbindingen, industriegebieden, agrarische en natuurgebieden en 
recreatieve voorzieningen komen. Daarvoor maakt de provincie zogeheten structuurplannen. Gemeenten houden 
hier rekening mee bij het maken van hun bestemmingsplannen; 
3. is verantwoordelijk voor de aanleg en het onderhoud van provinciale wegen, fietspaden en bruggen; 
4. zorgt voor schoon zwemwater en veilige routes voor vrachtwagens met gevaarlijke stoffen. Dit staat in de 
nationale milieuwetgeving; 
5. realiseert nieuwe natuur en behoudt huidige natuur; 
6. houdt toezicht op de naleving van milieuwetten voor lucht, bodem en water. Daarnaast gaat de provincie 
verontreiniging tegen, bijvoorbeeld door bodemsanering; 
7. zorgt dat op elke plek in de provincie binnen 15 minuten een ambulance ter plaatse kan zijn; 
8. houdt toezicht op de waterschappen; 
9. houdt toezicht op de gemeenten. De gemeenten laten elk jaar hun begroting en jaarrekening goedkeuren door het 
college van Gedeputeerde Staten. 
Noot 23 De Rijksvertegenwoordiger heeft overigens nog meer taken dat het uitoefenen van bestuurlijk toezicht. Zie 
met name 4.1.5 en 5.2. 
Noot 24 Onder eilandsbestuur wordt blijkens artikel 1 WolBES verstaan: ieder bevoegd orgaan van het openbaar 
lichaam. 
 29 RAPPORT | Werking nieuwe bestuurlijke structuur Caribisch Nederland | DSP-groep
