65
artikelen 9:20 en 9:21 van toepassing is op schriftelijke verzoeken om een onderzoek in te stellen 
naar de wijze waarop een bestuursorgaan van het openbaar lichaam zich in een bepaalde 
aangelegenheid heeft gedragen.  
 
De eilandsraden kunnen voor de behandeling van verzoekschriften als bedoeld in artikel 9:18, 
eerste lid van de Algemene wet bestuursrecht een gezamenlijke ombudsman of een gezamenlijke 
ombudscommissie instellen (artikel 107 lid 1 WolBES). Doen zij dat niet dat geeft de Nationale 
ombudsman invulling aan de ombudsfunctie.  
 
Indien de eilandsraden besluiten tot het instellen van een gezamenlijke ombudsman benoemen zij 
deze voor de duur van zes jaar (artikel 109 lid 1 WolBES). De wet somt niet limitatief de functies die 
onverenigbaar zijn met het ambt van ombudsman op. Wel is bepaald dat de gezamenlijke 
ombudsman geen betrekkingen vervult waarvan de uitoefening ongewenst is met het oog op een 
goede vervulling van zijn ambt of op de handhaving van zijn onpartijdigheid en onafhankelijkheid of 
van het vertrouwen daarin (artikel 110 lid 1 WolBES). Ook dient de ombudsman al zijn 
nevenfuncties openbaar te maken (artikel 110 lid 2 jo artikel 13 WolBES). De WolBES biedt ook de 
mogelijkheid tot het instellen van een gezamenlijke ombudscommissie zo blijkt uit artikel 115 van 
de aangehaalde wet. Het aantal leden dat de eilandsraden mogen benoemen in de commissie is 
ongelimiteerd. Op ieder lid van de commissie zijn de voornoemde bepalingen van toepassing.  
 
De bevoegdheden van de ombudsman (of de ombudscommissie) zijn neergelegd in de AWB, titel 
9.2. Zo wordt in artikel 9:31 AWB bepaald dat het bestuursorgaan, onder zijn verantwoordelijkheid 
werkzame personen, getuigen en de verzoeker de ombudsman de benodigde inlichtingen 
verstrekken. Gelijke verplichtingen rusten op ieder college. Ook is de ombudsman bevoegd 
termijnen te stellen aan de verstrekking van de informatie. Zo nodig kan de ombudsman (of 
ombudscommissie) – ex artikel 9:34 AWB – een onderzoek ter plaatse instellen. Hij heeft daarbij 
toegang tot elke plaats (met uitzondering van een woning zonder toestemming van de bewoner) 
voor zover dat redelijkerwijs voor de vervulling van zijn taak nodig is.  
 
De eilanden hebben uiteindelijk gekozen om aan te sluiten bij de Nationale ombudsman en geen 
eigen ombudsfunctie in het leven te roepen.  
Uitvoeringspraktijk: Nationale ombudsman 
10 oktober 2012 zijn de eilanden aangesloten bij is de Nationale ombudsman (No) en is hij 
bevoegd om klachten te behandelen over de lokale besturen op de eilanden Bonaire, Sint Eustatius 
en Saba. Dit betekent dat de No klachten mag behandelen over alle overheidsinstanties. Namens 
hem wordt twee keer per jaar ieder eiland gedurende een week bezocht door twee medewerkers. 
Het aantal klachten dat door de No wordt behandeld is gestaag toegenomen. In 2013 bedroeg het 
aantal behandelde dossiers 95, in 2014 was dit 141.  
 
 
 
 
Noot 65 Dit is omdat de Nationale ombudsman in Caribisch Nederland eerstelijns klachtbehandelaar is in plaats van 
tweedelijns zoals in Europees Nederland het geval is. 
 59 RAPPORT | Werking nieuwe bestuurlijke structuur Caribisch Nederland | DSP-groep
