deze signalen alleen op Sint Eustatius door de eilandsraad geklaagd over de huidige bezetting van 
de functie van gezaghebbers.  
 
WolBES Gemeentewet Toelichting 
Artikel 95 Artikel 81a De eilandsraden kunnen alleen een gezamenlijke rekenkamer instellen. 
Een gemeenteraad kan een eigen gemeentelijke rekenkamer of 
rekenkamerfunctie instellen dan wel met de raad of raden van een of meer 
andere gemeenten een gemeenschappelijke rekenkamer instellen. 
 
 
De Memorie van toelichting bij de WolBES motiveert dit verschilt als volgt: ‘De eilanden hebben  
een beperkte ambtelijke capaciteit waardoor een eigen rekenkamer voor ieder eiland te veel 
capaciteit zou vergen. Daar komt bij dat een gezamenlijke rekenkamer de deskundigheid bevordert, 
onder meer doordat er kennis kan worden uitgewisseld, geput kan worden uit elkaars ervaringen en 
er derhalve van elkaars functioneren geleerd kan worden. Door een gezamenlijke rekenkamer in te 
stellen kan ook de onafhankelijkheid van de rekenkamer beter worden gewaarborgd.’ 
 
Zoals eerder aangegeven in dit rapport is nog geen rekenkamer operationeel. Gelet op het feit dat 
de afwezigheid van de rekenkamer door lang niet alle partijen als een gemis wordt ervaren en Saba 
geen prioriteit geeft aan het bemensen van dit bestuursorgaan lijkt de gemaakte keuze te volstaan 
met één gemeenschappelijke rekenkamer in plaats van drie afzonderlijke zeer doelmatig. Of de 
instelling van een rekenkamer an sich effectief is, is daarmee overigens niet beantwoord.  
 
WolBES Gemeentewet Toelichting 
Artikel 107 Artikel 81p De eilandsraden kunnen een gezamenlijke ombudsman of gezamenlijke 
ombudscommissie instellen. Een gemeenteraad kan een eigen 
gemeentelijke ombudsman of ombudscommissie instellen dan wel met de 
raad of raden van een of meer andere gemeenten een gezamenlijke 
ombudsman of ombudscommissie instellen. 
 
 
De Memorie van toelichting bij de WolBES motiveert dit verschilt als volgt: ‘Voor een 
gemeenschappelijke ombudsvoorziening is in de eerste plaats gekozen omdat de verwachting is 
dat het aantal klachten te gering zal zijn om drie eilandelijke ombudsvoorzieningen en de daarmee 
gepaard gaande kosten te rechtvaardigen. Het inrichten van een gezamenlijke ombudsvoorziening 
in plaats van een eilandelijke komt daarnaast de deskundigheid, onafhankelijkheid en 
onpartijdigheid van dit instituut ten goede.’ 
 
De eilanden hebben gekozen om de ombudsfunctie door de Nationale ombudsman in te laten 
vullen. Zoals eerder bleek wordt de ombudsfunctie als een verrijking van het institutioneel stelsel 
opgevat. Het aantal klachten per 1000 inwoners ligt in Caribisch Nederland flink hoger dan in 
Europees Nederland. Toch werden tijdens het onderzoek geen signalen opgevangen dat het 
zesmaandelijkse bezoek van het team van de Nationale ombudsman te weinig is om de klachten in 
ontvangst te nemen en af te handelen. In die zin lijkt de keuze om een gemeenschappelijke 
 76 RAPPORT | Werking nieuwe bestuurlijke structuur Caribisch Nederland | DSP-groep
