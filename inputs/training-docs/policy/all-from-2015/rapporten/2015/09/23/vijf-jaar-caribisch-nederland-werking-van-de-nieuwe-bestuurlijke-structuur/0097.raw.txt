De minister van Binnenlandse Zaken en Koninkrijksrelaties is formeel werkgever van alle 
rijksambtenaren op de eilanden Bonaire, Sint Eustatius en Saba. Hij heeft aan de directeur RCN 
het mandaat verleend om dit werkgeverschap namens de minister uit te oefenen voor alle 
rijksambtenaren BES. Daarop zijn de volgende uitzonderingen: politie- en brandweerambtenaren 
en de Officieren van justitie werkzaam bij het OM. Deze vallen onder verantwoordelijkheid van de 
minister van V&J. 
 
Hoewel het Rijk bevoegd is op de haar toebedeelde beleidsterreinen eigenstandig wet- en 
regelgeving af te kondigen, voorziet de WolBES in diverse vormen van informatieverstrekking en 
consultatie. Artikel 207 WolBES bepaalt dat de verantwoordelijke minister en de 
Rijksvertegenwoordiger het bestuurscollege desgevraagd mededeling doen van hun standpunten 
en voornemens met betrekking tot aangelegenheden die voor het openbaar lichaam van belang 
zijn. Ook bieden de verantwoordelijke minister en de Rijksvertegenwoordiger het bestuurscollege 
desgevraagd de gelegenheid tot het plegen van overleg met betrekking tot aangelegenheden die 
voor het openbaar lichaam van belang zijn, tenzij het openbaar belang zich daartegen verzet 
(artikel 208 WolBES). Voorts is in artikel 87 FinBES bepaald dat, indien beleidsvoornemens van het 
Rijk leiden tot een wijziging van de uitoefening van taken of activiteiten door de openbare lichamen 
dat dan in een afzonderlijk onderdeel van de bijbehorende toelichting ‘met redenen omkleed en met 
kwantitatieve gegevens gestaafd wordt’ welke financiële gevolgen dat met zich meebrengt voor de 
openbare lichamen. In die toelichting moet ook worden aangegeven hoe de financiële gevolgen 
voor de openbare lichamen worden opgevangen. 
 
Naast een goede afstemming met de eilanden is onderlinge afstemming tussen de departementen 
ook gewenst. Veel van de departementale onderwerpen hebben namelijk overlap of zijn 
complementair. Voor de rijkscoördinatie is namens de Nederlandse ministerraad de 
Rijksvertegenwoordiger aangewezen. In de notitie 'taken en verantwoordelijkheden 
Rijksvertegenwoordiger' van 4 april 2015 zegt de Nederlandse regering over die coördinatierol: 
 
1 De verbindende bestuurlijke schakel tussen de CN-tafel (het kabinet) en de drie 
bestuurscolleges.  
 De Rijksvertegenwoordiger kan verzoeken ontvangen van zowel de departementen als de 
bestuurscolleges.  
 De Rijksvertegenwoordiger vervult de oog- en oorfunctie voor zowel de CN-tafel als de 
bestuurscolleges en kan eigenstandig zaken signaleren en agenderen. Daartoe zal de 
Rijksvertegenwoordiger een intensieve en open communicatie onderhouden met zowel 
eilandsbesturen, met alle Rijksdiensten ter plaatse, alsmede de departementen in Den 
Haag (waar onder de individuele leden van de CN-tafel). Aandachtspunt daarbij is 
voldoende direct contact met de eilandsbesturen van Saba en Sint Eustatius en oog voor 
hun specifieke belangen.  
 De Rijksvertegenwoordiger rapporteert regelmatig aan de minister van Binnenlandse 
Zaken en Koninkrijksrelaties en de bewindspersoon die het aangaat over wat er gebeurt 
en bestuurlijk speelt op de eilanden. Ditzelfde doet hij desgevraagd richting de drie 
individuele bestuurscolleges over wat er speelt bij de departementen in Den Haag.  
 97 RAPPORT | Werking nieuwe bestuurlijke structuur Caribisch Nederland | DSP-groep
