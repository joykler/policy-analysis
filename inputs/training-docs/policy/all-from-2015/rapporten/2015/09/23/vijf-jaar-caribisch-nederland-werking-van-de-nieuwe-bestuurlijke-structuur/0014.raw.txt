passen in de praktijk. Toch is het kwaliteitsdenken onder de vlag van bestuurskracht snel 
opgenomen in het jargon van bestuurders. De VNG vermoedt dat de populariteit van het begrip 
veroorzaakt wordt door zowel de aantrekkelijkheid van het begrip (niemand kan tégen 
8
bestuurskracht zijn) als de complexiteit. De veelzijdigheid van het begrip maakt een eigen 
invulling, die op dat moment ‘handig’ is, mogelijk. De Groningse bestuurskundige Herweijer 
constateerde dat colleges van B&W, gemeenteraden en gemeentesecretarissen elk een andere 
visie hebben op actuele problemen in het lokale bestuur. Al deze spelers aarzelen echter niet om 
die problemen te betitelen als een tekort aan ‘bestuurskracht’, en wel als een tekort bij de ander. 
Oftewel, iedereen ervaart problemen anders, legt de oorzaak bij steeds andere spelers neer, maar 
allen gebruiken wel dezelfde verzamelterm: bestuurskracht. Geen wonder, aldus de VNG, dat de 
term uiteindelijk alleen maar meer vragen oproept. 
 
Omdat ook bij bestuurskracht een eenduidige conceptualisering ontbrak is het begrip begrip nader 
9
uitgewerkt. Daarvoor werd aansluiting gezocht bij een recente studie van Kan et al. (2014). Kan 
onderscheidt binnen het begrip bestuurskracht drie elementen:  
1 Het vermogen afgewogen besluiten te nemen die mogen rekenen op instemming (naleving) 
van de eigen inwoners. 
2 Het vermogen om de genomen besluiten tot doelmatige uitvoering te brengen. 
3 Het vermogen om over deze publieke verantwoordelijkheden op heldere wijze verantwoording 
af te leggen. 
 
Daarnaast wordt er door Kan et al. op gewezen dat bepaalde omstandigheden de grootte van de 
bestuurskracht beïnvloeden. In het bijzonder gaat het om de verhouding tussen taakzwaarte en 
hulpbronnen. Een grote taakzwaarte en veel hulpbronnen zijn een goede combinatie, evenals een 
kleine taakzwaarte en weinig hulpbronnen. Problematisch is de combinatie van grote taakzwaarte 
en weinig hulpbronnen; vergelijkenderwijs bezwijken zulke gemeenten/openbare lichamen onder 
hun last. Daartegen verkeert een gemeente/openbaar lichaam met een kleine taakzwaarte en veel 
hulpbronnen relatief gezien in een luxe positie. In de aangehaalde studie worden de elementen die 
relatieve verhouding tussen taakzwaarte en hulpbronnen bepalen met het volgende schema 
samengevat.  
 
 
Taakzwaarte:  
 centrumvoorzieningen 
 beroep op sociale zekerheid 
Hulpbronnen:  
 formatie in fte 
 formatie naar functieniveaus/opleidingsniveaus 
 algemene uitkering 
 specifieke uitkering 
 burgerkracht 
 samenwerkingskracht 
 
 
 
Noot 8 Variatie in bestuurskracht Een beschouwing over bestuurskracht, schaal en samenwerking. Den Haag: VNG. 
Pagina 22 e.v. 
Noot 9 Kan, J, van, Genugten, van M, Lunsing, R. & Herweijer, M. (2014) Verborgen krachten – Over de 
bestuurskracht van vijf typen gemeenten. Rotterdam: Erasmus Universiteit (in opdracht van het ministerie van BZK) 
 14 RAPPORT | Werking nieuwe bestuurlijke structuur Caribisch Nederland | DSP-groep
