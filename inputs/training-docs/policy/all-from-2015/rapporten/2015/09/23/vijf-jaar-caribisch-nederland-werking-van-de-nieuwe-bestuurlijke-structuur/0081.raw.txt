van een RvC in een privaatrechtelijke rechtspersoon (advisering en toezicht houden) is dit volgens 
de geïnterviewden geen aannemelijke interpretatie.  
 
Ook dan wanneer artikel 9 lid 6 FinBES nader is uitgelegd, valt te betwijfelen of deze vorm van 
toezicht effectief is. Het onthouden van een verklaring van geen bezwaar kan slechts geschieden 
wanneer de beoogde vertegenwoordiger niet over voldoende deskundigheid beschikt of overigens 
niet voldoet aan de eisen die voortvloeien uit de 'beginselen van goed ondernemingsbestuur'. 
Weliswaar is deze formulering al concreter dan in strijd met het recht of het algemeen belang, maar 
zonder heldere criteria zal het vermoedelijk lastig zijn – extreme gevallen daargelaten - om politieke 
benoemingen in overheidsNV’s en stichtingen te beletten.  
 
FinBES Gemeentewet Toelichting 
Artikel 10 --- Besluiten tot vervreemding van onroerende zaken, aandelen, obligaties en 
concessies, en roerende zaken behoeven in Caribisch Nederland de 
goedkeuring van Onze Minister. Een vergelijkbare bepaling ontbreekt in de 
Gemeentewet. 
 
 
Bij vervreemding van bezittingen van een openbaar lichaam is het van belang zeker te stellen dat 
geen transacties gesloten worden die financieel in zijn nadeel zijn. Voorkomen moet echter ook 
worden dat voor elke kleinigheid de goedkeuring is vereist. Het noemen van een bedrag waar 
beneden de goedkeuring niet is vereist, is echter lastig omdat daarmee door het verkopen tegen 
een te lage prijs, juist ontduiking van het goedkeuringsvereiste mogelijk zou zijn. Voorts blijkt uit de 
wet dat in ieder geval marktconform moet worden vervreemd. De instemming aan vervreemding is 
gemandateerd aan het Cft. De afkeuring is voorbehouden aan de minister van BZK.  
 
Uit de administratiegegevens van het Cft blijkt dat het negen maal toestemming verleend heeft voor 
vervreemding en er geen afkeuring heeft plaatsgevonden. Daarmee is een indicatie verkregen dat 
de wet effectief is. Dat wil zeggen dat de openbare lichamen geen transacties gesloten hebben die 
nadelig zijn voor de openbare lichamen. Van de zijde van de openbare lichamen werd wel 
opgemerkt dat de bepaling ‘marktconform’ op kleinschalige entiteiten als Saba en Sint Eustatius tot 
problemen kan leiden. Er is veelal niet sprake van een 'vrije markt' en de prijs is daarom niet af te 
leiden uit vergelijkbare objecten omdat die ontbreken. Als voorbeeld werd verwezen naar een 
perceel bouwgrond in Windwardside waarbij drie taxaties werden verricht door makelaars van Sint 
Maarten. De hoogste taxatie bedroeg het dubbele van de laagste. 
 
FinBES Gemeentewet Toelichting 
Artikel 11 lid 1 --- Geldleningen kunnen niet ten name of ten laste van een openbaar lichaam 
worden aangegaan, gegarandeerd of versterkt. Gemeentes mogen wel 
lenen. 
 
 
 81 RAPPORT | Werking nieuwe bestuurlijke structuur Caribisch Nederland | DSP-groep
