De hoge opkomstpercentages op de eilanden worden bij lokale verkiezingen wel geflankeerd door 
diverse geruchten over verkiezingsfraude en vriendjespolitiek. Burgers en geïnterviewden binnen 
het ambtelijk apparaat van de openbare lichamen gaven tijdens het onderzoek aan dat zij 
vermoeden dat er systematisch stemmen worden gekocht. Een indicatie daarvoor zou zijn gelegen 
in het feit dat naar verhouding vaak bij volmacht is gestemd. Een geïnterviewde bracht naar voren: 
“Er is 482 keer bij volmacht gestemd. Dat waren er nog nooit zoveel. Iedereen zegt dat er huis-aan-
huis stemmen geronseld zijn.” 
 
Van de zijde van het bestuur werd daaraan toegevoegd dat het met name betrekking zou hebben 
op personen die niet op het eiland wonen maar omdat het bevolkingsregister niet accuraat zou zijn 
valt niet eenvoudig vast te stellen wie permanent verblijft op het eiland en wie niet. 
 
In onderstaand overzicht wordt het percentage van de volmachtstemmen weergegeven. Uit deze 
cijfers blijkt dat het aantal stemmen uitgebracht bij volmacht op Bonaire rond het Nederlandse 
93
gemiddelde ligt, maar op Saba en vooral Sint Eustatius opvallend hoog is. Ook wordt erop 
gewezen dat de kosten van politieke verkiezingscampagnes substantieel zijn, maar wel volledig 
privaat moeten worden gefinancierd. Wie welke bijdrage heeft gedaan aan welke campagne blijft 
vaak onduidelijk. De onderzoekers hebben in het kader van dit onderzoek geen onderzoek gedaan 
naar de juistheid van deze geruchten. 
 
Tabel 6.2 Percentage volmachtstemmen 
  Stemgerechtigden Uitgebrachte Opkomstpercentage Aantal Volmacht 
stemmen volmachten percentage
Bonaire 12.3729.633 77,9%1.08611,3%
Saba 1058966 91,3%20921,6%
Sint Eustatius 2.435 1.594 65,5% 482 30,2%
Gemiddeld Nederland   54,0% 10,3%
Bron: /www.verkiezingsuitslagen.nl / interne administratie van Afdeling Bestuurlijke Inrichting & Democratie Directie 
Bestuur, Democratie en Financiën Ministerie van Binnenlandse Zaken en Koninkrijksrelatie 
 
 
Van de zijde van de bestuurscolleges en de vakbonden wordt erop gewezen dat de formele invloed 
op de hoogste bestuurslaag van de eilanden aanzienlijk is verslechterd sinds 10 oktober 2010. 
Onder de Nederlandse Antillen hadden alle drie de eilanden afzonderlijk zetels in de 22 leden 
tellende Staten (Bonaire: 2 en Saba en Sint Eustatius ieder: 1). Bovendien had de regering van de 
Nederlandse Antillen op ieder eiland een bestuurskantoor waartoe lokaal bestuur en burgers zich 
rechtstreeks konden wenden. In het Nederlandse parlement is geen enkele parlementariër die 
specifiek de belangen van de eilanden behartigt. Van de zijde van de eilandsraden werd naar voren 
 
 
 
Noot 93 Ook in Nederland mag bij volmacht worden gestemd. De twee gemeentes met het hoogste percentage 
uitgebracht stemmen bij volmacht betroffen Rucphen 19,2%. en Urk 20,4% Overzicht volmachtstemmen verkiezingen 
gemeenteraden d.d. 19 maart 2014 en Europees Parlement d.d. 22 mei 2014 (Bijlage bij advies Kiesraad d.d. 21 juli 
2014). 
 108 RAPPORT | Werking nieuwe bestuurlijke structuur Caribisch Nederland | DSP-groep
