echter beperkt, aangezien de instemming om een renteloze te verstrekken uiteindelijk bij het 
betreffende departement ligt. Dit alles komt neer op een relatief beperkte financiële autonomie van 
de openbare lichamen op de Caribisch Nederland.  
 
Het oordeel hierover is afhankelijk van het gekozen perspectief. Vanuit de Caribisch Nederland kan 
ze als bevoogdend en in die zin als onwenselijk worden beschouwd (uitkomsten van het 
kwalitatieve onderzoek wijzen in die richting). Bezien door Europese bril kan deze sturing als 
wenselijk worden ervaren om twee redenen. Ten eerste het gebleken gebrek aan 
begrotingsdiscipline voor 2010 dat leidde tot grote schulden, ten tweede de in vergelijking met 
Nederlandse gemeenten mindere bestuurskracht waardoor bepaalde taken ‘te groot’ zijn voor de 
eilanden.  
Hoe dergelijke zaken wordt beoordeeld is daarmee primair een politieke en bestuurlijke en geen 
wetenschappelijke afweging.  
 
Op een aspect kunnen we als onderzoekers nog wel wijzen. In de Europese praktijk kan veel 
rijksinvloed gepaard gaan met onvoldoende coördinatie van rijksactiviteiten op lokale niveau. Dat 
komt omdat het rijk behalve centrale overheid ook een optelsom is van departementale en 
sectorale belangen is waartussen de afstemming op lokaal niveau niet altijd lukt. 
Verbazingwekkend is dat niet. Logischerwijs worden de departementale beleids- en 
budgetbeslissingen door een scala van afwegingen bepaald dat los staat van de situatie op de 
Caribisch Nederland. Meer rijksinvloed vereist daarom meer coördinatie binnen de centrale 
overheid. Het onderzoek bracht naar voren dat dit ook op de Caribisch Nederland speelt, al geldt 
ook hier dat de waardering van dat probleem mede afhangt van het perspectief dat men heeft. 
 
 
 
 
 135 RAPPORT | Werking nieuwe bestuurlijke structuur Caribisch Nederland | DSP-groep
