Hoewel op de eilanden over de volle breedte een gevoel bestaat dat zij niet voldoende in staat zijn 
hun belangen in Den Haag te articuleren is het formele kiesstelsel van de Staten Generaal en de 
Haagse politiek geen belangrijk thema voor de inwoners op de eilanden. Een geïnterviewde burger 
vertelt:  
 
‘De meeste mensen verstaan geen Nederlands en de onderwerpen in de Haagse politiek zijn 
eigenlijk niet relevant. Ik denk dat maar weinig mensen weten hoe de politieke partijen heten.’ 
 
Verschillende geïnterviewden op de eilanden wijzen er op dat de formele invloed op de politiek via 
verkiezingen nihil is. Deze conclusie wordt bevestigd door de cijfers van de Kiesraad. Bij de 
91
verkiezingen van de Tweede Kamer in 2012 bedroeg de kiesdeler 62.828 stemmen. Een 
92
veelvoud van het aantal kiesgerechtigden op de drie eilanden tezamen.  
 
De bevinding over geringe betrokkenheid bij de Europees-Nederlandse politiek wordt ondersteund 
door een vergelijking van de opkomstpercentages bij de laatste 
eilandsraad/gemeenteraadsverkiezingen, de Tweede Kamerverkiezingen en verkiezingen voor het 
Europese Parlement. Uit onderstaande tabel blijkt dat daar waar in Europees Nederland 75% van 
de kiesgerechtigden een stem heeft uitgebracht op de Tweede Kamerverkiezingen het 
opkomstpercentage in Caribisch Nederland schommelt tussen de 28% (Saba) en 16% (Sint 
Eustatius). Bij de Europese Parlementsverkiezingen was de opkomst in Europees Nederland in 
2014 gemiddeld 37%. In Caribisch Nederland schommelde de opkomst tussen de 14,2% (Saba) en 
de 7,4% (Sint Eustatius). 
 
Tegelijkertijd laat tabel 6.1 zien dat de betrokkenheid bij de lokale politiek relatief groot is. Bij de 
laatste Nederlandse gemeenteraadsverkiezingen bracht 54% van de kiesgerechten een stem uit, 
terwijl de opkomstpercentages bij de eilandsraadverkiezing van 2015 in Caribisch Nederland 
fluctueren tussen de 66% in Sint Eustatius tot maar liefst 91% op Saba.  
 
Tabel 6.1 Opkomstpercentages 
  Opkomstpercentage Opkomst percentage Opkomstpercentage 
eilandsraad 2015/ TK 2012 EP 2014
gemeenteraad 2014
Bonaire 77,9% 24,8%12,0%
Saba 91,3% 28,4%14,2%
Sint Eustatius 65,5% 15,6% 7,4%
Gemiddeld Nederland 54,0% 74,6% 37,3%
Bron: /www.verkiezingsuitslagen.nl / interne administratie van Afdeling Bestuurlijke Inrichting & Democratie Directie 
Bestuur, Democratie en Financiën Ministerie van Binnenlandse Zaken en Koninkrijksrelatie 
 
 
 
Noot 91 Kiesraad: Uitslag verkiezing leden Tweede Kamer van 12 september 2012 
(https://www.kiesraad.nl/nieuws/offici%C3%ABle-uitslag-tweede-kamerverkiezing-12-september-2012`) 
Noot 92 Om met voorkeurstemmen te worden gekozen een kandidaat meer dan 25% van de kiesdeler nodig, dus dat 
was in 2012 minimaal (afgerond naar boven) 15.708 stemmen. 
 107 RAPPORT | Werking nieuwe bestuurlijke structuur Caribisch Nederland | DSP-groep
