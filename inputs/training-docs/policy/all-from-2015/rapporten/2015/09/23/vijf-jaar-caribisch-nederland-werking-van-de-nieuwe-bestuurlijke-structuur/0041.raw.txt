Op een ander eiland wordt een vergelijkbare boodschap geventileerd: 
 
‘Het is moeilijk goede mensen te vinden, veel lokale high potentials vertrekken voor hun studie, en 
komen niet meer terug. En mensen van buiten komen niet graag, en kosten dus veel. Daar is geen 
geld voor.’ 
 
De geringe omvang van het ambtelijk apparaat heeft tot gevolg dat meerdere dossiers in de 
handen van een beperkt aantal ambtenaren worden gelegd. Een dergelijke dossierconcentratie 
verzwaart in theorie de functie-eisen omdat de aangewezen ambtenaar van meer domeinen kennis 
moet hebben dan wanneer hij zich slechts met één dossier bezig zou moeten houden. Een 
ambtenaar vertelt:  
 
‘Om je een idee te geven: ik doe ouderenzorg, kinderrechten, economische ontwikkeling, subsidies 
Europese Unie, consultaties wetsvoorstellen en duurzame energie. Het zou goed zijn als we wat 
meer adviseurs zouden hebben die aan kennis kunnen bouwen op verschillende beleidsterreinen.’ 
 
Een andere geïnterviewde verteld in lijn met de voorgaande opmerking: 
 
Je moet hier een duizendpoot zijn en met alles rekening houden. De instituties hangen zo sterk aan 
de personen. Wat is je back up systeem als iemand het niet goed doet?  
4.1.4 Gezaghebber 
Formeel kader: Gezaghebber 
De gezaghebber wordt bij koninklijk besluit op voordracht van de Minister van Binnenlandse Zaken 
en Koninkrijksrelaties benoemd en herbenoemd voor de tijd van zes jaar. Hij kan te allen tijde bij 
koninklijk besluit op voordracht van de minister worden ontslagen en geschorst (artikel 73 en 74 
WolBES). De Rijksvertegenwoordiger draagt ten minste twee personen voor aan de minister van 
Binnenlandse Zaken en Koninkrijksrelaties. Dat doet hij niet eerder dan wanneer hij de 
vertrouwenscommissie van de eilandsraad een selectie van kandidaten heeft voorgesteld die hij in 
beginsel voor benoeming geschikt acht. Bij het opstellen van de aanbeveling betrekt de 
Rijksvertegenwoordiger de opvattingen van de vertrouwenscommissie. (Artikel 1 lid 4 Besluit 
benoemingsprocedure gezaghebber BES). De instelling van een vertrouwenscommissie is 
overigens de bevoegdheid van de eilandsraad (artikel 73 lid 3 WolBES).  
 
De gezaghebber heeft als eenhoofdig bestuursorgaan een aantal taken. In artikel 172, eerste lid 
WolBES – staat dat hij belast is met: 
a een tijdige voorbereiding, vaststelling en uitvoering van het beleid van het openbaar lichaam en 
van de daaruit voortvloeiende besluiten, alsmede een goede afstemming tussen degenen die 
bij die voorbereiding, vaststelling en uitvoering zijn betrokken; 
b een goede samenwerking van het openbaar lichaam met de andere openbare lichamen en 
andere overheden; 
c de kwaliteit van procedures op het vlak van burgerparticipatie; 
d een zorgvuldige behandeling van bezwaarschriften; 
e een zorgvuldige behandeling van klachten door het eilandsbestuur. 
 41 RAPPORT | Werking nieuwe bestuurlijke structuur Caribisch Nederland | DSP-groep
