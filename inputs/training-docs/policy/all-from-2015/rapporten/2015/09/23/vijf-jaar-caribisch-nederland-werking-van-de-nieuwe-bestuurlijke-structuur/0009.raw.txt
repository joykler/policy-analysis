In dit rapport zijn de uitkomsten verwoord van het onderzoek naar de werking van de nieuwe 
bestuurlijke structuur van Caribisch Nederland. De bestuurlijke structuur van Caribisch Nederland is 
grotendeels neergelegd in de Wet openbare lichamen Bonaire, Sint Eustatius en Saba (WolBES) 
en de Wet financiën Bonaire, Sint Eustatius en Saba (FinBES). In beide wetten is bepaald dat zij 
4
binnen zes jaar na inwerkingtreding geëvalueerd moeten worden. De huidige evaluatie voorziet 
hierin. Ten behoeve van de leesbaarheid is er voor gekozen bij de indeling van het rapport de 
hoofdvragen van de Evaluatiecommissie Caribisch Nederland te volgen en niet de indeling van de 
wetteksten. Wel worden - daar waar aan de orde - in de rapportagetekst de relevante passages uit 
de wet aangehaald. Bovendien worden in hoofdstuk 4 twee aparte paragrafen gewijd aan de 
WolBES en de FinBES waarin expliciet de belangrijkste bepalingen uit de wet worden besproken.  
 
Tot slot moet nog worden gewezen op de term ‘Caribisch Nederland’. Het gebruikt van deze term 
doet geen recht aan het feit dat niet van één entiteit sprake is, maar van drie aparte openbare 
lichamen die ieder eigen en soms unieke relaties onderhouden met Nederland. Bovendien heeft 
‘Caribisch Nederland’ als concept op de eilanden weinig betekenis omdat daar vooral het eigen 
openbaar lichaam in relatie tot Nederland wordt gezien als de belangrijkste realiteit. Desondanks 
wordt in deze rapportage de term Caribisch Nederland toch gehanteerd. Niet alleen omdat hierdoor 
de leesbaarheid wordt vergroot. Maar ook omdat de evaluatiecommissie zelf de naam Caribisch 
Nederland draagt en het ondertussen gangbaar is om de drie openbare lichamen gezamenlijk aan 
te duiden. Wel wordt daar waar mogelijk ingegaan op de verschillen in bevindingen tussen Bonaire, 
Sint Eustatius en Saba.  
 
1.3 Leeswijzer 
In het volgende hoofdstuk worden de doelstelling en onderzoeksvragen van het onderzoek 
gegeven alsmede de aanpak en de reikwijdte van de resultaten. Hoofdstuk 3 gaat in op de 
bijzondere context van de eilanden en mogelijke gevolgen daarvan voor de bestuurspraktijk. In 
hoofdstuk 4 wordt het functioneren van de nieuwe bestuurlijke structuur beschreven voor wat 
betreft het lokaal bestuur. In hoofdstuk 5 wordt ingegaan op het functioneren van de nieuwe 
bestuurlijke structuur voor wat betreft de taakverdeling openbaar lichaam – Rijk. Hoofdstuk 6 
handelt over de democratische vertegenwoordiging van de eilanden terwijl in hoofdstuk 7 de 
ontwikkelingen in de financiële verhoudingen sinds 2010 aan bod komen. In hoofdstuk 8 wordt de 
uitvoeringspraktijk getoetst aan de beginselen van goed bestuur. In hoofdstuk 9 ten slotte worden 
aan de hand van de hoofdvragen van het onderzoek de belangrijkste conclusies getrokken. 
 
 
 
Noot 4 Artikel 239 WolBES luidt: “Onze Minister zendt binnen zes jaar na de inwerkingtreding van deze wet aan de 
beide kamers der Staten-Generaal een verslag over de doeltreffendheid en de effecten van deze wet in de praktijk. 
Artikel 102 FinBES is van overeenkomstige strekking.  
 9 RAPPORT | Werking nieuwe bestuurlijke structuur Caribisch Nederland | DSP-groep
