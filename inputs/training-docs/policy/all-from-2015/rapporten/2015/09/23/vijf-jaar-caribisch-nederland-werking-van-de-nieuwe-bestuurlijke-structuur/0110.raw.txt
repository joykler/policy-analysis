Tabel 6.4 Vindt u dat de regering in Nederland beter of slechter luistert naar de behoeftes van mensen zoals 
u, dan de regering van de Nederlandse Antillen destijds deed? Is dit iets of veel beter/slechter? 
Totaal (veel) beter hetzelfde (veel) slechter totaal
Bonaire 16,3%27,4%56,3%100,0%
Saba 38,3%25,8%35,8%100,0%
Sint Eustatius 20,4% 24,7% 54,9% 100,0%
Ongewogen totaal 21,6% 26,4% 52,0% 100,0%
Bron: belevingsonderzoek 2015 
 
 
Als toelichting op het oordeel gaven respondenten, die van mening waren dat Nederland beter 
luistert, aan dat de gezondheidszorg en het onderwijs zijn verbeterd, er meer begrip is en er meer 
kansen zijn sinds het eiland bij Nederland hoort. Als motivering voor een verslechtering werd vooral 
aangevoerd dat Nederland niet luistert of wel luistert maar vervolgens gewoon doet wat het zelf 
goed acht. Ook wordt erop gewezen dat ‘ze’ zich niet aanpassen en dat mentaliteitsverschillen 
bestaan.  
 
In de enquête is ook gevraagd in hoeverre de mensen van het eiland invloed kunnen hebben op 
wat het lokaal bestuur doet. Uit tabel 6.5 blijkt dat in Caribisch Nederland grote verschillen bestaan 
tussen eilanden. Daar waar op Saba en Sint Eustatius een meerderheid vindt dat de mensen geen 
invloed kunnen uitoefenen op wat het lokale bestuur doet, is op Bonaire juist een meerderheid van 
mening dat mensen wel invloed kunnen uitoefenen.  
 
Tabel 6.5 ‘Mensen zoals ik hebben geen enkele invloed op wat het bestuur van [naam eiland] doet (%) 
  (zeer) mee eens neutraal (zeer) mee oneens totaal
Bonaire 23,9% 20,1% 56,0% 100,0%
Saba 55,5% 8,8% 35,8% 100,0%
Sint Eustatius 57,9% 9,7% 32,3% 100,0%
totaal 39,6% 15,0% 45,4% 100,0%
Bron: belevingsonderzoek 2015 
 
 
Binnen het belevingsonderzoek 2015 is ook gevraagd of inwoners invloed kunnen uitoefenen op de 
regering in Den Haag. Uit tabel 6.6 blijkt dat ruim twee derde van de inwoners van Saba en Sint 
Eustatius vindt dat zij geen enkele invloed kunnen uitoefenen op wat de regering in Europees 
Nederland doet. Op Bonaire is minder dan de helft van de inwoners die mening toegedaan.  
Worden deze cijfers vergeleken met de gemiddelde perceptie van Europese Nederlanders dan valt 
op dat inwoners van Caribisch Nederland toch positiever zijn. Daar waar in Europees Nederland 
slechts 15% van de inwoners het oneens is met de stelling dat ‘Mensen zoals ik geen enkele 
invloed [hebben] op wat de regering in Nederland (Den Haag) doet’ is dat op Sint Eustatius, 22%, 
op Saba 25% en op Bonaire maar liefst 44%.  
 
 
 110 RAPPORT | Werking nieuwe bestuurlijke structuur Caribisch Nederland | DSP-groep
