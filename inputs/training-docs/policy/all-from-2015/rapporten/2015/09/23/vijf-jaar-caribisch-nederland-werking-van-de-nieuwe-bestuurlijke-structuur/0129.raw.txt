Deze stromen worden op twee manieren in beeld gebracht, namelijk in absolute bedragen (in 
duizenden euro’s) en ten opzichte van het inwonertal van elk van de eilanden (in euro’s per 
inwoner).  
 
Tabel 7.8 toont de absolute bedragen. In totaal bedragen de rijksuitgaven (inclusief bijzondere 
uitkeringen) in Caribisch Nederland € 256,9 miljoen. Daar komt nog bij € 38,7 miljoen van het BES-
fonds, samen is dat € 295,5 miljoen. Daar staat een bedrag van € 110,4 miljoen tegenover aan 
geïnde belastingen en premies. De totale geldstromen verhouden zich dus als 2,7 staat tot 1, met 
andere woorden, op elke euro die aan belastingen en premies wordt geheven, gaat 2,7 euro ‘terug’.  
Bekijken we die verhouding per eiland, dan zijn er grote verschillen; voor Bonaire is die verhouding 
2,1, voor St. Eustatius 4,5 en voor Saba 6,2.  
 
Tabel 7.8 Geldstromen tussen Rijk en afzonderlijke eilanden in 2014 in duizenden euro’s  
Geïnde rijks- Instroom vs.
belastingen en Netto instroom uitstroom
bedragen x  Inwoners Rijksuitgaven BES-fonds premies rijksmiddelen rijksmiddelen
€ 1.000 2014 A B C D = A+B-C E = (A+B)/C
Bonaire 18.413 171.144 22.242 90.303 103.083 2,1
Sint Eustatius 4.020 50.339 7.991 13.063 45.267 4,5
Saba 1.846 35.377 8.453 7.016 36.814 6,2
Totaal 24.279 256.860 38.686 110.382 185.164 2,7
Bron: Zie bijlage B7. 
 
 
Deze verschillen vloeien voort uit de combinatie van enerzijds de relatief hoge rijksuitgaven en 
BES-uitkering per inwoner van St. Eustatius en – meer nog – van Saba, en anderzijds de veel 
kleinere verschillen in belastingopbrengst. 
 
Dat is duidelijk te zien aan tabel 7.9 die de bedragen per inwoner bevat. De rijksbelastingen en 
premies per inwoner zijn gemiddeld in 2014 € 4.546 per inwoner. Per eiland zijn er verschillen; de 
bandbreedte loopt van € 3.250 per inwoner in St. Eustatius naar € 4.904 per inwoner in Bonaire. De 
verschillen van de rijksuitgaven per inwoner zijn echter veel groter; de hoogste ontvangt daarvoor 
per inwoner het dubbele van de laagste. Voor het BES-fonds zijn de verschillen nog groter; daarbij 
ontvangt de hoogste ruim driemaal zo veel als de laagste. 
 
De achtergrond van de grote verschillen in ontvangsten vanuit Nederland vormt zoals bekend de 
kleinschaligheid. Bepaalde kosten moeten worden gemaakt ongeacht de omvang van de bevolking. 
Dat maakt dat de kosten (en de daarvan afgeleide rijksuitgaven en vrije uitkering) op Saba per 
inwoner veel hoger dan op Bonaire – de bedragen van St. Eustatius liggen daar tussenin. 
 
 129 RAPPORT | Werking nieuwe bestuurlijke structuur Caribisch Nederland | DSP-groep
